༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD159411
ImageGroup:
ISBN:
12PD18481
9787105124671
LCCN:
n/a
9787105124671
Title:
ཕུར་ལྕོག་ངག་དབང་བྱམས་པའི་གསུང་འབུམ།
phur lcog ngag dbang byams pa'i gsung 'bum/
Author:
ངག་དབང་བྱམས་པ་
ngag dbang byams pa
n/a
n/a;n/a
Descriptor:
Original Publication:
Place:
Publisher:
Ipe cin/
mi rigs dpe skrun khang/
2012
Date:
Volume:
Total Volumes:
TBRC Pages:
Qll
Introductory Pages:
Text Pages:
Scanning Information:
og raformation
there
n/a
Scanned at Tibetan Buddhist Resource Center, Southwest University of Nationalities,
Chengdu, China.
someten Bustiet Resource Center, Southwest University of Santonalion



:|:
ཚ་
ལ
|
ཤིa
་་ དེ་
31:2
，
པ
)
NEIm
ཀྱི
@
༢
gཛིe:E
:
་
མ
༄༅། །ཕུར་ལྕོག་ངག་དབང་བྱམས་པའི་
གསུང་འབུམ། །
ཏི་
ཕྱི་
ལ་རག་
་
[
s]
/
པ
|
]
ན༌
31
，
མ།
23
ན། |-
n
པའི་་
།
739822:
།
1:|:ཀྱི Y
13
1
r
ན་
)
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །
1 ཚ་
1
འ
4
:|:
།
: 5/19:
་
།
/
ན
་་་
།
་
མ
།
ན
ཕུར་བུ་ལྕོག་དགོན་གཞུང་ནས་བསྒྲིགས།
21:32
7/
l
31
་
_J81/7
|འི་
རྒྱུ
1:|:
༼གླེགས་བམ་གཉིས་པ།༽
་
= མི་རིགས་དཔེ་སྐྲུན་ཁང་།
བ་རྗེ་
མཚམས་
མན་
C
སྐོལ
=3/| ན་
དuyyyu
གཡོལ་གཡོལ་
མི་རིགས་དཔེ་སྐྲུན་ཁང་།
བAM
1
592
་
་
|
འs:3
ན་
，17
U



TUE



།
ས
།
དll
ན
།
་་་་
༄༅། །དུས་གསུམ་རྒྱལ་བ་ཐམས་ཅད་ཀྱི་ངོ་བོ་རིགས་
དང་དཀྱིལ་འཁོར་རྒྱ་མཚོའི་མངའ་བདག་
བྱམས་མགོན་ཆོས་ཀྱི་རྒྱལ་པོ་རྗེ་བཙུན་
ངག་དབང་བྱམས་པ་རིན་པོ་ཆེའི་
གསུང་འབུམ་མི་ཕམ་བླ་མའི་
ཞལ་ལུང་ཞེས་བྱ་བ་
བཞུགས་སོ། །
ཕུར་བུ་ལྕོག་དགོན་གཞུང་ནས་བསྒྲིགས། །
་་་་་
་་་
་་་་་་་།
།
་་་་་་་
410A
རRIL་
།
ང་
༼ གླེགས་བམ་གཉིས་པ།༽
དང་
།
ཚོ
མི་རིགས་དཔེ་སྐྲུན་ཁང་།
，
ལ
:



དེ་，
3
NLI
ཀྱི་བྱ
ཙ 13ོ
་
༽
།
WI=
E3་
，
༡
ཙི་
བ་
ན་
གt
//
--
པ།
:
*
་ར ་
1.
ཡ
»
s
y
༢
3g
།
，
257
ནིg ་་།
= 8
1:
་
བ
ནི
*
་
དེ
ང་ཚན་
d
ན
ལ་
/
།
པ
།
རྗེ་
#
*15
་
སུམ་པ
Mit&
*
། 1
2
7/_
*
8 =
=
ནི
11
1:|:i
་ ་
མང
ཇོ་
མོg/
ཚ|3
= ཞི=W །
TIའི
ལྟ་
=
I ་，
་
T
་་་་་
།
|
38
བ
ག0XY
་་
1:|:#
:
]
M
1 100
༢
་
s
，
::
དེ
དོ
བ= !
ན
ན
།
བ
t
on
%81: * ཀྱི་
ཚུན་
།
ཟླ་
ས་
*2)s:
13
།
77907
་ ་ ་
ལྟ་བ་
*
*
ནའི ག ་ཅི
ཀྱིས
/
།
=
=
*
འི་
::
12 1:|
ད་ལ 1
པ། 1:
:
ར་་་
'' སྐུ
}A10
ཞི། ::
ཉི
1
པ་ ༦།
༡
y??
$ $
|
Ma=
1
།
,
1:|:
WIII
་ང་
18luི
[
3)
།
དེ་ནི ་
_
་
1fia
Saw
རྗེས།
པའི་
1 བྱེ
ད་
ནི
ཙེ
་
་
u༤་་
།
་
Y
་
རི
མ་ ，
ས
| 14
པ
=
ག
1
22, 18 1
= :
D་
12
།
།
IL་
།
།
།
ས་ཆ་
r
=
ང་
/
:
ཟླ
བན
།
=I
༤
*
་་
ན
2
_II
རྒྱུ་
བ
4
3
ན!!
་
དུན་
པ་
༧ ཝཱནྟི་
UMOWANE
*[
།»
u
I
པ
17 །
བWI:
:ེ་
1:|:ཀྱི
བ
།
=
1:|:
R
།
w
i
མྨAMM
Z༌དུ་བ་
1|
གི
//
76
，
ངy
RA
ན་
པ WI=
|
1:|:
ལ
-
WS
I
"
༢
་
ནས།
S
:
'
ང
=
གྱིའོ
:
|
།
་
ང་
ཀྱི
ནས་
་
exག
1:
པོ་
་
=1
E W
3
% L
|
ན
པ
ད=&w
*
=
་
，
།
8 =
7
-
ན་
IL :
ན
པ
!་་་
ཕྱི་
ཟ
y
NEKEN
V
ན
=
=
Jc
wn@a
ན
ས་
2
བ
=
ད་
་་
1:|: 28
རྡོ་
W
ངེས
མ
་
་
ན༌
ཅན་
:/
ཚེ
71:
ཚོ་བ
07/
འ
189
/
བྱས12
།
=
，
WI=1g#
，
1
༥༨
) 17/
་་
/
།
༈
%z
3
ཟླ
*
Tཀྱི་རེས་
[ཉི་
པ
་
་
་
་
;
A
_-། མ་
མW
།
=
W_
j
ཀ་
1
ཟ་; 33
|:༤
།
y
F་་་
ལུ
རྗེ
#/p:
་
n
N:
ཀྱི་
41]
ས་
ནན
2
24:
1
1
:
ཕྱི་
[
1:|:
8
་
W9WWe
S
3/
{
ཉི་
N8
པས།
ཕྱི་ཟླ་
Q8
t
1:|7715
ད ད
ལ་
WEST
1:|:2<
483
གི
T
:
་བ
E:
ར
བུ
IM
ད
，
k
དུས
ཁང་།
།
= = 1933
w _l
Il3་I་
1
ཕྱིན་
་
|
༤， ， ༡
་
8_
_
ས:
_
་
1:| ན་
= a
1: 22
= ཚ
༼ཡཾ4-
TIER...
ཟབ་
།
་ V3/
19 དུ=
3h _ ང་
ར=8
_
1:|:ཀྱི ་
་་
I
་
|
ར་
E
u31
1:|:
W
W/ བདེ་
།
གཞུང་འདིའི་བྱེད་པོ་ཕུར་ལྕོག་སྐུ་ཕྲེང་དང་པོ་༧རྗེ་ངག་དབང་བྱམས་པ།།
|
h
= ནི བདེ
ནི་
ཀིའི
: 1
110
=
༨༤ །
་
།
N
།
:
，
"
དེས, ཉི ་
1
L
w XoS
»



=
=
1
ཕྱི་
ས
d:
7 J8
།
ནི
»
1
2
:
# ] ༥༨
མི་ '
1:|:ཀྱང
N
པ་
?
1353N
s/
.：
!E
༢
IIN
ནcll,
67 34 129
0/?
p
:
=1
་..
༡)
མང་
།
1:
: |་
་
ཟླ་
|
1:|ཀྱི
བ ནི
་ལ་
1，
>
ཚེས
དེ་ནི་ ས་
1:|:
25/z
=
14
!
E
，，
ན།
།
དག། 13
|
:
IN ཚོགས་
，
པ.
7
1 །
__g #
%%8 J་
+
༩
|
ཀྱི
，
།།
"7
R 2
ye:
:
ཟླ་
g
ས་རྒྱུ།
་་་
རི་
ཕྱི
1:
1:/
it:
པས་
MV
1
layW
།
རྗེ་
ར
བ
།
ནས
།
WI»
W
གྱི་
1
།
ཚེས 19
N
༢
མ
=
4
དེ་
2[g
ན་
དུ， w
དེ་མིའི་
་
Y
ill
1
I
，
]
, *
པ
མི&
།
S: 4
WR0: 7ནི་བ
པར
18
，
*
་
པ་
ན་
_)= JW
ན》3ཞན་
་་
་བྱེ་
MMM
ལམ་
，
1
|:
》 ︽
1:
པ་
:|:
4
ས་
པ
%3
།
།
བ
?
1
རི་
དg
13
་བ
7
"
:
པོ་
1:|:
ནི་
:
ག་
=
=
།
0
རྫོ
པ
།
ལ
1
་༌་
5
།
སྒྱུ་
པ
རི་
།
ཞི།
བན་
ང་ ། 1
ན
པ
་རྗེ་
ང
ཀྱི
བྲ/RY
ནད
པུར
118
9
W
1
པར
:|:
མ་
ན་
$
ན
21:|:
གས།
1-
AS
31/
པ་
༥
)
g
，
://
ངོ་
}
1
།
»)
ཀྱི
པ་
པIz1
མིའི
་
།
#*
1:|:
རབ་བྱ
་
h?་
ང་
ནི།
གས
ཏེ
a
།
ས
༤
་
1:|
་
ཉིད
ཀ
།
བ བ
37
ད
1
ན
བ་
，
03:
རྒྱུ་
།
་
，
ར་
1:38
»
s!
བ་
[
02:
: |
:
1:|:
:
1པོ་
0
:
༤ཇི
21
|
2/
ལ་
13
I& ཉི་
M
|:
:
Sw
བ
18
།
ཚེ་
2
ཀྱིས་
ལ་འགྱི
R ཏིའི་
V
་
འ'3་
8
3
%
།
ཀ2
རྫོང་
ཀཾ་ཚེས་
།
ཀྱི་པ
ད
:|1
མིན་པ།
༢༥
པོ་
ཀྱི
1:|:གྱུར་
"
།
་
་
,，
»
-
་
་ ་
་་
-
IB_SN !
:
|
1
༥
༥ པ
་
།
རིམ་ནི
རན་
པ་
! 37
:
21:|:
་
1
",
ས
ན
ས བ
JU
E11E
།
༧
I
， =
|
ཀྱི།
== ན
ང་
མངོ
་
!!!
[/
W
]
=
༡
ཉི་
་
ན
་་་
་
(
ར་
1
=
1
མa
M
༑བྱམས་མགོན་སྐུ་ཕྲེང་རིམ་བྱོན་དང་ཕུར་བུ་ལྕོག་དགོན་གནས་རྟེན་དང་བརྟེན་པར་
བཅས་པའི་ཐུན་མོང་མ་ཡིན་པའི་བཀའ་སྲུང་དཔལ་ལྡན་ལྷ་མོ།
2luxy.
—་
1:|:
ཀྱི་
y
།
་
o
ཕྱིན
/738
+L
་
132
?
??
1:|:ཀྱི
ཉི་ཟེའི་
༤།
སྐྱེ་
1|
..
གི་
བྱེg i
L་
1|
ནག་
ན་
W
AI}
* utt_L་པར
ཕྱིན་
n: བདེའི་
|
།
བ
།
༢
..nl
-
v
1
་
:
ནི་
ར
E
ནི



༄༅། །ཐོག་མའི་སྙན་སྒྲོན་དང་འབྲེལ་བའི་གཏམ་ཟོལ་མེད་སེམས་ཀྱི་མཆོད་སྤྲིན། །
༄༅། །ཐོག་མའི་སྙན་སྒྲོན་དང་འབྲེལ་བའི་གཏམ་
ཟོལ་མེད་སེམས་ཀྱི་མཆོད་སྤྲིན། །
༈ ངག་ལ་དབང་འབྱོར་འཇམ་མགོན་རྒྱལ་བའི་ཆོས་ཚུལ་
ལྷུན་སྟུག་གངས་རིའི་སྤོར། །
དགའ་ལྡན་ཞིང་ནས་མི་ཕམ་མགོན་དེ་སྟོབས་ལྡན་
སེང་གེའི་ཟོལ་གྱིས་འགྱིང་
། །
བཤད་སྒྲུབ་མཆེ་སྡེར་མཁའ་ལ་གཡོ་ཞིང་འཇིགས་མེད་
རིགས་པའི་གད་རྒྱངས་སྒྲོག །
ལོག་སྨྲའི་སྡེར་ཆགས་འབུམ་སྡེ་ཟིལ་གནོན་བྱམས་མགོན་
ཆོས་ཀྱི་རྒྱལ་པོར་འདུད། །
གང་གསུང་ལེགས་བཤད་ཕྱོགས་འཛིན་ཟོལ་སྦྱོར་གྱིས། །
བཅིལ་ཡང་གསར་ཚེས་གླེགས་བམ་ཕྲེང་མཛེས་འདི། །
དྲིན་ཅན་བླ་མའི་ཐུགས་དགོངས་རྫོགས་སླད་དང་། །
བསིལ་ལྗོངས་མ་མའི་ནུ་ཞོའི་དྲིན་གཟོར་འབུལ། །
ཞེས་ཤིས་བརྗོད་ཆེད་དོན་གླེང་བའི་ངག་སྒོ་ཅུང་ཟད་ཕྱེས་ཏེ་རྡོག་དོན་གླེང་བྱར་གྱུར་པ་ནི། དེ་ཡང་
མུ་ཁྱུད་ཁ་བའི་འདབ་བརྒྱ་བརྩེགས་པའི་དཀར་མཛེས་ལྷུན་སྟུག་གི་རི་ཚོགས་དུ་མས་ཀུན་ནས་བསྐོར་
ཞིང་༑ དྭངས་གཙང་ཡན་ལག་བརྒྱད་ལྡན་གྱི་ཆུ་མོའི་ཞུར་རྒྱུན་ལྷུག་པར་གྲོལ་བའི་ས་སྒང་གོ་ལའི་སྒལ་
སྟེང་དུ་འགྱིང་ངེར་ཆགས་པ། གདོང་དམར་ཁ་བ་ཅན་གྱི་ཡུལ་ཞེས་རང་བྱུང་ཕྱི་སྣོད་ཀྱི་བཀོད་པ་མཛེས་
-1-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཤིང་༑ རླུང་ཁམས་སྦག་བཙོག་གིས་མ་བསླད་པའི་མཁའ་དབུགས་དྭངས་ཤིང་གཙང་བ། སྣ་མང་རིན་
ཆེན་གྱི་གཏེར་ཁས་ཡོངས་སུ་གཏམས་ཤིང་། ནགས་ལྗོངས་སྤང་ཐང་གི་ཁོར་ཡུག་མཛེས་པ། དུས་
བཞིའི་འགྱུར་བ་མངོན་པར་གསལ་ཞིང་། བསིལ་དྲོད་སྙོམས་འཇམ་གྱི་གནམ་གཤིས་དྭངས་མ། སྔོ་
ལྗང་མཚོ་དང་མཚོ་ཕྲན་གྱིས་བསྐོར་ཞིང་། རྩ་ཆེའི་རི་དྭགས་ཀྱི་ཕ་ཁྱིམ་དྲོན་མོ། མདོར་ན་གོ་ལ་ཆེན་པོ་
འདིའི་ཆུ་བོའི་འབྱུང་ཁུངས་དང་། གནམ་གཤིས་དྲོ་གྲང་། འབྱུང་ཁམས་ཆགས་འཇིག་གནས་འཕེལ་
གྱི་སྒྲིག་ཆས་ལྟ་བུར་གྱུར་པའི་ཞིང་འདིར། འགྲོ་བ་མིའི་རིགས་ཐོག་མར་ཆགས་པ་ནས་བཟུང་ཐུན་
མིན་གྱི་ཡུལ་སྲོལ་གོམས་གཤིས་དང་། གདོད་མའི་ཆོས་དང་རིག་གཞུང་གི་མ་ལག་ཅིག་གྲུབ་པ་དང་
ཆབས་ཅིག །མི་དབང་གཉའ་ཁྲི་བཙན་པོས་རླབས་ཆེ་བའི་བཙན་པོའི་རྒྱལ་རབས་བཙུགས་པ་ནས།
ད་ལྟ་དུས་རབས་ཉེར་གཅིག་པའི་དུས་འགོ་འདིར་སླེབས་དུས། སྐབས་རེར་འཛམ་གླིང་གི་གཙུག་རྒྱན་
དམ་པ་འདིར་ཤེས་དཔལ་སྟོབས་འབྱོར་བཙན་དྲག་གི་སྙན་པ་བླ་ན་མཐོ་ཞིང་། མཐོ་སྒང་འཛིན་མའི་
ཕང་བ་ནས་མཆེད་པའི་འདོ་བ་རྟ་ཡི་རྨིག་སྒྲ་དང་། ཁྲི་འབུམ་ལྷ་དམག་གི་ཀི་སྒྲ་སྟག་པོས་ཡ་གླིང་གི་ས་
གཞི་ཆེན་པོ་སྐྱོམ་སྟེ། གསུམ་གཉིས་ས་ལ་དབང་བའི་དཔའ་བོའི་མཛད་རྗེས་བཞག་མྱོང་ལ། སྐབས་
རེར་བཙན་པོའི་རྒྱལ་རབས་འཐོར་ཞིག་ཏུ་སོང་ཞིང་སིལ་བུའི་རྒྱལ་ཕྲན་གྱིས་བསྐྱངས་པས་སྟོབས་
ཤུགས་ཁ་ཐོར་དང་། གྲུབ་མཐའ་མི་མཐུན་པའི་འཐེན་འཁྱེར་གྱིས་བཟོས་པའི་སྐྱི་གཡའ་བའི་ནང་དམེ།
རང་དབང་རྫོགས་ལྡན་གྱི་ཤ་ཁོག་ཕར་ལ་བསྐུར་ནས་དབང་མེད་ཉམ་ཆུང་གི་སྟི་ག་ཚུར་ལ་ཞུ་བའི་རྙིང་
ཞེན་གོག་ཧྲུལ་གྱི་སྲིད་ལུགས་སོགས་ཡ་ང་བའི་ལོ་རྒྱུས་ཀྱི་སྐྱོ་གར་གཅིག་ཐོག་ཉིས་བརྩེགས་ཐོན་པས།
གཅིག་གྱུར་འཐོར་ཞིག་ཏུ་སོང་ཞིང་སྲིད་འབྱོར་རིག་གསུམ་འཕེལ་མེད་སོར་གནས་ཀྱི་ཕམ་ཁ་མི་ཉུང་
བ་ཞིག་ཕྲད་མྱོང་། འོན་ཀྱང་མི་རིགས་གཞན་ལས་ཁྱད་ཞུགས་པའི་སྲོལ་རྒྱུན་གྱི་རིག་གཞུང་ཡོད་ལ།
རྣམ་དཔྱོད་ཀྱི་རིག་སྟོབས་དང་། རང་གཤིས་དྲང་ལྡན། འགྲོགས་བདེ་གཤིབ་བདེ། དཔའ་མཛངས་
བརྟུལ་ཕོད། རིགས་རུས་ལ་རྒྱ་སོགས་གཞན་དང་གཞན་གྱིས་ཡིད་སྨོན་གྱི་གནས་སུ་འཛིན་བཞིན་པ་
དང༑ ཁྱད་པར་ནང་སེམས་ཁམས་ཀྱི་ཞི་བདེ་རྣལ་མ་སྟོན་པའི་ནང་བསྟན་ཆོས་ལུགས་ནི། སྔོན་གྱི་ཆོས་
རྒྱལ་ལོ་པཎ་མཁས་གྲུབ་དམ་པ་རྣམས་ཀྱིས་དཀའ་བ་བརྒྱ་ཕྲག་ཁྱད་དུ་བསད་ནས། བོད་བརྒྱུད་ནང་
བསྟན་འདི་ཐོག་མར་སྲོལ་གཏོད་དང་། བསྒྱུར་སྤེལ། ཉམས་བཞེས་བླ་ལྷག་མཛད་པའི་བཀའ་དྲིན་ལས་
ཆོལ་གསུམ་བོད་མིའི་སེམས་ཁམས་སུ་སིམ་པ་ལྟར་ཆགས་པས་མི་རིགས་ག་གེ་མོ་ལྟར་གཡོ་སྒྱུ་གདུག་



» ༄༅། །ཐོག་མའི་སྙན་སྒྲོན་དང་འབྲེལ་བའི་གཏམ་ཟོལ་མེད་སེམས་ཀྱི་མཆོད་སྤྲིན། །
རྩུབ་དང་། རིགས་གཞན་བཙན་གནོན་གྱི་གནོད་སེམས་མེད་ལ། བྱམས་པ་དང་སྙིང་རྗེ་རང་ཆས་སུ་
མངའ་བས། སྙིང་རྗེའི་མི་རིགས་དང་དྲང་ལྡན་གྱི་མི་རིགས་ཞེས་ཡོངས་སུ་གྲགས་ཤིང་གྲུབ་པ་དང་།
ལྷག་པར་མཁའ་དབྱིངས་དང་། ཚན་རྩལ། ཆ་འཕྲིན་དུས་རབས་སུ་གྲགས་པའི་དེང་གི་ཆར་ཡང་། བདག་
ནི་ཤཱཀྱའི་ཕྱོགས་མི་འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིགས་པར་ལྡན་པའི་ཚིག །དེ་
ཉིད་སྟོན་པར་ཡོངས་སུ་འཛིན། །ཞེས་སོགས་ཀྱིས་བསྟན་དོན་ལྟར། གནས་ལུགས་རྩལ་འདོན་དང་
ཚན་རིག་ཞིབ་འཇུག་གིས་ཤར་ཕྱོགས་ཨེ་ཤི་ཡའི་གླིང་ཆེན་ལས་ཀྱང་མཆོང་བརྒལ་གྱིས། སྲིད་དཔལ་
སྟོབས་འབྱོར་ཧ་ཅང་དར་རྒྱས་ཕུན་སུམ་ཚོགས་ཤིང་། སྐྲ་ལོ་དང་མིག་འབྲས། པགས་མདོག་དང་ཁྱད་
གཟུགས། འཚོ་གནས་དང་ཡུལ་སྲོལ་གོམས་གཤིས། སེམས་ཁམས་ཀྱི་དད་མོས་དང་འཇིག་རྟེན་གྱི་ལྟ་
ཚུལ་སོགས་ཐ་དད་པའི་འཛམ་གླིང་གི་ཡུལ་གྲུ་ཆེན་པོ་དག་ཏུའང་། རང་ཅག་བོད་བྱིངས་ལྟར་སྲོལ་རྒྱུན་
གྱི་དད་མོས་ཙམ་མིན་པར། ཚན་རིག་དང་མཐུན་པའི་དཔྱད་ཞིབ་སྣ་ཚོགས་བརྒྱུད། ནང་བསྟན་ཆོས་
ལུགས་ནི། འགྲོ་བ་མིའི་སེམས་ཀྱི་ཞི་བདེ་སྐྲུན་པའི་ཐུན་མིན་གྱི་རིག་གཞུང་མཆོག་དང་། བླ་ན་མ་མཆིས་
པ༑ སྐབས་མ་མཆིས་པ། ངེས་པའི་དོན་དང་རྩོད་པའི་གཞིའི་གནས་སུ་མ་གྱུར་པ་ལེགས་པར་རིག་ནས།
ཚན་རིག་མཁས་པ་དང་སློབ་ཆེན་གྱི་སློབ་མ། ཚོང་ལས་པ་དང་སྤྱི་ཞབས་པ་སོགས་ཀྱིས་བཙུགས་པའི་
སྒེར་གཞུང་གི་ཚོགས་པ་ཆེ་ཕྲ་དུ་མས། སློབ་སྦྱོང་དང་། ཞིབ་འཇུག །ཉམས་ལེན་ཅི་རིགས་ལ་འབད་
དང་འབད་བཞིན་པ་འདི་དག་ལ་བསམས་ན། དེང་སང་ནང་བསྟན་ཆོས་ལུགས་ཀྱི་འབྱུང་ཁུངས་སུ་
གྲགས་པའི་རང་ཅག་བོད་འདིར་ཡང་། ང་ཚོའི་ཕ་མེས་ཀྱི་རིག་གཞུང་དུ་གྲུབ་པའི་ནང་པའི་གཞུང་
ལུགས་མཐའ་དག་ལ་ནུས་པ་དང་ལྡན་པའི་ལས་འགུལ་གྱི་ཚ་རླབས་ཤིག་མ་ཕྱུར་རང་ཕྱུར་རེད། །
དེར་བརྟེན་རང་རིགས་ལ་ཤ་ཚ་དང་ལྷག་བསམ་གྱི་གཟིགས་རྒྱང་མི་དམན་པ་མངའ་བའི་བླ་སྤྲུལ་
དང་དགེ་བཤེས། འབྱོར་སྟོབས་ཆེ་བའི་དགོན་སྡེ་ཁག་གཅིག་གིས། བདག་ཅག་གི་སྟོན་པ་བཀའ་དྲིན་
ཅན་ནས་རིམ་བྱོན་འཕགས་བོད་མཁས་གྲུབ་དམ་པ་རྣམས་ཀྱིས་ཕྱི་རབས་ཀྱི་གདུལ་བྱའི་མགོན་དུ་
བཞག་པའི་བཀའ་བསྟན་གསུང་རབ་ཀྱི་པུ་ཏི་ཁྲི་ཕྲག་དུ་མ། དུས་འགྱུར་ཆར་རླུང་གིས་ཁ་འཐོར་དུ་
བཏང་ཞིང་། རྡུལ་མུན་ཕྱག་མཆོད་ཀྱི་གོ་སར་འཇམ་ཐིང་ངེར་བཞུགས་པ་རྣམས་མྱུར་སྐྱོབ་དང་། པར་
སྐྲུན་འགྲེམ་སྤེལ་གྱི་ཕྱག་ལས་གནང་དང་གནང་བཞིན་པ་འདི་དག་ནི། རྒྱུད་མང་སྙན་འཇེབས་ཅན་
དུ་སྨྲ་མོད་ཀྱི། །སྒམ་དུ་ཉར་ཚེ་སྒྲ་དབྱངས་མེད་དོན་ཅི། །ཞེས་རྒྱའི་སྙན་ངག་མཁན་སུའུ་ཏུང་ཕོ་ཡིས་
-3-



© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འགག་གནད་ལ་ལྡོག་འདྲི་མཛད་པར་ལག་ལེན་དངོས་ཀྱི་ཐོག་ནས་བརྡ་ལན་རྣལ་མ་ཞིག་འབུལ་དང་
འབུལ་བཞིན་ཡོད། །
དེས་ན་ཁོ་ཚོའི་མཛད་བཟང་ལ་རྗེས་སུ་ཡི་རངས་ཙམ་དང་ལེགས་གསོའི་སྙན་དར་རེ་མགུལ་དུ་
བསྒྲོན་ཏེ། དུས་རབས་ཀྱིས་སྤྱད་པའི་འགན་འཁྲི་ཡོད་ཚད་གཞན་ལ་ཁུར་དུ་བཅུག་ནས་རང་ཉིད་མི་
རིགས་འདིའི་བླ་སྲོག་ཏུ་གྱུར་པའི་ཆོས་དང་རིག་གཞུང་མཐའ་དག་ལ་དོ་སྣང་ཡེ་མེད་པར་རིགས་མཐུན་གྱི་
དབུས་སུ་མགོ་འཕང་མཐོ་ཞིང་། ཐ་ན་ཕ་སྐད་དྭངས་མ་བརྗོད་པའི་སྨྲ་ལྕེ་དང་བྲལ་བཞིན་འགྲངས་
ཕྱེད་ལྟོགས་ཕྱེད་ཀྱིས་ལ་རྒྱའི་ཁ་ཕོ་དང་འུད་ཤོབ་ཀྱིས་གཞན་དང་གཞན་ལ་ཟུར་ཟ་འཕྱ་སྨོད་དང་།།
མི་བདེན་རྫུན་བསྒྲིགས་ཀྱིས་རང་དང་མཐོ་མཉམ་གྱི་དབུ་འཕང་མཐོ་རུ་མི་འཇུག་པའི་ནག་ཞྭ་ཀླད་
ལ་འཕྱར་ནས་སྙད་པ་འཚོལ་བའི་ལས་ལ་བྲེལ་བའམ། ཡང་ན་འདོ་མེད་གླེན་རྟགས་དང་བག་
ཡངས་སོས་དལ་གྱིས་མི་ཚེ་ཅི་འཁྱོལ་བྱས་ནས་བསྡད་ན་ག་ལ་འགྲིག །
མ་གཞི་ངེད་ཅག་གི་ལས་དབང་ལ་བསམ་ན། བགྲོད་ཟིན་པའི་ལྟག་རྒྱབ་འགག་འཕྲང་གི་འཇིགས་
སྐག་ལ་དངངས་འཚབ་ལངས་ཤིང་། མདུན་ངོས་ཀྱི་ལམ་བུའི་དཀྱུས་ཐག་ལ་ཉོབ་མདངས་སྐྱེ་སྲིད་ཀྱང་
རང་ནུས་ཀྱི་འབྱོན་ཐང་ལ་དཔགས་པའི་ཁ་མིག་ཡར་བལྟ་དང་། འཁྱམ་འཁྱོར་གྱི་གོམ་ཁ་མདུན་ཕྱོགས་
སུ་གཏད་དེ། ཁ་བཤད་ཆུ་ཡི་ལྦུ་བ། །ལག་ལེན་གསེར་གྱི་ཐིགས་པ། །རང་སྟེང་ནས་འགོ་འཛུགས་
ཁུལ་གྱིས་མེ་ཏོག་གང་ལ་ཕོག་པའི་ལྷ་སྐལ་བྱམས་མགོན་སྐུ་ཕྲེང་རིམ་བྱོན་གྱི་གསུང་འབུམ་གང་བཞུགས་
ཀྱི་ལུང་རྒྱུན་འཕྲོ་འཐུད་དང་། པར་སྐྲུན་བྱ་རྒྱུའི་བསམ་འདུན་སྙིང་དབུས་སུ་བཅངས་ནས། སྙིགས་
དུས་ཀྱི་བསྟན་པའི་སྒྲོན་མེ་སྔགས་ཆེན་ཞལ་སྔ་ནས་༧རྗེ་བཙུན་བློ་བཟང་ཆོས་གྲགས་དཔལ་བཟང་པོའི་
ཞབས་དྲུང་ནས། ཕུར་ལྕོག་སྐུ་ཕྲེང་དང་པོ་༧རྗེ་ངག་དབང་བྱམས་པའི་གསུང་འབུམ་པོད་ཆེན་གསུམ་གྱི་
ལུང་རྒྱུན་ཆ་ཚང་ཞུ་རྒྱུའི་སྐལ་བཟང་ཐོབ། ལྗགས་ལུང་ཚར་འཕྲལ་བླ་མ་རིན་པོ་ཆེ་ཉིད་ནས་ཀྱང་ཁོ་བོ་
གཟིམས་ཆུང་དུ་སྐོང་འགུགས་ཀྱིས། ཕུར་ལྕོག་སྒྲུབ་སྡེའི་ཐུན་མིན་ཆོས་སྤྱོད་དང་ཕྱག་ལེན་གྱི་རིམ་པ་
གང་བཞུགས་ཉམས་མེད་དགོས་ཚུལ་སོགས་རིན་བྲལ་གཞལ་དཀའི་བསླབ་བྱ་མང་པོ་དང་། དམངས་
སྒོར་སྟོང་ཕྲག་གསུམ་གྱི་གནང་སྦྱིན་དང་བཅས། རྨད་བྱུང་ལེགས་བཤད་ཀྱི་ཕུང་པོ་གཅིག་ཏུ་བསྡུས་
པའི་གསུང་འབུམ་འདི་དེང་དུས་དཔེ་རྒྱུན་ཤིན་ཏུ་དཀོན་པས། རིང་མིན་པར་སྐྲུན་བྱ་དགོས་པའི་བཀའ་
ལུང་སྤྱི་བོར་ཕེབས་པས་དེ་དོན་བཀའ་བཞིན་སྒྲུབ་པའི་དམ་བཅའ་ཕུལ།
- 4 -



g ༄༅། །ཐོག་མའི་སྙན་སྒྲོན་དང་འབྲེལ་བའི་གཏམ་ཟོལ་མེད་སེམས་ཀྱི་མཆོད་སྤྲིན། །
དེ་འཕྲལ་རབ་གནས་མེ་ཕག་ལོར་གདན་ས་ཆེན་པོ་སེ་ར་ཐེག་ཆེན་གླིང་དུ། ངེད་སློབ་གཉེར་བ་
དྲུག་གིས་གཞུང་ཆེན་ཐོས་བསམ་གྱི་བར་གསེང་ནམ་ཡོད་བེད་སྤྱད་དེ། གསུང་འབུམ་གྱི་མ་ཕྱི་གློག་
ཀླད་དུ་ཕབ་ཞུས་གང་ཐུབ་བྱེད་བཞིན་པའི་སྐབས། ཕྱི་དང་ནང་གི་འགལ་རྐྱེན་དུ་མ་ཐོག་བབ་ཏུ་བྱུང་
བས༑ མུ་གེའི་སྟེང་གི་ཟླ་ལྷག་གི་དཔེར་སོང་ཞིང་། ཐ་ན་གསུང་འབུམ་གྱི་མ་ཕྱིའང་བོར་བརླག་ཏུ་སོང་
བས༑ ཡིད་མཐུན་འབྱོན་ནུས་ལྡན་པའི་གྲོགས་མཆོག་འགར་རོགས་རམ་ཡོང་རེའི་འབོད་བསྐུལ་དང་
བཅས་གནས་སྐབས་མཚམས་འཇོག་བྱས།
འདི་ལོ་ལས་སྨོན་རྟེན་འབྲེལ་གྱི་བྱིན་མཐུ་གཅིག་ཏུ་འཚོགས་པས། མ་ཚང་མེད་རྒྱུ་དེ་ལ་ནི། །འབྲས་
བུ་གང་གིས་ལྡོག་པར་བྱེད། །ཅེས་པའི་འབྲས་བུའི་གཏན་ཚིགས་ཡང་དག་གིས་གྲུབ་དོན་ལྟར།
གྲོགས་ཆོས་ཀྱི་སྤྱན་ལྡན་རྔ་ཡུལ་སྒོ་མང་དགོན་གྱི་༧སྤྲུལ་སྐུ་བསྟན་པའི་རྒྱལ་མཚན་མཆོག་ནས་ཐུགས་
འཁུར་ཟབ་བཞེས་ཀྱིས་སྦྱིན་བདག་བཙལ་འཚོལ་གནང་བ་བརྒྱུད། ལི་ཐང་༧བཞག་པ་མཆོག་སྤྲུལ་
རིན་པོ་ཆེ་ནས་གསུང་འབུམ་ཆ་ཚང་པར་སྐྲུན་གྱི་སྦྱིན་བདག་གནང་རྒྱུའི་ཞལ་བཞེས་བཟང་པོ་ཐོབ་
པའི་སྐོར། གྲོང་ཁྱེར་ཆེན་པོ་ཁྲེན་ཏུ་ནས་གློག་འཕྲིན་གྱི་ལམ་ནས་ཐོས་པས། ཡིད་སྤྲོ་དགས་བརྟས་
བཞིན་དེ་དོན་ཕུར་བུ་ལྕོག་དགོན་གཞུང་ལ་སྙན་སེང་དང་འབྲེལ་དཔེ་སྒྲིག་ཕབ་ཞུས་ཀྱི་ལས་ཀར་རྒྱབ་
སྐྱོར་ཡོང་རེ་ཞུས། དགོན་གཞུང་ནས་ཀྱང་གློག་ཀླད་དང་འཚོ་བའི་ཆ་རྐྱེན་གང་ལེགས་གནང་བའི་འོག།
རང་ཉིད་ནས་དཔེ་སྒྲིག་ཞུ་དག་གི་གཙོ་འགན་འཁུར་ཁུལ་དང་། དགེ་སློང་ངག་དབང་དཔག་མེད་
སོགས་ནས་མ་བསྐུལ་དང་ལེན་གྱིས་མ་ཕྱི་གློག་ཀླད་དུ་ཕབ་པ་བཅས་བརྩོན་པ་ཆེར་བསྐྱེད་ཀྱིས་ཟླ་བ་
བཞིའི་རིང་འབད་པ་ཆེན་པོས་བསྒྲུབས་པས། མཐར་བསམ་འདུན་བཞིན་ལེགས་གྲུབ་བྱུང་བ་འདིའང་
དྲིན་ཅན་བླ་མའི་ཐུགས་དགོངས་རྫོགས་པའི་མཆོད་སྤྲིན་དང༌
། མ་ཡུམ་གངས་ལྗོངས་ལ་བཅངས་པའི་
ལྷག་བསམ་གྱི་གཟི་དཔལ་ཆུང་ཆུང་ཞིག་ཏུ་འཁུམས།
བསྒྲིགས་ཚུལ་ཐད། གླེགས་བམ་དང་པོའི་དབུར་རྩོམ་པ་པོ་ངོ་སྤྲོད་ཀྱི་ཚུལ་དུ་༧པཎ་ཆེན་དཔལ་
ལྡན་ཡེ་ཤེས་ཀྱིས་མཛད་པའི་རྗེ་འདི་ཉིད་ཀྱི་རྣམ་ཐར་དད་པའི་འདབ་བརྒྱ་བཞད་པར་བྱེད་པའི་ཉི་
མ་༽ཞེས་པ་དང༌། གླེགས་བམ་གསུམ་པར་དེ་སྔོན་གསུང་འབུམ་གྱི་གྲས་སུ་མ་འཁོད་པའི་དཔེ་རྒྱུན་
དཀོན་གྲས་རྗེ་ཉིད་ཀྱི་གསུང་བཤད་ཟིན་བྲིས་༼ དྲིན་ཅན་བླ་མ་དམ་པ་ངག་དབང་བྱམས་པའི་ཞལ་སྔ་
ནས་ལམ་རིམ་འཇམ་དཔལ་ཞལ་ལུང་གི་ཁྲིད་གནང་སྐབས་གསུང་ཟིན་བྲིས་སུ་བཏབ་པ་༽ཞེས་པ་དང་།



(y༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རབ་བྱུང་བཅུ་གཉིས་པའི་ལྕགས་བྱ་ལོར་ཕོ་ལྷ་མི་དབང་བསོད་ནམས་སྟོབས་རྒྱས་ཀྱིས་སྦྱིན་པདག་
བྱས་ཏེ། བུ་སྟོན་ཐམས་ཅད་མཁྱེན་པས་ཞུས་སྒྲིག་མཛད་པའི་ཞ་ལུའི་བསྟན་འགྱུར་ལ། ཕྱིས་སུ་རྒྱལ་
མཆོག་ལྔ་པ་ཆེན་པོས་སྔ་འགྱུར་མང་ཙམ་དང༌། སྔ་ཕྱིར་རྒྱ་བོད་མཁས་པས་མཛད་པའི་བསྟན་བཅོས།
དེ་བཞིན་གསར་དུ་འགྱུར་བའི་ཆོས་ཚན་གྲངས་བདུན་བརྒྱ་བརྒྱད་ཅུ་བསྣན་པའི་པོ་ཏི་ཉིས་བརྒྱ་ཉེར་ལྔ་
བཞུགས་པ་ཕྱི་མོར་བྱས་ཏེ། པར་དུ་བསྒྲུབས་པ་སྣར་ཐང་དུ་བཞུགས་པས་སྣར་ཐང་བསྟན་འགྱུར་དུ་
གྲགས་པའི་དཀར་ཆག་རྗེ་ཉིད་ཀྱིས་མཛད་པ་༼བསྟན་བཅོས་བསྒྱུར་རོ་ཅོག་གསུང་པར་དུ་བསྒྲུབས་
པའི་དཀར་ཆག་ཚངས་པའི་དབྱངས་༽ཞེས་པ་གཉིས་ཁ་སྐོང་གི་ཚུལ་དུ་བཀོད་ཅིང་། གཞན་གསུང་འབུམ་
མ་ཕྱིའི་དཀར་ཆག་གི་གོ་རིམ་དང་། མ་དཔེ་སོར་གནས་ཀྱི་རྩ་དོན་ཐོག །ཡིག་ནོར་ཡིན་ངེས་ཀྱི་རིགས་ཁ་
ཤས་བཅོས་པ་ཕུད། དེ་མིན་དེང་སང་གི་དུས་གསུམ་དང་དག་བྱེད་ཀྱི་འགྲོས་དང་མཐུན་མིན་ཅི་རིགས་
མཆིས་ཀྱང་གོང་འོག་ཀུན་ཏུ་དེ་ལྟར་བཀོལ་བས་རང་སོར་བཞག །མ་དཔེར་ཆད་དམ་སྙམ་པ་དག་ཁ་
བསབས་ཀྱི་ཚུལ་དུ་གུག་རྟགས་ ( ) འདིའི་ནང་དུ་བཀོད། མ་དག་པའམ་དོགས་གནད་ཡོད་ས་ཁག་ལ་
རང་འཚམ་གྱིས་མ་བཅོས་པར། རང་གི་འཆར་སྣང་དང་དཔེ་གཞན་གྱི་ལེགས་ཆ་རྣམས་གཤིབ་བསྡུར་
གྱིས་གུག་རྟགས་འདིའི་ ( )ནང་མཉམ་དུ་བཀོད། མ་དཔེའི་མཆན་འགྲེལ་དང་ཨང་རྟགས་ཀ་རྟགས་
ཁག་གུག་རྟགས་འདིའི་༼ ནང་དུ་བཀོད་དེ། མདོར་ན་སྔར་སྲོལ་བཟང་པོའི་ཚུགས་མ་ཤོར་ཞིང་།
དེང་དུས་རིག་གསར་གྱི་འགྲོས་དང་མཐུན་པར་དེབ་གཟུགས་སུ་བསྒྲིགས་ཏེ། ཕྱིའི་མཛེས་ཆ་དང་།
ནང་གི་དག་བྱེད། གོ་རིམ་འབེབས་སྟངས། ཁྱད་རྟགས་སོགས་གང་ཅིར་དང་འདོད་ཀྱིས་སྒྲུབ་ཁུལ་
བྱས་ཡོད།
འོན་ཀྱང་ངེད་ཅག་མཐོང་རྒྱ་དང་ཐོས་རྒྱ་ཤིན་ཏུ་ཆུང་ཞིང༌། རྩོམ་སྒྲིག་གི་ཉམས་མྱོང་ཞན་པས།
དོན་དཀའ་བ་ལ་བདག་འདྲའི་བློ། །འཁྲུལ་མི་སྲིད་པ་མ་ཡིན་པས། །ཅི་སྟེ་མིན་ན་གཞན་དུ་གྱིས། །ཞེས་
གསུངས་དོན་ལྟར། མ་དཔེ་སོར་གནས་མ་བྱུང་བ་དང་། སྒྲིག་ཚུལ་གྱི་གོ་རིམ་འཆོལ་བ། དག་བྱེད་ནོར་
འཁྲུལ་སོགས་གང་ཅིར་སྐྱོན་ཆ་མི་ཉུང་བ་ཞིག་ཡོང་སྲིད་པས། ཅི་སྟེ་མིན་ན་དཔྱོད་ལྡན་དག་གིས་ལེགས་
སྤེལ་ཉེས་འགོག་གི་དགོངས་འཆར་ལྷུག་སྩོལ་ཡོད་པའང་ཞུ། །
འདིར་ངས་ཆེད་དུ་ཞུ་དགོས་པ་ཞིག་ནི། གསུང་འབུམ་འདི་ཉིད་ཕྱོགས་སྒྲིག་དང་། པར་སྐྲུན་གྱི་བྱ་བར་
དངོས་ཤུགས་བརྒྱུད་གསུམ་ནས་ལྷད་མེད་རྒྱབ་སྐྱོར་གནང་མཁན། ལི་ཐང་༧བཞག་པ་མཆོག་སྤྲུལ་
-6 -



(
༄༅། །ཐོག་མའི་སྙན་སྒྲོན་དང་འབྲེལ་བའི་གཏམ་ཟོལ་མེད་སེམས་ཀྱི་མཆོད་སྤྲིན། །
རིན་པོ་ཆེ་འཇམ་དབྱངས་མཁས་གྲུབ་མཆོག་དང་། རྔ་བ་སྒོ་མང་དགོན་གྱི་༧སྤྲུལ་སྐུ་བསྟན་པའི་རྒྱལ་
མཚན། རྭ་སྒྲེང་༧གཟིགས་པ་སྤྲུལ་སྐུ་བློ་བཟང་བཟོད་པ། ཕུར་བུ་ལྕོག་གི་འགན་འཁུར་བ་ངག་
དབང་དགེ་ལེགས་དང་། གློག་ཀླད་ལག་རྩལ་བ་དགེ་སློང་ངག་དབང་དཔག་མེད། ཡིག་བསྟར་བ་དགེ་
སློང་དཀོན་མཆོག་དོན་གྲུབ་དང་། བྱམས་པ། བློ་གྲོས་རྒྱལ་མཚན། ངལ་མེད་ལྷག་བསམ་གྱིས་ཞབས་ཞུ་
མཁན་མ་ཆེན་བློ་གྲོས་རྒྱལ་མཚན་སོགས་གྲྭ་དམངས་ཡོངས་དང་། དཔལ་བརྩེགས་དཔེ་རྙིང་ཞིབ་འཇུག་
ཁང་གི་འགན་འཁུར་བ་སྐུ་ཞབས་ཀརྨ་བདེ་ལེགས། ཕོ་བྲང་པོ་ཏ་ལའི་སྐུ་ཞབས་ཟླ་བ་དང་ཐུབ་བསྟན།
སེར་དགོན་གཞུང་གསར་འཛིན་གྲྭའི་སྐུ་ཞབས་ཐོགས་མེད། འབྲས་སྤུངས་དགོན་པའི་སྐུ་ཞབས་ངག་
དབང་དཔལ་བཟང་། དེ་བཞིན་སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་དང་།
པེ་ཅིང་མི་རིགས་དཔེ་སྐྲུན་ཁང་སོགས་ནས་དོན་ལྡན་གྱི་བྱ་བ་འདིར་ལྷག་བསམ་རྣམ་དག་གིས་རོགས་
སྐྱོར་གང་ལེགས་གནང་བར་སྙིང་དབུས་ནས་ཐུགས་རྗེ་ཆེ་ཞུ་བ་དང་འབྲེལ། ཚེ་རབས་ཀུན་ཏུ་རྒྱལ་
བསྟན་སྤྱི་དང་བཀའ་གདམས་གསར་རྙིང་གི་བསྟན་པ་རིན་པོ་ཆེ་དང་མི་འབྲལ་བའི་སྨོན་པའང་རྩེ་
གཅིག་ཏུ་ཞུའོ། ། །
སྨྲས་པ། གསར་བྱུང་རིག་གཞུང་མཚར་སྡུག་བྱུ་རུའི་མདངས། །
འཕྱོར་སྒེག་གསར་བུའི་རྒྱན་དུ་འཛའ་མོད་ཀྱང་། །
སྲོལ་རྒྱུན་སྲོག་ཟུངས་ཟད་པའི་བེམ་གཟུགས་ལ། །
ཚུལ་འཆོས་རྒྱན་གོས་བཀླུབས་ཀྱང་ཉམས་མཚར་ཅི། །
གནའ་དེང་རིག་པ་འགྲེམས་པའི་དོ་ར་ན། །
ནང་བསྟན་རིན་བྲལ་གཟི་འབར་ནོར་བུའི་ཕྲེང་། །
སླར་ཡང་ངོམས་པའི་འདུ་འགོད་རྩེན་པ་འདིས། །
རྩོད་མེད་ཟུང་འཇུག་ཤེས་དཔལ་རྒྱས་གྱུར་ཅིག །
ཅེས་ལྷ་ལྡན་བྱང་ཕྱོགས་དབེན་གནས་ཕུར་བུ་ལྕོག་རིགས་གསུམ་བྱང་ཆུབ་གླིང་ནས།
ཐོག་མའི་སྙན་སྒྲོན་གྱི་ཚུལ་དུ་གསུང་འབུམ་འདིའི་དཔེ་སྒྲིག་ཞུ་དག་པ་སེར་གཟུགས་ཕུན་མིང་པས།
སྤྱི་ལོ་༢༠༡༡ཟླ་༧ཚེས་༡༧ཉིན་བྲིས་པའོ།། །།
-7-



ཚ
(
༄༅། །དཀར་ཆག ། ་་།
**
ན
དཀར་ཆག
༼ཙ༽
་་་་་༌་་་༌་་་་་ (1)
༼ཚ༽
ཛ༽
་་༌༌ (102)
༼ཝཾ༽
དྲིན་ཅན་བླ་མ་དགེ་ལེགས་རྒྱ་མཚོའི་རྣམ་པར་ཐར་པ་
ཕྱོགས་ཙམ་བརྗོད་པ་དགེ་ལེགས་
ཆར་འབེབས།་་་་་་་
བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ་
ཟིན་བྲིས་སུ་བཀོད་པ།་༌་་་་་་་་་་་་་་་་་་་་་་་་་་་་་་་་་་་་་་ (60)
རྗེ་རིན་པོ་ཆེས་མཛད་པའི་གསང་འདུས་འཇམ་རྡོར་སྒྲུབ་ཐབས་འཇམ་དཔལ་
དབྱངས་ཀྱི་དགོངས་པ་གསལ་བ་ངག་འདོན་དུ་བྱ་ཚུལ་
འདོད་འཇོའི་བུམ་བཟང་།་་་་་་
གསང་འདུས་འཇམ་རྡོར་གྱི་བུམ་པ་དང་དཀྱིལ་འཁོར་བསྒྲུབ་པ་དང་
བདག་འཇུག་ངག་འདོན་གྱི་རིམ་པ་
དངོས་གྲུབ་འདོད་འཇོ།་་་་་
་་་་་་་་་་་་་་་ (130)
གསང་འདུས་འཇམ་དཔལ་རྡོ་རྗེའི་ཞི་རྒྱས་ཀྱི་སྦྱིན་སྲེག་
འདོད་འཇོའི་བུམ་བཟང་།་་་་་་
་་་་་་་ (163)
སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་འདུས་པའི་
བསྐྱེད་རིམ་རིན་ཆེན་འཕྲེང་བ།་་་་་་་་་་ ་་་་་་་་་༌ (177)
སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་འདུས་པའི་
རྫོགས་རིམ་རིན་ཆེན་འཕྲེང་བ།་་་་་་་་་ ་་་༌་་་༌་་༌ (230)
དཔལ་གསང་བ་འདུས་པའི་བསྐྱེད་རིམ་དངོས་གྲུབ་
རྒྱ་མཚོའི་སྙིང་པོ།་་་
(260)
-1-
ཞ༽
༼ཟ༽
༼འ༽
༼ཡ༽



(སྤྱི ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༼ར༽ དཔལ་གསང་བ་འདུས་པའི་རྫོགས་རིམ་རིམ་ལྔ་
གདན་རྫོགས་ཀྱི་སྙིང་པོ།
བ ༌༌༌ ༌་༌་་་ (296)
༼ལ༽ དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་
ཟ་མ་ཏོག་གི་སྙིང་པོ།་་་
(316)
ཤ༽ དཔལ་རྡོ་རྗེ་འཇིགས་བྱེད་ཀྱི་རྫོགས་རིམ་རྣལ་འབྱོར་བཞི་
ཉམས་སུ་ལེན་ཚུལ་མདོར་བསྡུས་
ཟུང་འཇུག་གསལ་བ།་་་་་་
་་༌ (329)
༼ས༽ དཔལ་འཁོར་ལོ་བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་
ཟབ་མོ་དཔལ་ལྡན་སྲད་རྒྱུད་པའི་མན་ངག་ཟིན་
བྲིས་སུ་བཀོད་པ་བདེ་ཆེན་གསལ་བའི་
དགོངས་རྒྱན།་་་་་
་་་་་་་་་་་་ (337)
༼ཧེ༽ གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་རིམ་རྣལ་འབྱོར་
ཆེན་པོའི་དམིགས་རིམ་སྐྱོང་ཚུལ་
མདོར་བསྡུས།་་་
་་་་ (420)
(༡) བདེ་མཆོག་ལཱུ་ཨི་པའི་བསྙེན་པ་བྱེད་ཚུལ་བདེ་ཆེན་
གསལ་བའི་སྙིང་པོ།
་་་་་་་་ (428)
༼ཨ༽ དཔལ་འཁོར་ལོ་སྡོམ་པའི་བསྙེན་ཡིག་
གསལ་བའི་སྒྲོན་མེ།
་་༌་་་་ (435)
༼ཀ༽ འཇམ་ལུགས་ཚེ་དབང་རིགས་ལྔའི་ཟུར་
འདེབས་འཆི་མེད་སྲོག་གི་
དཔལ་སྦྱིན།་་་་
་་་་་་་༌་་༌ (438)
ཁུ་༽ རྡོར་སེམས་ཀྱི་བུམ་སྒྲུབ་དང་རིལ་སྒྲུབ་བྱེད་ཚུལ་གསང་འདུས་
བདག་བསྐྱེད་ནས་བྱུང་བ་
བཞིན་བཀོད་པ།་་་་་་་་
'''” (447)
-2 -



གེ༽
་(451)
རྗེ་༽
༣, » ༄༅། །དཀར་ཆག ། ་་།
མ་ཎི་བུམ་སྒྲུབ་དང་དེའི་ཟུར་རྒྱན་སོགས་
ཉེར་མཁོའི་རིགས།་་་
(༡) བཟང་སྤྱོད་འཆི་བླུ་བྱེད་ཚུལ་དང་སྒྲོལ་མ་
མཎྜལ་བཞི་ཆོག་་་་་་
་་་་་ (455)
(༢) པཎ་ཆེན་བློ་བཟང་ཆོས་རྒྱན་གྱིས་མཛད་པའི་དཔའ་བོ་གཡུལ་འཇུག་མའི་
འཕོ་འཁྲིད་ཀླགས་ཆོག་མ་དང་བསྙེན་གནས་
བསྲུང་ཚུལ།་་་་་་་
་་་་་་(458)
རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་
ཤིན་ཏུ་བསྡུས་པ་སོགས།་་་་་་་་་་
་་་་ (463)
(༡) རྗེ་རིན་པོ་ཆེས་མཁས་གྲུབ་རིན་པོ་ཆེ་ལ་གདམས་པ་ཆིག་བརྒྱུད་ཀྱི་ཚུལ་དུ་
གནང་བའི་བླ་མའི་རྣལ་འབྱོར།་་་
་་༌་་་་་་་༌་་་༌ (466)
(༢） གཙུག་གཏོར་རྣམ་པར་རྒྱལ་མའི་ལྷ་ཚོགས་དང་བླ་མ་དབྱེར་མེད་ལ་
གསོལ་བ་འདེབས་ཚུལ་བྱིན་རླབས་
ཆར་རྒྱུན།་་་་་་་་་་
་་་ (468)
(༣） རང་གི་རྩ་བའི་བླ་མ་དང་རྒྱལ་བ་བྱམས་པ་དབྱེར་མེད་བྱས་ནས་
གསོལ་བ་འདེབས་ཚུལ།་་་༌་༌་
་་་་་་་་་་་་ (470)
(༤) འཇམ་དབྱངས་ཆོས་སྐོར་གྱི་ནང་ཚན་འཇམ་དབྱངས་
དཔའ་བོ་གཅིག་པ་སྒྲུབ་ཚུལ།་་་་་་་
་་་་་་་ (473)
(༥） ཕྱག་རྡོར་འབྱུང་འདུལ་གྱི་མངོན་རྟོགས་བསྡུས་པ། ་་༌༌༌་་་་་༌་་་་་་་་་་་༌ (476)
(༦) ལྷ་མོ་དང་བླ་མ་ལ་གསོལ་བ་འདེབས་ཚུལ་ཤིན་ཏུ་
བསྡུས་པ་སོགས།
་་་་་་་་་་་་་་ (478)
རྡོ་རྗེ་འཆང་དོན་ཡོད་མཁས་གྲུབ་དཔལ་བཟང་པོའི་
རྣམ་པར་ཐར་པ་བདེ་གཤེགས་
གཞུང་ལམ།
་་་་༌ (481)
ཅི༽
-3-



༼ཆུ༽
ཇི་
༼ཉི༽
ནྟི།
༼ཐུ
༼དེ༽
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བྱང་ཆུབ་ལམ་གྱི་རིམ་པའི་འཁྲིད་ཉམས་སུ་ལེན་ཚུལ་འཁྱེར་བདེ་
གནད་དོན་ཀུན་གསལ།་་་་་་་་་་་ ་༌༌༌་་་་་་་་་་་་་ (528)
སྙིང་པོ་དོན་གསུམ་ཉུང་ངུ་གསལ་བ།་་་་་་་་་ ་་་་་་་་ (538)
རྒྱལ་བ་བྱམས་པའི་ཐུགས་རྗེ་བསྐུལ་བའི་
གསོལ་འདེབས་སྨོན་ལམ།་་་་་་༌་་་་་་་་་་་་་་་་་་་་་་་་་་་་་་་ (544)
གསོལ་འདེབས་བསྟོད་ཚོགས་ཀྱི་རིམ་པ་རྣམས།་་་་་་་་་་་་་་་་་་་་༌ (548)
འདོད་གསོལ་སྨོན་ལམ་གྱི་རིམ་པ།་་་
་་་་་་་༌ (590)
ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་
གསོལ་འདེབས་ལེ་ཚན་བཅས།་་་་་་་ ་་་་་་་་་་་་་་་ (599)
པར་བྱང་སྨོན་ཚིག་
སྨོན་ཚིག་་་་་་་་
་་་་་་་་་་་་༌ (622)
གསུང་འབུམ་སྤྱིའི་དཀར་ཆག་
་་ (620)
------------པ་ (623)
-4-



(
༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
༄༅། །དྲིན་ཅན་བླ་མ་དགེ་ལེགས་རྒྱ་མཚོའི་རྣམ་པར་ཐར་
པ་ཕྱོགས་ཙམ་བརྗོད་པ་དགེ་ལེགས་
ཆར་འབེབས་ཞེས་བྱ་བ་
བཞུགས་སོ། །
༈ ན་མོ་གུ་རུ་མཉྫགྷོ་ཥཱ་ཡ། དགེ་ལེགས་མཁྱེན་བརྩེའི་གཏིང་མཐའ་དཔག་པར་དཀའ། །སྣ་ཚོགས་
འཕྲིན་ལས་རྦ་རླབས་ཕྱོགས་བཅུར་གཡོ། །སྐུ་གསུམ་གསང་བ་རིན་ཆེན་དབང་གི་གཏེར། །སྐལ་
ལྡན་ཀླུ་དབང་རྒྱ་མཚོའི་ཉེར་འཚོར་འདུད། །མཁྱེན་པའི་དཀྱིལ་འཁོར་བརྩེ་བས་དྲངས་པ་ལས། །
ཐོག་མཐའ་བར་དུ་དགེ་བའི་ལེགས་བཤད་ཀྱི། །འོད་སྟོང་དད་ལྡན་རྒྱ་མཚོའི་དཔལ་དུ་ཤར། །འདྲེན་
མཆོག་ནམ་མཁའི་ནོར་བུ་དེ་ལ་འདུད། །ཀུན་ལ་དགེ་བའི་ལྷག་བསམ་མིག་དག་ཅིང་། །ཐབས་ཤེས་
གཤོག་རྩལ་ལེགས་པར་གོམས་པའི་མཐུས། །རྒྱལ་སྲས་སྤྱོད་པ་རྒྱ་མཚོའི་མཐར་བགྲོད་པ། །བཤེས་
གཉེན་མཁའ་ལྡིང་དབང་པོའི་ཞབས་ལ་འདུད། །བླ་མའི་རྣམ་ཐར་ལྟ་བའི་མིག་བྲལ་ཡང་། །བླ་མའི་
རྣམ་ཐར་དག་ལ་དད་པའི་བློས། །བླ་མའི་རྣམ་ཐར་ཅུང་ཟད་བརྗོད་པ་ལ། །བླ་མའི་རྣམ་ཐར་བརྩེ་བས་
གནང་བར་མཛོད། །དམ་པའི་རྣམ་ཐར་ཕལ་པའི་ཡུལ་མིན་ཞིང་། །མཁས་པ་དགྱེས་པའི་ཚིག་སྦྱོར་
མི་ཤེས་ཀྱང་། །དེང་དུས་ཕལ་ཆེར་བླ་མའི་སྐྱོན་གླེང་སྐབས། །ཡོན་ཏན་གང་ཤེས་བརྗོད་ལ་ཉེས་མེད་
སྙམ༑ ༑དེ་ཕྱིར་གང་དེའི་རྣམ་ཐར་མཐའ་ཡས་ལས། །ཐ་མལ་སྣང་ངོར་ཤར་བ་ཅུང་ཟད་ཙམ། །བླ་
མའི་མཛད་པས་ཡིད་རབ་ཕྲོགས་པའི་མཐུས། །རང་གཞན་དད་པ་སྤེལ་ཕྱིར་འདི་ན་གླེང་། །
དེ་ལ་འདིར་ལྷ་དང་བཅས་པའི་འགྲོ་བ་ཐམས་ཅད་ཀྱི་གཙུག་གི་རྒྱན་དམ་པ། འགྲོ་བ་ཐམས་
ཅད་ཀྱི་མ་འདྲིས་པའི་མཛའ་བཤེས་ཆེན་པོ་སྲིད་པ་འཁོར་བའི་ངང་ཚུལ་མཐའ་དག་མེ་འབར་བའི་
ཀློང་ལྟར་མཐོང་ནས་དེ་ལས་ཐར་འདོད་ཀྱིས་ཐུགས་རང་དབང་མེད་པར་བསྐུལ་ཡང་། རང་ཉིད་དང་
འདྲ་བར་མཐའ་མེད་སེམས་ཅན་ཐམས་ཅད་སྡུག་བསྔལ་གྱི་མེ་འབར་བའི་ཁང་པར་ཆུད་པ་མ་བཟོད་
-1.



༣.
(9༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༢༽
པའི་སྙིང་རྗེས་འཁོར་བ་ཇི་སྲིད་ཀྱི་བར་དུ་རྒྱལ་སྲས་ཀྱི་སྤྱོད་པ་སྣ་ཚོགས་ལ་སློབ་པར་སྤྲོ་བ། རང་ཉིད་
སྤངས་རྟོགས་ཀྱི་ཡོན་ཏན་ཇི་ཙམ་ལ་མངའ་བརྙེས་ཀྱང་། འགྲོ་བ་གཞན་གྱི་ཡོན་ཏན་ཆུང་ངུ་ཙམ་ལ་
ཡང་ཆེས་ངོ་མཚར་དུ་འཛིན་ཅིང་ས་སྐྱོང་གི་རྒྱལ་པོ་ཆེན་པོ་སོགས་འགྲོ་བ་ཀུན་གྱི་གཙུག་ཏུ་ཇི་ཙམ་
བཀུར་བ་ལྟར་སྐྱེ་བོ་མཆོག་དམན་ཡོངས་ལ་གུས་པ། རྣམ་པར་དག་པའི་ཚུལ་ཁྲིམས་ལ་ངོ་ལྐོག་མེད་
པས་ཞི་ལྷག་ཟུང་འབྲེལ་གྱི་ཏིང་ངེ་འཛིན་ཁྱད་པར་ཅན་བརྙེས་པས་རྙེད་བཀུར་ལ་འདུན་པ་སྤངས་ཏེ་
གཞན་གྱི་ངོར་རང་ཉིད་ཁྱད་པར་ཅན་དུ་སྒྲོ་བཏགས་པའི་གཡོ་སྒྱུ་རྣམ་པ་ཐམས་ཅད་དུ་སྤངས་པ།
ཀུན་ནས་ཉོན་མོངས་པ་དང་རྣམ་པར་བྱང་བའི་རྒྱུ་འབྲས་མཐའ་དག་ཡིན་ཚུལ་ཇི་བཞིན་གཟིགས་
པའི་འཕགས་པའི་མཉམ་གཞག་གི་གཟིགས་ངོར་སྐྱེ་འགག་སོགས་མཐའ་བརྒྱད་དང་བྲལ་ཡང་མ་
བརྟག་ཉམས་དགའི་སྣང་བ་རྟེན་འབྲེལ་ཚོགས་པ་ན་བསྙོན་མེད་དུ་འཇོག་ཤེས་པས་དཀར་ནག་ལས་
ཀྱི་འབྲེལ་པ་གཞན་ངོར་སྐྱེལ་མི་དགོས་པ། ཀུན་རྫོབ་བྱང་ཆུབ་ཀྱི་སེམས་ལ་དབང་བཞིའི་ས་བོན་
བཏབ་སྟེ། དམ་ཚིག་དང་སྡོམ་པའི་དྲོད་ཀྱིས་སྨིན་པའི་རིམ་གཉིས་ཟབ་མོའི་སྡོང་པོ་རྒྱས་པ། ཁ་སྦྱོར་
བདུན་ལྡན་གྱི་འབྲས་བུས་བརྗོད་པས་ལུས་ཅན་མཐའ་དག་གི་གསོས་སུ་གྱུར་པ། མདོར་ན་སྐྱོན་གྱི་
རིགས་མཐའ་དག་ཟད་ཅིང་ཡོན་ཏན་མཐའ་དག་རྫོགས་ཀྱང་ཐ་མལ་པའི་ཚུལ་གྱིས་བློ་རབ་འབྲིང་ཐ་
མའི་དབང་པོ་དང་འཚམ་པར་འགྲོ་བའི་དོན་མཛད་པ། སྡོམ་པ་གསུམ་གྱི་བསླབ་བྱ་ཆེ་ཕྲ་མཐའ་དག་
རྒྱལ་བའི་དགོངས་པ་ཇི་ལྟ་བ་བཞིན་ཕྱག་ལེན་ལ་ཐེབས་པར་མཛད་པས་བསྟན་པ་ཡོངས་རྫོགས་ཀྱི་
མངའ་བདག་ཏུ་བཞུགས་པ་མཚན་བརྗོད་པར་དཀའ་བའི་དྲིན་ཅན་བླ་མ་དགེ་ལེགས་རྒྱ་མཚོ་དཔལ་
བཟང་པོའི་ཞལ་སྔ་ནས་ཀྱི་ཐུན་མོང་བའི་རྣམ་ཐར་ཅུང་ཟད་བརྗོད་པ་ལ་གསུམ། ཐོག་མར་རྟེན་ཕུན་
སུམ་ཚོགས་པར་སྐྱེ་བ་བཞེས་པའི་ཚུལ་དང་། བར་དུ་བསྟན་པ་ལ་ཞུགས་ནས་ཇི་ལྟར་མཛད་པ་དང་།
ཐ་མར་སྐུ་མྱ་ངན་ལས་འདའ་བའི་མཛད་པ་ཇི་ལྟར་མཛད་པའོ། ། །
དང་པོ་ནི། དམ་པ་འདི་ཉིད་འཁྲུངས་པའི་ཡུལ་ནི། སྟོད་མངའ་རིས་སྐོར་གསུམ་གྱི་ནང་ཚན་
ཟངས་སྐར་ཞེས་བྱ་བའི་ཡུལ་དུ། ཐང་གྲུ་གསུམ་པ་ཆོས་འབྱུང་གི་དབྱིབས་ཅན་གྱི་ཅུང་ཟད་བྱང་ཤར་
དུ་ཉེ་བ་རི་བྱ་ཁྱུང་གི་དབྱིབས་སུ་ཡོད་པའི་སྟེང་ན། བོད་ཆོས་རྒྱལ་ཆེན་པོའི་གདུང་བརྒྱུད་ཡབ་ནམ་
མཁའ་དཔལ་སྡེ་དང་སྲས་ཁྲི་དཔལ་སྡེ་ཞེས་བྱ་བའི་ཕོ་བྲང་། ༧དྲུང་པ་རྒྱལ་ཚབ་པ་བརྩོན་འགྲུས་
རྒྱལ་མཚན་དང་། ༧དྲུང་པ་རྟ་ཕུག་པ་བློ་བཟང་རྒྱལ་མཚན། ༧ཞབས་དྲུང་བློ་བཟང་བསྟན་པའི་རྒྱལ་



) ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
མཚན་སོགས་མཁས་གྲུབ་དུ་མ་འཁྲུངས་ཤིང་བྱིན་གྱིས་བརླབས་པའི་གནས་མི་ཁྱིམ་དུ་མས་བསྐོར་
ཞིང་ལོངས་སྤྱོད་མངའ་ཐང་འབྱོར་པ་ཕུན་སུམ་ཚོགས་པ་མདུན་གྱི་རི་ལ་བཅོམ་ལྡན་འདས་སྨན་པའི་
རྒྱལ་པོའི་རང་བྱོན་སོགས་བཀྲ་ཤིས་པའི་དགེ་མཚན་དུ་མས་བརྒྱན་པའི་ཡུལ་གྲོང་ཟངས་ལ་ཞེས་བྱ་
བ་ན། ༧ཡབ་གུ་རུ་དཀོན་མཆོག་ཅེས་བྱ་བ་དཀོན་མཆོག་གསུམ་ལ་དད་ཅིང་ངན་སློང་ལ་སྙིང་བརྩེ་བ་
ཞིག་དང་། ཡུམ་བུ་མོ་མཆོག་ཅེས་བྱ་བ་གཡོ་སྒྱུ་སོགས་མེད་ཅིང་རང་བཞིན་གྱིས་དྲང་བ་དུས་བཞིའི་
འགྱུར་ལྡོག་ལ་བལྟས་ནས་མི་རྟག་པའི་ཚིག་དུས་རྒྱུན་འབྱུང་བ་ཞིག་གི་མངལ་དུ་བསམས་བཞིན་དུ་
སྐྱེ་བ་བཞེས་པ་ལྕགས་མོ་སྦྲུལ་གྱི་ལོར་ཁྱེའུ་དཔྲལ་བའི་དབྱེས་ཆེ་ཞིང་ཤངས་ཀྱི་གཟེངས་མཐོ་བ་སྨིན་
བར་ཡངས་ཤིང་འགྲོ་ལ་དགྱེས་པའི་འཛུམ་འཕྲོ་བ་ལྟ་བས་ཆོག་མི་ཤེས་པ་ཞིག་ངོ་མཚར་བའི་ལྟས་དུ་
མ་དང་བཅས་ཏེ་བལྟམས་ཤིང་གདུང་རུས་ནི་ཧི་རི་མདའ་པ་ཞེས་གྲགས་སོ། །ཡུམ་གྱི་མངལ་དུ་
ཞུགས་པ་དང་བལྟམས་པའི་ཚེ་ཡུམ་ལུས་སེམས་བདེ་བས་རྒྱས་པ་ལས་སྡུག་བསྔལ་གྱིས་གདུངས་
པར་མ་གྱུར་ཅིང་། ཟླ་གྲངས་མ་ཚང་བར་བལྟམས་ཤིང་བལྟམས་པའི་ཚེ་སྙན་གྱི་རྩེ་གཉིས་དབུ་ལ་
འབྱར་བ་ཕྱིས་ཟླ་གྲངས་ཚང་བའི་ཚོད་ན་གོག་པས་ཀུན་ངོ་མཚར་དུ་གྱུར་ཅིང་། ༧མིང་སྲིང་བདུན་
འཁྲུངས་པའི་ཆེ་བ་ངག་དབང་རྒྱལ་མཚན། དེ་འོག་མ་དཀའ་བཅུ་བློ་བཟང་ཡར་འཕེལ། དེ་འོག་མ་
དམ་པ་འདི་ཉིད། གཅུང་ཤ་མས་ག་ཤལ་བྱས་པ་ཞིག་འཁྲུངས་པ་རིང་པོར་མི་ཐོགས་པར་གྲོངས།
དགུ་འདྲེན་པའི་ཟླ་བ་ལ་ཡུལ་དེར་དམིག་ཟའི་ཟླ་བ་ཟེར་ཞིང་དམ་པ་འདི་དེའི་དུས་སུ་འཁྲུངས་པས་
ཡབ་ཡུམ་གྱི་དམིག་ཟ་ཞེས་མཚན་གསོལ་ཞིང་ལེགས་པར་བསྐྱེད་བསྲིངས་པས་བསོད་ནམས་དུ་
མས་བསྐྲུན་པའི་སྐུ་ལུས་ཚེས་པའི་ཟླ་བ་ལྟར་གྱུར་ཅིང་། སྔོན་གྱི་སྐུ་ཚེ་དུ་མ་ནས་གོམས་པའི་སྒོ་གསུམ་
བག་ཡོད་ལ་སྦྱོར་བའི་དྲན་ཤེས་བཞིན་དང་ལྡན་པས་གཞོན་ནུའི་དུས་ནས་ཀྱང་དམ་པས་སྨད་པའི་
ཉེས་སྤྱོད་ལ་མི་འཇུག་ཅིང་བྱིས་པ་རྣམས་ཀྱི་ནང་དུའང་ཆོས་ལྡན་གྱི་རྩེད་མོ་སྣ་ཚོགས་མཛད་པ་ལ་
བྱིས་པ་གཞན་ལས་བློ་རྣོ་ཞིང་གཟི་བརྗིད་དང་ལྡན་པ་སོགས་བསྔགས་པའི་འོས་སུ་གྱུར། དགུང་ལོ་
དྲུག་ལོན་པའི་ཚེ་ཡབ་གཤེགས། ཡུམ་བད་ཀན་སྨུག་པོའི་གཅོང་གིས་ཟིན་པའི་གཡོག་སྤུན་རྣམས་
ཀྱིས་ཇི་བཞིན་མི་བྱེད་པར་འདུག་པས། ཉིད་ཀྱིས་དེ་དག་དམ་པའི་ཚུལ་མིན་པར་གཟིགས་ཤིང་། ཕ་
མ་དང་ནད་པ་བསོད་ནམས་གསོག་ཅིང་བསྙེན་བཀུར་བའི་ཞིང་མཆོག་ཏུ་གཟིགས་ནས་ངལ་བ་དང་
སྐྱུག་བྲོ་བའི་འདུ་ཤེས་གང་ཡང་མེད་པར་ཆུ་ལེན་པ་མེ་གཏོང་བ་ཟས་རྩོལ་སྒྲུབ་བྱེད་པ་ཐ་ན་མལ་སྟན་
-3-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༩༢༽
འཆོས་པ་བཤང་གཅི་འདོར་བ་ཚུན་གྱི་སྙན་གཡོག་དགུང་ལོ་བཅུ་བདུན་བར་དུ་ཡུམ་གྱི་དགོངས་པ་
བཞིན་མཛད་པས་གཟུར་གནས་སྐྱེ་བོ་རྣམས་ཀྱི་རྗེས་སུ་ཡི་རང་བའི་གནས་སུ་གྱུར། དེ་ལྟར་སྙན་
གཡོག་མཛད་པའི་ཞར་བྱུང་རྣམས་སུ་ཆོས་རྒྱལ་ཆེན་པོའི་གདུང་རྒྱུད་ཚེ་དབང་དཔལ་སྡེ་ཞེས་བྱ་བ་
བཙུན་ལོག་གི་ཚུལ་གྲུབ་ཐོབ་ཀྱི་ཀུན་སྤྱོད་ཅན་ལྗགས་ལ་ཡི་གེ་ཨ་རང་བྱོན་ཡོད་པ་ཞིག་ལས་ཡི་གེ་
སློབ་པར་མཛད་པས་སློབ་དཔོན་ཐུགས་ཤིན་ཏུ་མཉེས་ནས་ཐུགས་ལ་བཏགས་པའི་བསླབ་སྟོན་དང་།
གསོལ་རས་ཀྱི་འཚོ་སྐྱོང་གཞན་དང་མི་འདྲ་བ་མཛད། ཡུམ་གྱི་སྙུན་གཡོག་ལ་བྲེལ་ནས་ཀློག་ལ་དེ་
ཙམ་རྩལ་དུ་འདོན་རྒྱུ་མ་བྱུང་ཡང་ཤིན་ཏུ་བྱང་བར་ཐུགས་སུ་ཆུད། དགུང་ལོ་བཅུ་བདུན་ལོན་པའི་ཚེ་
ཡུམ་གཤེགས་པའི་ཕུང་པོ་ཉིད་ཀྱིས་བསྣམས་ནས་བས་མཐའི་དུར་ཁྲོད་དུ་སྐྱེལ་བ་སོགས་རྗེས་ཀྱི་བྱ་
བ་རྣམས་ཚུལ་དང་མཐུན་པར་མཛད་དེ། ཡུམ་ཅི་འདྲ་བ་དེ་བཞིན་དུ་བདག་ཀྱང་དེ་ལྟ་བུའི་ཆོས་ཅན་
དེ་ལྟ་བུའི་རང་བཞིན་ལས་མ་འདས་སོ་སྙམ་དུ་ཉིན་མཚན་ཀུན་ཏུ་འཁོར་བའི་ངང་ཚུལ་སེམས་པ་
འབའ་ཞིག་གིས་དུས་འདའ་བར་མཛད་དོ། །
གཉིས་པ་བར་དུ་བསྟན་པ་ལ་ཞུགས་ནས་ཇི་ལྟར་མཛད་པ་ལ། བསྟན་པ་ལ་ཞུགས་པའི་མཛད་
པ་དང་། ཞུགས་ནས་ཇི་ལྟར་མཛད་པའི་ཚུལ་དངོས་གཉིས་ལས། དང་པོ་ནི། དེ་ལྟར་འཁོར་བའི་
སྐྱོན་དང་། ཚངས་པར་སྤྱོད་པའི་ཕན་ཡོན་སྒོ་དུ་མ་ནས་བསམས་པ་ན། རྗེ་བླ་མས། སྙིང་རྗེའི་ཆུ་ཡིས་
ཡིད་ཀྱི་བཞིན་རས་ཀྱི། །ཞེ་སྡང་དྲི་མ་དག་པར་མ་བྱས་ན། །གསེར་གྱི་བུམ་པར་བླུག་པའི་དྲིས་བསྒོས་
ཆུས༑ ༑གདོང་གི་དྲི་མ་དག་ལ་དགོས་པ་ཅི། །བློ་དང་ལྡན་པ་རྣམས་ཀྱིས་ངོ་ཚའི་གོས། །ཚུལ་ཁྲིམས་
ཡིན་གྱིས་དུ་ཀུ་ལ་ཡིས་མིན། །མགྲིན་རྒྱན་ལེགས་བཤད་ཡིན་གྱི་དོ་ཤལ་མིན། །གཙུག་རྒྱན་བླ་མ་
ཡིན་གྱི་ནོར་བུས་མིན། །འཚོ་བའི་སྲོག་ནི་སྤྲིན་ལྟར་མི་གཡོ་ཞིང་། །འབྱོར་ཚོགས་རྒུད་པའི་ཉེས་པས་
མི་རྫི་ལ། །དབང་ཕྱུག་མཁའ་བཞིན་རྟག་ཏུ་མི་འགྱུར་ན། །འདོད་པ་སྤྱོད་ལ་དགའ་བར་སུ་མི་འགྱུར། །
དེ་ལྟ་ན་ཡང་སྲིད་པའི་དཔལ། །གློག་འཕྲེང་གཞོན་ནུའི་བྲོ་གར་བཞིན། །གཡོ་བར་མཐོང་ནས་དེ་ཡི་
ཡིད༑ ༑འདོད་ལ་ཆགས་དང་བྲལ་བར་གྱུར། །ཞེས་གསུངས་པའི་དོན་བཞིན་ཐུགས་ལ་འཁྲུངས་ཏེ།
ཡུམ་གཤེགས་ནས་རིང་པོར་མ་ལོན་པར་དགོན་སྡེ་ཆེན་པོ་བྱམས་པ་གླིང་དུ་སློབ་དཔོན་རིན་པོ་ཆེ་བློ་
བཟང་ལེགས་པའི་དྲུང་དུ་ཡོངས་རྫོགས་དགེ་བསྙེན་གྱི་སྡོམ་པ་ནོས་ཏེ་རྩ་བཞི་ཆང་དང་བཅས་པ་ཀུན་
སློང་ཙམ་ཡང་ལེགས་པར་སྤངས་ཏེ་དགོན་གནས་དེར་ལོ་གཉིས་བཞུགས་སོ། །



༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
གཉིས་པ་བསྟན་པ་ལ་ཞུགས་ནས་ཇི་ལྟར་མཛད་པ་དངོས་ལ། དང་པོར་རྒྱ་ཆེན་ཐོས་པ་ཇི་ལྟར་
བཙལ་བ་དང་། བར་དུ་དཀའ་སྤྱད་སྙིང་རུས་ཀྱིས་ཉམས་ལེན་ཇི་ལྟར་མཛད་པ་དང་། མཐར་འཁོར་
ལོ་གསུམ་གྱི་སྒོ་ནས་བསྟན་པ་དང་འགྲོ་བའི་དོན་ཇི་ལྟར་མཛད་པ་དང་གསུམ་ལས། དང་པོ་ནི། དེ་
ནས་དགུང་ལོ་བཅུ་དགུ་བཞེས་པའི་ཚེ། ཉིད་ལ་སྔ་མོ་ནས་རྨི་ལམ་དུ་མགོན་པོ་ཕྱག་དྲུག་པ་ཡིན་ཟེར་
བ་ཞིག་ནམ་མཁའི་མཐོངས་ན་འདུག་པ་དེས་ཁྱོད་བུད་མེད་དང་མ་འགྲོགས་པར་དབུས་སུ་སོང་ཞིག་
གསུང་བ་དྲན་ནས་བོད་དུ་སློབ་གཉེར་ལ་ཡོང་འདོད་རྒྱུན་ཆགས་སུ་ཡོད་པའི་ཁར། ཨ་ཇོ་ཡར་འཕེལ་
གྱིས་ངེད་རང་གཉིས་ལ་ཕ་མ་ནི་མེད་དབུས་སུ་སློབ་གཉེར་ལ་འགྲོ་ཟེར་བས་ཤིན་ཏུ་སྤྲོ་བར་གྱུར་ཏེ།
གྲོགས་བློ་བཟང་བསྟན་འཛིན་བྱ་བ་དང་གསུམ་གྱི་ཆས་ཀ་ཕྲན་ཚེགས་ཡོད་པ་ལུག་ལ་བཀལ་ཏེ།
ཐོས་པའི་ཕན་ཡོན་དྲན་པས་ཕ་ཡུལ་གཉེན་བཤེས་རྣམས་ལ་ཆགས་ཞེན་མེད་པར་དགའ་བཞིན་སྤྲོ་
བཞིན་དུ་ལམ་དུ་ཞུགས་ནས་གུ་གེ་ཐོ་ལྡིང་དུ་ཕེབས་པ་ན། ཁ་བ་ཤིན་ཏུ་ཆེ་བ་ཞིག་བབས་པས་ལམ་
འགགས་ཏེ་དགུན་དེར་བཞུགས། དཔྱིད་གངས་ཞུ་བ་ན་དེ་ནས་རིམ་གྱིས་ཕེབས་པས་ཆོས་གྲྭ་ཆེན་པོ་
བཀྲ་ཤིས་ལྷུན་པོར་ཕེབས་༧སྣང་བ་མཐའ་ཡས་ཐ་མལ་བའི་ཚུལ་འཛིན་པ་པཎ་ཆེན་བློ་བཟང་ཆོས་
ཀྱི་རྒྱལ་མཚན་དཔལ་བཟང་པོའི་ཞལ་གྱི་དཀྱིལ་འཁོར་མཇལ་ཞིང་བྱིན་རླབས་ཞུས་པས་དགའ་སྤྲོ་
ཚད་ལས་འདས་པའི་དད་པའི་སྤུ་ལོང་གཡོས། དེ་ནས་ཤངས་རྒོད་ཚང་དུ་ཕེབས་དྲུང་པ་རྒྱལ་ཚབ་པ་
བརྩོན་འགྲུས་རྒྱལ་མཚན་དཔལ་བཟང་པོའི་ཞབས་དྲུང་དུ་འབྱོར་བས་སྔོན་གྱི་འབྲེལ་བ་བཟང་པོའི་
མཐུས་དད་གུས་ཚད་མེད་པ་འཁྲུངས། དྲུང་པ་རིན་པོ་ཆེ་པས་གང་ཟག་ཁྱད་པར་ཅན་དུ་མཁྱེན་ནས་
ཐུགས་ཤིན་ཏུ་དགྱེས་པའི་ཞལ་ཏ་མང་དུ་གནང་ཞིང་། རེ་ཞིག་ངལ་གསོས་སྡོད་གསུངས། རབ་བྱུང་
གི་མཁན་པོར་གསོལ་བ་བཏབ་པས་དགྱེས་པ་ཆེན་པོས་རབ་བྱུང་དང་དགེ་ཚུལ་གྱི་སྡོམ་པ་གནང་སྟེ་
རབ་ཏུ་བྱུང་བའི་མཚན་དགེ་ལེགས་རྒྱ་མཚོ་ཞེས་གསོལ། དེ་ནས་བཟུངས་ཏེ་ཁྱིམ་པའི་རྟགས་དང་ཆ་
ལུགས་སྤངས་ཏེ་མིང་བསྒྱུར་བའི་དགོས་པ་བཞིན་འཇིག་རྟེན་པའི་ལུགས་ཀྱི་དགྲ་གཉེན་གྱི་ཕྱོགས་
རིས་དང་འདོད་ཡོན་ལ་ཞེན་པའི་སྤྱོད་པ་ལས་ཕྱིར་ཕྱོགས་ཏེ། དགེ་སྦྱོང་གི་ཆོས་བཞི་ལས་ནམ་ཡང་
མི་འདའ་བར་མཛད་དོ། །དེ་ནས་མཁན་པོས་དགེ་ཚུལ་གྱི་བསླབ་བྱ་བླངས་འདས་སོ་དྲུག་གི་བསྲུང་
མཚམས་ངོ་འཕྲོད་པའི་བཀའ་ཆོས་དང་། གཞན་ཡང་། རྒྱན་འཇུག་གཉིས་ཀྱིས་གཙོས་པའི་ཆོས་སྤྱོད་
རྣམས་ལ་འཛིན་སྐྱོར་དགོས་ཚུལ་དང་། གྲྭ་ས་གཞན་དུ་མ་འདུག་པར་དྭགས་པོ་གྲྭ་ཚང་རང་དུ་སོང་ལ་
-5-



( ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སློབ་གཉེར་ལ་ན་སོ་གཞོན་པའི་སྐབས་སུ་སྙིང་རུས་བསྐྱེད་ནས་འབད་དགོས། ལོ་བཅུའི་བར་དུ་མི་ཚེ་
སྟོང་ཟད་ལ་མི་གཏོང་བར་སློབ་གཉེར་ལ་འབད་ནས་ངའི་རྩར་ཤོག་དང་དེ་ནས་ལམ་རིམ་གྱི་འཁྲིད་
གཏོང་། ཚེ་མཇུག་སྒྲུབ་པ་ལ་དྲིལ་དགོས། སྒྲུབ་པ་ལ་ཤེས་དགོས། ཤེས་པ་ལ་སློབ་དགོས་པས་ཐོག་
མར་སློབ་གཉེར་བྱས་ལོ་ཙམ་མ་ཡིན་པར་རང་སེམས་ཁོ་ཐག་ཆོད་པ་ཞིག་གྱིས་ལ་ཤོག་གསུངས། དེ་
ནས་ཁོང་རྣམ་པ་གསུམ་ལམ་དུ་ཞུགས་པ་ན་དྲུང་པ་རིན་པོ་ཆེ་ཡང་གཞན་ཞིག་ཏུ་ཕེབས་དགོས་འདུག་
པས་རེ་ཞིག་མཉམ་དུ་ཕེབས། ལམ་གྱེས་སར་ཕེབས་པ་ན། སླར་ཡང་རྦ་འཁར་ལ་ཨོ་ཚུགས་མཛད་
ནས་ཐུགས་དགྱེས་པའི་འཛུམ་ཕྱུངས་ཏེ་གནད་ཤིན་ཏུ་ཆེ་བའི་བསླབ་སྟོན་ཤ་ཚར་སྦྱར་བ་མང་དུ་
གནང་། མདོར་ན་མི་ཚེ་འདིར་ཐོས་པ་བྱེད་ལུགས་དང་སྒྲུབ་པ་བྱེད་ལུགས་ང་འདྲ་བ་ཞིག་བྱེད་དགོས་
སོ་གསུངས་ཏེ། དེ་ནས་ཁོང་རྣམས་ཀྱིས་བྱིན་རླབས་རེ་ཞུས་ཏེ་བླ་མའི་བཀའ་དྲིན་དང་ཡོན་ཏན་དྲན་
པའི་ཤུགས་ཀྱིས་མཆི་མ་ཕྱུང་སྟེ་བླ་མ་དྲན་པའི་འདུན་པ་དུ་རེ་བླ་མ་ལ་ཕྱི་མིག་བལྟ་བཞིན་དུ་ཕེབས་
པས༑ སེ་ར་ཐེག་ཆེན་གླིང་དུ་དྲུང་པ་ཀུན་དགའ་རྣམ་རྒྱལ་དཔལ་བཟང་པོའི་དྲུང་དུ་འབྱོར། དེར་རེ་
ཞིག་བཞུགས། ཨ་ཇོ་ཡར་འཕེལ་གྲྭ་ས་དེ་ག་རང་དུ་སློབ་གཉེར་ལ་བཞུགས། བློ་བཟང་བསྟན་འཛིན་
དང་ཁོང་རྣམ་གཉིས་དྭགས་པོ་གྲྭ་ཚང་དུ་ཕེབས་པས་རྒོད་དཀར་ལ་རྩེ་ནས་གྲོ་ཕྱེ་ཐང་ཁུག་གང་རྙེད།
དེ་ལ་མངའ་རིས་པའི་ལུགས་ཀྱི་བག་བསྲེགས་མང་དུ་བཅོས་ནས་ལམ་རྒྱགས་མཛད། ཞོར་ལ་གདན་
ས་ཐིལ་གྱི་མཆོད་མཇལ་མཛད། ཀླུ་ཁང་གྲུ་ཁར་ཕེབས་པ་དང་དུས་མཚུངས་སུ། རོང་ཆ་དཀར་ནས་
དྭགས་པོ་གྲྭ་ཚང་གི་ཚོགས་དུང་འབུད་པ་བྱུང་བས་རྟེན་འབྲེལ་ཁྱད་པར་ཅན་འགྲིག །དེ་ནས་རང་གི་
ཁམས་ཚན་རྩད་བཅད་དེ། རྗེ་བཙུན་བློ་གྲོས་བསྟན་པ་ནས་བཟུང་སྟེ་སློབ་དཔོན་རིན་པོ་ཆེ་ལྷ་སྡིངས་
པ་བློ་བཟང་དོན་གྲུབ་པའི་བར་མཁས་ཞིང་གྲུབ་པ་བརྙེས་པའི་དམ་པ་བར་མ་ཆད་པར་བྱོན་ཞིང་།
མཁས་མང་བརྒྱ་ཕྲག་འདུ་བའི་བསྟི་གནས་ཤར་ཕྱོགས་བསྟན་པའི་སྒྲོན་མེ་དྭགས་པོ་གྲྭ་ཚང་དུ་རང་
རྒྱུད་གཏན་ལ་འབེབས་པའི་ཆེད་དུ་ཐོས་པ་རྒྱ་ཆེར་འཚོལ་བ་ལ་ཞུགས་སོ། །ཆོས་གྲྭར་ཞུགས་ནས་
ཆོས་ཐོག་གཅིག་ཙམ་གཞན་གྱིས་ཇི་ལྟར་བྱེད་བལྟ་བ་ལས་རྩོད་གྲྭར་འགྲོ་མི་དགོས་པ་ལ། དམ་པ་
འདི་ནི་སྔོན་གོམས་གྱི་མཐུས་ཆོས་གྲྭར་ཞུགས་ཙམ་ནས་བགྲོ་གླེང་བྱེད་པ་ལ་རིང་ཁྱོད་བྱུང་ནས་བརྩད་
པས་སྐུ་ལུས་ཀྱི་རྣམ་འགྱུར་རིག་པའི་འགྲོ་ཕྱོགས་རྣམས་ལ་མཚན་ཉིད་པ་རྒན་པོ་རྣམས་ཀྱང་གསར་
བུ་བའི་ཚོད་ལ་འདི་འདྲ་ཡོད་པ་ཞེས་ངོ་མཚར་དུ་འཛིན་ཅིང་གྲྭ་ས་གཞན་ཞིག་ཏུ་སློབ་གཉེར་བྱས་ནས་
-6-



» ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
འདིར་འོངས་པ་ཡིན་ནམ་ཞེས་ཕན་ཚུན་སྨྲ་བར་བྱེད་དོ། །དེ་ནས་དྲུང་པ་རྒྱལ་ཚབ་པའི་བསླབ་བྱ་
རྣམས་ཐུགས་ལ་བཞག་ནས་རིག་པའི་སྒོ་འབྱེད་བསྡུས་གྲྭ་ཆེ་ཆུང་། འབྲས་བུ་སངས་རྒྱས་ཀྱི་ས་ཡི་
གཟུགས་སྐུའི་རྒྱུའི་གཙོ་བོ་རྒྱ་ཆེ་བའི་ལམ་གྱི་རིམ་པ། ཡུམ་རྒྱས་འབྲིང་བསྡུས་གསུམ་གྱི་ཤུགས་
བསྟན་གཙོ་བོར་གཏན་ལ་འབེབས་པ་མངོན་རྟོགས་རྒྱན་འགྲེལ་པ་ཉི་ཤུ་རྩ་གཅིག་དང་བཅས་པ་
དང༑ ཆོས་སྐུའི་རྒྱུའི་གཙོ་བོ་ཡུམ་གྱི་མདོའི་དངོས་བསྟན གཙོ་བོར་གཏན་ལ་འབེབས་པ་དབུ་མ་
འཇུག་པ་རྩ་འགྲེལ། བསྟན་པའི་རྩ་བ་སོ་སོ་ཐར་པའི་དགག་སྒྲུབ་གནང་གསུམ་གྱི་རྣམ་གཞག །
འདུལ་བ་ལུང་སྡེ་བཞིའི་དགོངས་པ་གཏན་ལ་འབེབས་པ་འདུལ་བ་མདོ་རྩ་བ་དགོངས་འགྲེལ་དང་
བཅས་པ་དང་། མངོན་པ་སྡེ་བདུན་གྱི་དགོངས་པ་བཞིན་ཟག་བཅས་ཟག་མེད་ཀྱི་ཆོས་རྣམས་རྒྱ་ཆེར་
གཏན་ལ་འབེབས་པ་མངོན་པ་མཛོད་རྩ་འགྲེལ། ཕྱི་ནང་གི་གྲུབ་མཐའི་ཁྱད་པར་ཐར་འདོད་རྣམས་
ལ་བསླུ་མི་བསླུ་རིགས་པ་བརྒྱ་ཕྲག་དུ་མས་གཏན་ལ་ཕབ་སྟེ། ཐུབ་པ་སངས་རྒྱས་བཅོམ་ལྡན་འདས་
ཀྱི་བསྟན་པ་ཁོ་ན་ཐར་འདོད་རྣམས་ཀྱི་འཇུག་ངོགས་སུ་ཡིད་ཆེས་བསྐྱེད་དེ་བློ་གྲོས་དང་ལྡན་པ་
རྣམས་དགའ་བ་སྐྱེད་པ་ཚད་མ་རྣམ་འགྲེལ་རྣམས་ལ་ལོ་བཅུ་དྲུག་གི་བར་དུ་སྦྱངས་ཏེ་མཁས་པའི་
ཕུལ་དུ་ཕྱིན་པར་མཛད། དེ་དག་གི་ཚེ་ཡང་སྐུ་ཆས་ཤིན་ཏུ་བསྟེན་པས་ནམ་བཟའ་ཟླ་གམ་ཧྲུལ་པོ་
སུལ་མགོ་ཐམས་ཅད་དྲལ་བ་ཞིག་ལས་མེད་པས་ལྷུང་བཟེད་དང་གྲུ་མོ་གཡས་གཡོན་ནང་དུ་སྦེད་མི་
ཐུབ་པས་ཚོགས་སུ་གཞན་རྣམས་ཀྱི་ལ་ལ་གད་མོ་འཆོར་ཞིང་ལ་ལ་སྙིང་རྗེ་སྐྱེ་བ་ཡོད། གྲྭ་དམངས་ལ་
སྐུ་རིམ་འདྲ་བྱུང་བ་ན་ཕོགས་རྩམ་རྣམས་བགོ་བཤའ་བྱས་ནས་ངན་སློང་ལ་སྟེར། བཀའ་འགྱུར་
འདོན་དགོས་བྱུང་ན་དེ་དག་ནས་གསུངས་པའི་སངས་རྒྱས་བྱང་སེམས་ཀྱི་རྣམ་ཐར་ངོ་མཚར་བ་
རྣམས་མ་བརྗེད་པར་བཤད་པས་གྲྭ་པ་བགྲེས་གཞོན་ཀུན་ཡིད་བསྒྱུར་ནུས་པ་ཡོད། ལྟོ་གོས་ལ་ལྷག་
པར་ཞེན་པ་སྤངས་ཏེ་ངན་ངོན་ཙམ་གྱིས་ཆོག་ཤེས་མཛད་ནས་ཉིན་པར་ཡང་གུང་སང་སྐབས་རང་
ཉིད་གཅིག་པུར་དབུ་གཏུམ་ནས་རྩི་གཞག་སྒྲ་ཅན་མིན་པར་སྐྱོར། རྩི་གཞག་ཇི་ཙམ་སོང་བའི་གྲངས་
མདུན་དུ་ས་ལ་རི་མོ་བྲིས་པས། གཞན་རྣམས་ཀྱིས་ཁྱོད་གང་དུ་བསྡད་པ་དེར་ས་ལ་རི་མོ་མང་པོ་ཡོང་
བ་ཅི་ཡིན་དྲིས་པས་ང་རང་གིས་ང་རང་མགོ་བསྐོར་བ་ཡིན་གསུངས། ལྷག་པར་དབུ་མའི་འཛིན་གྲྭ་ན་
སླེབས་དུས་དབུ་མ་ཤོག་བུ་བརྒྱད་ཅུ་ཡོད་པ་དེ་སྔ་དྲོ་བཞི་བཅུ་དང་ཕྱི་དྲོ་བཞི་བཅུ་རྒྱུན་རིང་པོའི་བར་དུ་
སྐྱོར་བ་ཡིན་གསུངས། མཚན་མོ་ཡང་གཟིམས་བརྡ་བྱུང་བ་ན་གྲྭ་མངས་དང་མཉམ་དུ་གཟིམས། གྲྭ་



.:༣༣ ད :4
，...
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མངས་གཟིམས་ལ་སོང་ནས་མངོན་ཆུང་ཆུང་གིས་སྒོར་ཕེབས་ནས་ནམ་མ་ལངས་བར་རྩི་གཞག་སྐྱོར་
བས་ཐོག་མར་སུས་ཀྱང་མ་ཤེས། དེ་ནས་དགེ་སྐོས་ཀྱིས་ཤེས་ཏེ་དེ་ནས་བཟུང་སྟེ་ཐོར་ཆོས་ཀྱི་ནམ་
ཚོད་ཁོང་གིས་མཛད་དགོས་པ་བྱུང་གསུངས། དེ་ལྟར་སློབ་གཉེར་མཛད་པའི་གནས་སྐབས་ཐམས་
ཅད་དུ་ཟས་གོས་འདུ་འཛི་གཉིད་ཀྱི་བདེ་བ་ལ་ཞེན་པ་མེད་ཚུལ་དང་། འཛིན་གྲྭ་གོང་འོག་སོགས་གང་
ལའང་ཆགས་སྡང་འགྲན་སེམས་མེད་པར་བསམ་པ་བཟང་བ་དད་པ་བརྩོན་འགྲུས་ཆེ་ལུགས་ལ་
མཁས་པ་རྣམས་ཤིན་ཏུ་ཡ་མཚན་པར་བྱེད་ཅིང་། ཆོས་རྣམས་ཀྱི་རང་སྤྱིའི་མཚན་ཉིད་ལ་རྨོངས་པ་
མེད་པའི་ཤེས་རབ་རྣོ་ལ་གཏིང་ཟབ་པས་དོན་ལ་སྟོན་གྱི་ཚིག་ལ་མི་སྟོན་པ། གཞུང་ལུགས་རྣམས་
ལས་ཇི་ལྟར་བཤད་པ་ཐམས་ཅད་རང་རྒྱུད་འདུལ་བའི་ཐབས་འབའ་ཞིག་ཏུ་གོ་ཞིང་གཞན་ལའང་དེ་
ལྟར་སྟོན་པ། ཉམས་མཚར་བཤགས་འདེབས་རྩེད་མོ་ཇི་ལྟ་བུ་མཛད་ཀྱང་གཞན་དང་མི་འདྲ་བར།
ཚིག་འགྲིག་པ། ཉམས་དོད་པ། ཞིབ་ཏུ་དཔྱད་ན་སེམས་འདུལ་བའི་ཐབས་འབའ་ཞིག་ཏུ་འོང་བ་ཞིག་
ཡོད་ཅེས་གྲྭ་པ་བགྲེས་པ་རྒྱུས་ཡོད་པ་རྣམས་ཀྱིས་གསུངས་སོ། །བསྡུས་གྲྭའི་འཛིན་གྲྭའི་སྐབས་འཛིན་
གྲྭའི་དབུས་སུ་བགྲོ་གླེང་མཛད་དེ་འཁོར་གསུམ་བསྐོར་བར་འཛིན་གྲྭའི་གོང་དུ་ཕེབས་པས། གཞན་
རྣམས་ཀྱིས་བགྲོ་གླེང་མ་སོང་བར་འཛིན་གྲྭའི་གོང་དུ་འགྲོ་ས་མི་འོང་ཞེས་བཟུང་བས་ཉམས་མཚར་
མཛད་ནས་རིག་པ་སོང་རུང་མ་སོང་རུང་ལམ་ལ་ཞུགས་ཚར་ཚར་བ་ཐོང་གསུང་འཐེན་འཐེན་མཛད་
པས་ཀུན་རྒོད་བྲོ་ནས། འདིའི་གདོང་སྔོ་ཞིང་ལམ་ལ་ཞུགས་ཞུགས་པ་ཐོང་ཟེར་བས་ལམ་ཞུགས་སྔོ་
ཏོག་ཐོགས་ཟེར་ཏེ་དེ་ཚུན་ཆད་ལམ་ཞུགས་རང་ཟེར་ཞིང་རི་ཁྲོད་དུ་བཞུགས་སྐབས་ཀྱང་བླ་མ་ལམ་
ཞུགས་ཞེས་ཞུ་བ་ཞིག་བྱུང་ངོ་། །ཆོས་འཁོར་རྒྱལ་དུ་དབྱར་ཆོས་ཞིག་གི་དུས་ཚོགས་ཤིང་ལེན་པར་
ཕེབས་ཏེ་དམིགས་རྒྱང་གོང་འོག་ན་སླེབས་དུས་རང་རང་གི་དགེ་རྒན་བསུ་རོགས་ལ་ཡོང་བའི་སྲོལ་
ཡོད་པ་བཞིན་གཞན་རྣམས་ལ་བྱུང་། ཁོང་ལ་མ་བྱུང་བས་ཤིང་ཁྲེས་པོ་དེ་ས་ལ་བཞག་ནས་ཞྭ་མོ་
གཡོགས། དེའི་གོང་དུ་ཕེབས་ནས་འཁོར་གསུམ་མཛད་དེ། ད་ལྟ་དམིགས་རྒྱང་གོང་འོག་ལ་གནས་
ལ་རྒྱལ་ལ་སླེབ་འདོད་ཀྱི་བློ་རྒྱུད་ལ་ལྡན་པའི་ལམ་ཞུགས་སྔོ་ཏོག་ཆོས་ཅན། ཁྱོད་ལ་བསུ་མཁན་མི་
འོང་བར་ཐལ། ཁྱོད་མངའ་རིས་པའི་ལམ་ཞུགས་སྔོ་ཏོག་ཡིན་པའི་ཕྱིར་གསུངས། རབ་འབྱམས་པ་
དམ་ཆོས་ཡར་འཕེལ་གྱིས་སྔ་མོ་དེ་འདྲ་མཛད་འདུག་པ་ཅི་ཡིན་ཞུས་པས། དེ་ཡི་བྱང་ངོས་ཀྱི་རི་དེའི་
ཐད་དུ་རྒྱ་ཆེན་སྤྱོད་བརྒྱུད་དང་ཟབ་མོ་ལྟ་བརྒྱུད་ཀྱི་བླ་མ་ཐམས་ཅད་བཞུགས་པའི་ཉམས་དང་སྤྲིན་གྱི་
-8-



#
•
+ -
༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
གསེབ་ན་འདོད་ཁམས་དབང་ཕྱུག་དམག་ཟོར་རྒྱལ་མོ་བཞུགས་པའི་ཉམས་ཤིག་བྱུང་བས་དགའ་
དྲགས་ནས་དེ་འདྲ་བྱས་པ་ཡིན་གསུངས། གཞན་ཡང་བུད་མེད་རྒྱན་བཟང་པོས་སྤྲས་པ་ཞིག་གིས་
ཉིད་ཀྱི་གདིང་བ་གྲལ་བཤམ་ནས་ཁྱེར་ཏེ་བླ་མའི་བཞུགས་ཁྲིའི་སྟེང་དུ་བསྐྱལ་བ་དང༌། དྭགས་པོ་གྲྭ་
ཚང་གི་གྲྭ་ཁང་ཐམས་ཅད་དུ་བས་གང་ཞིང་འཚུབས་འདུག་པ་ལ། བུད་མེད་མི་སྡུག་པའི་ཆ་བྱད་སྐུ་
དང་སེན་མོ་རིང་བ་ཞིག་ཉིད་ཀྱི་མདུན་དུ་མང་པོ་ངུ་བ་རྨིས་པ་གྲྭ་པ་མང་པོས་ཐ་མི་ཁ་འཐུང་བ་ལ་ལྷ་
མོ་མ་དགྱེས་པའི་རྣམ་འགྱུར་དུ་འདུག་གསུངས་པ་དང་། རྣམ་རྒྱལ་གླིང་དུ་ཤེར་སྙིང་འདོན་སྐབས་ང་
མེད་སོང་སྙམ་པ་ཡང་ཡང་བྱུང་གསུངས་པ་དང་། ལོ་བཅུ་དྲུག་དྭགས་པོ་གྲྭ་ཚང་དུ་བསྡད་རིང་ཉམས་
དགའ་འདྲ་བྱས་པ་མ་གཏོགས་ཁོང་ཁྲོ་ལངས་མ་མྱོང་གསུང་བ་སོགས་ངོ་མཚར་གྱི་རྣམ་ཐར་མང་དུ་
མཆིས། དེ་ལྟར་ལོ་བཅུ་དྲུག་གི་བར་དབུ་ཚད་ཕར་ཕྱིན་འདུལ་བ་མངོན་པ་རྣམས་ལ་ཚིག་སྤྱི་ཙམ་དུ་
མ་ལུས་པའི་ཐུགས་གཉེར་མཐར་ཕྱིན་པར་མཛད་དེ། དོན་གཉེར་ཅན་གྱི་དགེ་ཕྲུག་འགའ་རེ་ལ་རྩི་
གཞག་གནང་ཞིང་། རིགས་ལམ་ལ་ཤིན་ཏུ་བྱང་བའི་མཁས་པ་དུ་མའི་ཐེ་ཚོམ་གཅོད་པ་པོར་གྱུར་ཅིང་
སྡེ་སྣོད་འཛིན་པ་རྣམས་ཀྱི་གཙུག་གི་རྒྱན་དུ་བཞུགས་སོ། །
གཉིས་པ་བར་དུ་ཉམས་ལེན་ཇི་ལྟར་མཛད་ཚུལ་ལ། ཉམས་ལེན་མཛད་ཚུལ་དང་དེ་ལ་བརྟེན་
ནས་གོང་མའི་ཡོན་ཏན་ཐོབ་ཚུལ་གཉིས་ལས། དང་པོ་ནི། ཡོན་ཏན་མཐའ་ཡས་པར་བསྟོད་པ་ལས།
འགའ་ཞིག་རང་ཉིད་མ་དུལ་བཞིན་དུ་རིག་པར་ལྡན་པའི་ཚིག་སྨྲ་ཡང་། །རང་གི་ཚིག་དང་འགལ་
བར་བྱེད་པས་གཞན་དག་འདུལ་བར་མི་ནུས་ཞེས། །དེ་སླད་ཁྱོད་ཀྱིས་ཉམ་ངར་ལྷུང་བའི་འགྲོ་རྣམས་
ཐུགས་ལ་བཞག་མཛད་ནས། །རེ་ཞིག་བདག་ཉིད་མ་དུལ་བ་ཉིད་འདུལ་བར་མཛད་ཕྱིར་བརྩོན་པ་
ལགས། །ཞེས་དང་། སྐྱེས་རབས་སོ་བཞི་པ་ལས་ཀྱང་། ཐོས་པའི་རྗེས་འཇུག་སྒྲུབ་པ་སྙིང་པོར་བྱེད། །
སྐྱེ་བའི་རྫོང་ལས་ཚེགས་ཆུང་ཐར་བར་འགྱུར། །ཞེས་དང༌། བསླབ་བཏུས་ལས། བཟོད་བྱ་ཐོས་པ་
བཙལ་བར་བྱ། །དེ་ནས་ནགས་སུ་གནས་པར་བྱ། །མཉམ་པར་བཞག་ལ་བརྩོན་པར་བྱ། །ཞེས་དང་།
མཛོད་ལས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་གསུངས་པ་
ལྟར༑ ཐོས་དོན་སྒྲུབ་པ་སྙིང་པོར་བྱེད་པ་ཞིག་མ་བྱུང་ཕྱིན། ཐོས་པ་ཙམ་གྱིས་རང་རྒྱུད་འདུལ་མི་ནུས་
ལ༑ རང་མ་དུལ་བས་གཞན་འདུལ་མི་ནུས་པས། དབེན་པའི་གནས་སུ་ཐོས་དོན་སྒྲུབ་པ་སྙིང་པོར་
བྱེད་དགོས་པར་འདུག་སྔར་བླ་མའི་བསླབ་སྟོན་ལས་ཀྱང་འགྱངས་སོང་བས་ད་ནི་མྱུར་དུ་མ་སོང་ན།
-9 -



རོ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དེང་བྱ་སང་བྱའི་ངང་ལ་ཚེ་ཟད་ནས། རང་གཞན་གྱི་དོན་ཆེན་པོ་སྒྲུབ་པ་ལས་ཉམས་པར་འདུག་སྙམ་
ནས་ཉིན་མཚན་ཀུན་ཏུ་དབེན་པའི་ཡོན་ཏན་གྱིས་ཡིད་ཕྲོགས་ནས་ཡོད་པའི་ཚེ། གྲྭ་ཚང་དེ་ཁའི་དགེ་
སྐོས་བྱེད་དགོས་ཀྱི་གྲལ་མཚམས་སུ་ཡང་སླེབས་ཡོད་པས། བླ་མས་དགེ་སྐོས་དང་། གྲྭ་སྐོར་དགོས་
པའི་བསླབ་སྟོན་ཕེབས་པར་བླ་མ་ལ་དགོངས་པ་ཇི་ལྟར་ཞུས་ཀྱང་མ་གནང་བའི་རྐྱེན་གྱིས་དགེ་སྐོས་
ལ་བྱོལ་ཐབས་ཀྱིས་བྲོས་ནས་འབྲས་སྤུངས་སུ་ཕེབས། གཟིམས་ཤག་མཁན་པོ་བློ་བཟང་མཁས་
བཙུན་གྱི་དྲུང་ནས་ལམ་རིམ་ཆེན་མོའི་ལྗགས་ལུང་ཚར་གཅིག་གསན། དེ་ནས་བླ་མས་ལྕགས་རིའི་ཕྱི་
རོལ་ཏུ་སྐྱེལ་ཐུང་མཛད་ནས་བསླབ་བྱ་ཡང་དག་གནང་སྟེ་གཙང་དུ་བྱོན། ཤངས་རྒོད་ཚང་དུ་དྲུང་པ་
རིན་པོ་ཆེའི་ཞབས་དྲུང་ལ་ཕེབས་པས། དྲུང་པ་རིན་པོ་ཆེའི་ཞལ་ནས། ཁྱོད་མཚན་ཉིད་ལ་རྒྱུན་རིང་
དྲགས་བྱུང་། ལོ་བཅུ་སོང་ནས་འོངས་ན་འགྲིག་རྒྱུ་ཡིན། ད་ལེ་ལོ་མ་བྱེད་པར་རི་ཁྲོད་རང་བྱས་པ་དགའ་
གསུང་ཞིང་གང་ཤེས་རྒྱུད་ལ་སྦྱོར་དགོས་པའི་བཀའ་ཆོས་བསླབ་བྱ་དང་འབྲེལ་བ་མང་དུ་གནང་།
ལེགས་སྨོན་དང་འཇིགས་སྐྱབས་ཙམ་མ་ཡིན་པར་འཁོར་བ་མཐའ་དག་མེ་འབར་བའི་ཀློང་ལྟར་
གཟིགས། དེར་འཆིང་བྱེད་དུག་གསུམ་གྱི་ནང་ནས་གཙོ་བོར་མ་རིག་པ་ངར་འཛིན་པའི་འཇིག་ལྟ་ལ་
དགྲའི་གཙོ་བོར་མཐོང་། དེ་ས་བོན་དང་བཅས་པ་རྩ་བ་ནས་དྲུངས་འབྱིན་པ་ལ་ཤེས་རབ་ཀྱི་བསླབ་
པ་རྒྱུད་ལ་སྐྱེ་དགོས། དེ་ལ་ཏིང་ངེ་འཛིན་དང་། དེ་ལ་ཚུལ་ཁྲིམས་ཀྱི་བསླབ་པ་རྒྱུད་ལ་སྐྱེ་དགོས་པར་
འདུག་ཅིང་། ཚུལ་ཁྲིམས་ཀྱི་བསླབ་པའི་ནང་ནས་ཀྱང་བསླབ་བྱ་ཡོངས་སུ་རྫོགས་པ་དགེ་སློང་གི་
སྡོམ་པ་ཉིད་རབ་དང་། ཕུལ་དང་། གཙོ་བོར་གཟིགས་ནས་དེ་ལ་ཐོབ་འདོད་སྐོམ་པས་ཆུ་དོན་དུ་གཉེར་
བ་བཞིན་དུ་གྱུར་ཏེ། དྲུང་པ་རིན་པོ་ཆེ་ལ་བསྙེན་རྫོགས་ཀྱི་མཁན་པོར་གསོལ་བ་བཏབ་པས། དགྱེས་
པ་ཆེན་པོས་ཞལ་གྱིས་བཞེས་ཤིང་། མཁན་སློབ་གྲངས་ཚང་བའི་དགེ་སློང་གི་དགེ་འདུན་དང་བཅས་
པའི་དབུས་སུ་བསྙེན་པར་རྫོགས་པ་དགེ་སློང་གི་དངོས་པོ་ཐོབ་སྟེ། རྒྱལ་བའི་བསྟན་པ་རིན་པོ་ཆེའི་
སྙིང་པོ་ལྷག་པའི་ཚུལ་ཁྲིམས་ཀྱི་བསླབ་པ་མཐའ་དག་གི་མཛོད་དུ་གྱུར་ཏེ། རྗེ་བླ་མས། ཡིད་ཀྱི་ཤེལ་
ནི་སྤོང་སེམས་ཚོན་གྱིས་བསྒྱུར། །ལག་པའི་པདྨ་ལྷུང་བཟེད་བུང་བས་མཛེས། །སྐུ་ཡི་གསེར་རི་དམར་
སེར་བླ་གོས་ཀྱི། །མཚམས་སྤྲིན་གཞོན་ནུས་ཡོངས་སུ་ཁེབས་པར་གྱུར། །སེམས་ཀྱི་གཉིས་འཐུང་མི་
བསྲུན་པ། །དྲན་དང་ཤེས་བཞིན་ལྕགས་ཀྱུ་ཡིས། །དབང་དུ་གྱུར་ཏེ་མཁས་རྣམས་ཀྱིས། །སྨད་པའི་
ལམ་དུ་ག་ལ་འཇུག །ཐུབ་བསྟན་རྒྱ་མཚོ་ཀུན་གྱི་སྙིང་པོ་མཆོག །སྐལ་ལྡན་འགྲོ་བའི་རེ་བ་སྐོང་བའི་
- 10 -



(
༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐང་དགེ་ལེགས་ཆར་འབེབས། །༼ཙ༽
--
-
-
-
-
-
དཔལ། །དམ་པ་ལག་འགྲོའི་དབང་པོ་གཙུག་གི་རྒྱན། །ཚུལ་ཁྲིམས་འཕགས་པའི་ནོར་གྱིས་འབྱོར་
པར་གྱུར། །ཞེས་གསུངས་པ་བཞིན་ནོ། །དེ་ནས་རེ་ཞིག་དེར་ཞུགས་པས་སྐུ་གཟུགས་མ་བདེ་བ་འགའ་
རེ་བྱུང་བས། བླ་མའི་ཞལ་ནས་དྭགས་པོ་གྲྭ་ཚང་གི་དགོངས་པ་མ་ཁྲོལ་བས་དཔལ་ལྡན་ལྷ་མོའི་
འཚུབ་ཀྱི་རྣམ་པར་འདུག །སླར་ལོག་ལ་གྲྭ་ཚང་གི་དགོངས་པ་ལེགས་པར་ཞུས་ལ་ཤོག་གསུང་བར་
བརྟེན། སླར་ལོག་སྟེ་བླ་མ་ལ་གྲྭ་ཚང་གི་དགོངས་པ་ལེགས་པར་ཞུས་པས་མཇལ་མ་ཐག །བཞད་མོ་
མཛད་ཅིང་ཕྱག་དབང་མགོ་ལྕག་གི་ཚུལ་དུ་གནང་། ལོ་རྒྱུས་ཞུས་པས། ངས་ནི་ཁྱོད་གྲྭ་སྐོར་དང་དགེ་
སྐོས་ཚར་ནས། ང་རང་གི་ཁྲི་ལ་འཇོག་འདོད་ནས་དགོངས་པ་བཀག །ཁྱོད་ནི་ཐོས་དོན་སྒྲུབ་པ་བྱེད་
འདོད་ཀྱིས་གདུངས་ནས་དགོངས་པ་ཞུས་པས་ངེད་རང་གཉིས་ཀའི་བློ་ལ་སྐྱོན་མེད་གསུང་གཉིས་ཀ་
ལས་སྤྱན་ཆབ་མང་དུ་བྱུང་། དགོངས་པ་ཁྲོལ་ནས་བླ་མ་དང་ཕན་ཚུན་ཆོས་འབྲེལ་ཡང་མཛད། བློ་
གསར་བ་འགའ་ཞིག་ལ་དྲང་ངེས་རྣམ་འབྱེད་ཀྱི་རྩི་གཞག་ཀྱང་གནང་། དཔལ་ལྡན་རྡོ་རྗེ་འཆང་ཆེན་
པོའི་གསང་བ་ཀུན་གྱི་གན་མཛོད། རིག་སྔགས་འཆང་བ་དུ་མའི་འདུ་གནས་སྟོད་རྒྱུད་གྲྭ་ཚང་དུ་ཆོས་
ཐོག་གཅིག་ཙམ་ཕེབས་ནས་དགེ་རྒན་རེ་སྒོ་ཨ་ཙ་ར་འདི་གོང་བྱ་བའི་རི་ཁྲོད་དུ་བཞུགས་པས་དེར་
ཕེབས། ཟབ་ཆོས་མང་དུ་གསན་ཅིང་། བྱང་ཆུབ་སེམས་ཀྱི་གདམས་ངག་ཐུགས་ཚིམ་པར་ཞུས་ཏེ།
སླར་ཡང་གཙང་དུ་ཕེབས་པས་དྲུང་པ་རིན་པོ་ཆེ་གཟུགས་སྐུའི་བཀོད་པ་ཆོས་ཀྱི་དབྱིངས་སུ་བསྡུས་
ནས༑ དད་ལྡན་གྱི་བུ་སློབ་རྣམས་ཉིད་ཀྱི་བུ་ཆེན་དྲུང་པ་རྟ་ཕུག་པ་བློ་བཟང་རྒྱལ་མཚན་གྱིས་བླ་མ་
ལས་མི་ཞན་པར་སྐྱོང་སྐབས་དྲུང་པ་རིན་པོ་ཆེ་དང་། བཀྲ་ཤིས་ལྷུན་པོའི་དཀྱིལ་ཁང་དུ་མཇལ།
བསྙེན་བཀུར་དང་འབུལ་བ་གང་འབྱོར་ཕུལ་ཏེ་སྐྱེས་བུ་གསུམ་གྱི་ལམ་གྱི་རིམ་པའི་འཁྲིད་ཀྱི་སྙན་
འབུལ་ཞུས་པས། དེར་བདེ་ལམ་གྱི་འཁྲིད་དབུ་འཛུགས་ཙམ་མཛད། འཕྲོས་རྣམས་རྒོད་ཚང་དུ་
སླེབས་ནས་ཡོང་གསུང་། དེར་ཕེབས་ནས་ཞུས་པས་མཚན་ཉིད་པ་ལ་ལམ་རིམ་ཁག་མི་འོང་གསུངས།
ཆོས་ལ་གདུང་དྲགས་ནས་ཡང་ཡང་ཞུས་པས་སྒོ་དུ་མ་ནས་བཀའ་བཀྱོན་མཛད་པ་ལས་བཀའ་ཆོས་
ཀྱི་ཞལ་བཞེས་མི་མཛད་པར་ཐུགས་མི་མཉེས་པ་ལྟ་བུ་ལན་མང་དུ་མཛད་པས། ཐུགས་ལ་ང་ལས་
སྒྲིབ་ཆེ་བས་སྣོད་དུ་མ་གྱུར་པ་ཡིན་འོང་། སྔོན་ལ་བཤགས་སྦྱངས་ལས་སྒྲིབ་དག་པའི་མཚན་མ་ཐོབ་
པ་ཞིག་བྱེད། དེ་ནས་ཡང་ཞབས་བསྐུལ་ཞུ་དགོངས་ཏེ་བཀྲ་ཤིས་ལྷུན་པོར་ཕེབས་ཏེ་སྐོར་བ་གསོག་
པའི་ཚེ། ཉིན་གཅིག་སྐོར་ལམ་དུ་རོ་ཁྱེར་བ་གཟིགས་པས། ང་འདི་དང་མཉམ་དུ་མ་ཤི་བ་འདི་བདེན་
-11-



(པ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ནམ་རྫུན་ཡ་མཚན། དེ་རིང་རང་ཡང་འཆི་ཉེན་འདུག །རྟེན་བཟང་པོ་འདི་འདྲ་ཐོབ་ནས་བྱང་ཆུབ་
ལམ་གྱི་རིམ་པ་ལ་བློ་སྦྱོང་རྒྱུ་མ་བྱུང་བར་ཤི་ན་ཇི་ལྟར་བྱེད། སླར་འདི་ལྟ་བུའི་རྟེན་འཐོབ་མི་འཐོབ་ཆ་
ཅི་ཡོད་སྙམ་ནས་དལ་འབྱོར་དང་། འཆི་བ་མི་རྟག་པ་ཟུང་འབྲེལ་དུ་གོ་ནས། བརྩོན་འགྲུས་དྲག་པོས་
སྐུ་ཤམ་རྒྱབ་རྗེས་བྱས་བང་བཏང་ནས་སྐོར་བ་མཛད། དེའི་ཚེ་ཐུགས་ལ་ང་ད་ལྟ་རང་ཡང་འཆི་ཉེན་
འདུག །འཇིགས་པ་ཆེན་པོ་འདི་པཎ་ཆེན་ཐམས་ཅད་མཁྱེན་པས་དགོངས་ནི་དགོངས་ཐུགས་བརྩེ་
བས་གཅིག་གསུང་རིགས་པར་འདུག་སྙམ་པ་བྱུང་གསུང་། སྐོར་བ་བསོགས་ནས་སླར་ཡང་རྒོད་ཚང་
དུ་ཕེབས། བཀའ་ཆོས་ཀྱི་ཞབས་བསྐུལ་ཞུས་པ་ན་ཁྱེད་མཚན་ཉིད་པ་ལ་ལམ་རིམ་བཤད་པ་ལ་
དགོས་པ་མེད་གསུང་མ་གནང་བས། འཆི་རྐྱེན་མང་ལུགས་དང་། གསོན་རྐྱེན་ཉུང་ལུགས། སྲོག་ཉམ་
ཆུང་ལུགས་གང་ལ་བསམས་ཀྱང་། ཚེ་འདི་ལ་ལམ་རིམ་གྱི་འཁྲིད་ཐོབ་པའི་སྐལ་བ་མི་འདུག །སྐྱེ་བ་
རྗེས་མ་དེ་ལ་བྱང་ཆུབ་ལམ་རིམ་སྟོན་པའི་བླ་མ་མཚན་ཉིད་དང་ལྡན་པ་ཞིག་དང་མཇལ་ནས་ཆོས་དེ་
ལ་ཐོས་བསམ་སྒོམ་པ་མཐར་ཕྱིན་པ་ཞིག་འོང་བའི་བསྔོ་སྨོན་དང་དེ་ཡི་གེགས་མི་དགེ་བ་གང་བྱས་ལ་
བཤགས་སྡོམ་འགྱོད་མེད་ཅིག་བྱེད་པ་ལས་འོས་མི་འདུག་སྙམ་སྟེ། ཞུམ་པ་མེད་པར་སྙིང་སྟོབས་་་་་
བསྐྱེད་ནས། རྒོད་ཚང་གི་ཉེ་སྐོར་ཕུག་པ་དབེན་པ་ཞིག་ཏུ། རྩམ་པ་ཉུང་ཙམ་ལ་བཞེས་ཚོད་མཛད་
ཅིང་གཅིག་པུར་བཞུགས་ནས། ཉི་མ་རེ་ལ་བརྐྱང་ཕྱག་སྟོང་ཕྲག་གསུམ་རེ་བཙལ་ནས་བཤགས་
སྦྱངས་ལ་འབད་པས། རེ་ཞིག་ལོན་ནས་ཡུལ་དེ་ན་དམར་བཤལ་གྱི་རིམས་བྱུང་བས། ལན་ཅིག་ཁྲག་
མང་པོ་འཁྲུ་བ་བྱུང་། ཕུག་པའི་ནང་དུ་བྱོན་ཁྲག་འཁྲུ་བ་དེ་བདེན་ནམ་བརྫུན་སྙམ་སླར་གཟིགས་པར་
ཕེབས་པས་གང་ཡང་མི་འདུག་རུང་། ང་ནད་ངན་དེས་ཐེབས་འདུག་མྱུར་དུ་འཆི་སྙམ། དགེ་སྦྱོར་ལ་
བརྩོན་པ་དྲག་ཏུ་བཏང་བས། ད་སྟེ་ཞག་བདུན་ན་ཁྱོད་འཆིའོ་ཟེར་བའི་སྒྲ་ཞིག་མངོན་སུམ་དུ་བྱུང་
བས༑ ཞག་བདུན་སོང་བའི་ཉིན་འཆི་བར་ཐག་ཆོད་ནས་འཆི་གྲབས་འགྱོད་མེད་ཅིག་བྱེད་དགོས་སྙམ་
ཉིན་རེ་བཞིན་བསག་སྦྱང་ལ་འབད་ཅིང་ཉིན་བདུན་པ་ལ་དགེ་རྩ་རྣམས་བསྔོ་སྨོན་རྣམ་པར་དག་པས་
རྒྱས་བཏབ། སེམས་འཕྲེང་བའི་ཆས་ཀ་དང་། མཛའ་བཤེས་ནི་མེད། ཚེ་འདི་ལ་ལམ་རིམ་མ་ཐོས་
ཀྱང་ལས་འབྲས་མི་བསླུ་བས་ཕྱི་མ་ཐོབ་ངེས་འགྱོད་པ་སྤུ་ཙམ་མེད་སྙམ་ཤི་བར་ཐག་བཅད་ནས་
བཞུགས་པས། ཞག་ནི་བདུན་སོང་། གྲོངས་ནི་མ་གྲོངས། དེ་རིང་མ་ཤི་བ་དེ་བླ་མ་དཀོན་མཆོག་གི་
བཀའ་དྲིན་ཡིན་སྙམ་ཐུགས་དམ་སྔར་ལས་ཀྱང་ནུས་པར་མཛད་པས། རྨི་ལམ་དུ་ཆོས་གོས་རྣམ་
-12-



རྗེ
༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
གསུམ་བཞེས་ནས་སེལ་པོ་སྟོང་པ་ཞིག་བསྣམས་ཕེབས་པ་རྨིས་པས། ཆོས་གོས་རྣམ་གསུམ་གྱོན་པ་
ལེགས་མོད། སེལ་པོ་སྟོང་པ་ཁུར་བ་བཟང་རྒྱུ་མི་འདུག་སྙམ་སྟེ་སྔར་བཞིན་ཐུགས་དམ་རྒྱུན་བསྐྱངས་
པས་རྨི་ལམ་དུ་གོས་དཀར་པོ་དྲི་མ་མེད་པ་ཞིག་གྱོན་ནས་ནམ་མཁའི་དབྱིངས་ཐམས་ཅད་དུ་ཐོགས་
མེད་དུ་འགྲོ་བ་ཞིག་རྨིས། སྡིག་པ་དག་པའི་རྟགས་ཡིན་ངེས་ཤེས་པ་བྱུང་། ད་ནི་ཤི་ཡང་མི་འགྱོད་དོ་
སྙམ་བཞུགས་པས། དགོང་གཅིག་རྨི་ལམ་དུ། བླ་མ་རྟ་ཕུག་པ་དེ་ཉིད་རྒོད་ཚང་གི་རི་རྩེར་ཕེབས་
ནས༑ སྐུ་གཟན་གྱིས་གཡབ་མོ་མཛད་པ་ཞིག་རྨིས་པས་ཐུགས་ལ། ད་རང་ཕྱིན་ན་བླ་མས་གསུང་
ཆོས་གནང་བ་འདྲ་དགོངས་ནས་རྒོད་ཚང་དུ་བྱོན་པས་ཐུགས་ཤིན་ཏུ་མཉེས་པ་ཆེན་པོའི་སྒོ་ནས་དུས་
གསུམ་སངས་རྒྱས་ཐམས་ཅད་ཀྱི་བགྲོད་པ་གཅིག་པའི་ལམ་པོ་ཆེ། ཤིང་རྟ་ཆེན་པོ་ཀླུ་སྒྲུབ་དང་
ཐོགས་མེད་གཉིས་ཀྱི་ལམ་སྲོལ། སྐྱེས་བུ་གསུམ་གྱིས་ཉམས་སུ་བླང་བར་བྱ་བའི་རིམ་པ་མཐའ་དག་
མ་ཚང་བ་མེད་པར་སྟོན་པ་སྙིགས་དུས་ཀྱི་རྒྱལ་བ་གཉིས་པ་ཤར་ཙོང་ཁ་པ་བློ་བཟང་གྲགས་པ་་་
དཔལ་བཟང་པོའི་ཐུགས་ཀྱི་ཉིང་ཁུ་བྱང་ཆུབ་ལམ་གྱི་རིམ་པའི་མྱོང་འཁྲིད་གནང་བས། སྐོམ་པས་
གདུངས་པ་ཆུ་ཐོབ་པའམ། དབུལ་པོས་གཏེར་རྙེད་པ་ལྟ་བུའི་དགའ་སྤྲོ་བསམ་གྱིས་མི་ཁྱབ་པ་་་་་
འཁྲུངས། ཉིན་ལྟར་ཆོས་ཐུན་གྲོལ་མ་ཐག་གཞན་ལ་ངག་མ་བཏང་བར་སྤྱིལ་པོར་ཕེབས་ནས། བླ་
མས་ཇི་ལྟར་གསུངས་པའི་ཚིག་རིས་ཕྲ་མོ་ཚུན་ཆད་ཟུར་མ་ཉམས་པར་འདིའི་སྐབས་སུ་འདི་གསུངས་
འདིའི་སྐབས་སུ་འདི་གསུངས་སྙམ་དུ་ཚིག་སྐྱོར་བ་དང་། དོན་སེམས་པ་སོགས་ལ་སྣོད་ཀྱི་སྐྱོན་
གསུམ་གང་གིས་ཀྱང་མ་གོས་པར་མཛད། བླ་མའི་རྣལ་འབྱོར་གྱི་སྐབས་སུ་ཀློག་སློབ་པའི་སློབ་
དཔོན་བཙུན་ལོག་ཅིག་ཡོད་པ་དེ་ལ། སངས་རྒྱས་དངོས་ཀྱི་འདུ་ཤེས་སྐྱེ་དཀའ་བར་བྱུང་བ་བླ་མ་ལ་
ཞུས་པས། སློབ་དཔོན་བཙུན་ལོག་དེ་ཉིད་ཚོགས་ཞིང་གི་གཙོ་བོར་གྱིས་ཐུབ་པའི་དབང་པོར་བསྒོམས་
ལ་དད་པ་སྦྱོངས། ནམ་སངས་རྒྱས་སུ་མཐོང་བའི་དད་པ་བྱུང་ཚེ་ཁོང་རང་གི་གྲལ་དུ་བཞུགས་ལ་དད་
པ་སྒོམས་གསུངས། དེ་ལྟ་བུའི་ཚུལ་གྱིས་མགོ་བཤེས་གཉེན་བསྟེན་ཚུལ་ནས་མཇུག་ལྷག་མཐོང་གི་
བར་གྱི་དམིགས་སྐོར་མཐའ་དག་ལ་ཐོས་བསམ་གྱིས་མཐའ་ཆོད་པར་གཏན་ལ་ཕབ་སྟེ་དོགས་པ་
ཤིན་ཏུ་གཅོད་དཀའ་བ་རྣམས་བླ་མ་རང་ལ་ཞུས་ནས་ལམ་སྒོམ་པའི་ཐོག་མཐའ་བར་གསུམ་གྱི་
གནད་འགག་ཕྲ་ཞིང་ཕྲ་བ་རྣམས་ཀྱང་ཐག་ཆོད་པར་མཛད་དེ། གཅིག་པུར་བཞུགས་ཚེ་གཞན་ལ་
དོགས་གཅོད་འདྲི་མི་དགོས་པའི་གདེངས་ཐོབ་པར་མཛད་དོ། །འཁྲིད་སྐྱོང་བ་ལ་ཤིན་ཏུ་བརྩོན་པར་
-13-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཡོད་པའི་སྐབས་ཤིག་མནལ་ལམ་དུ་ལྷ་ཁང་ཆེན་མོ་སྒོ་ཤར་ལ་བསྟན་པ་སྒོ་ལྕགས་ཆེན་པོ་རྒྱབ་པ་
ཞིག་གི་སྒོ་དྲུང་ན་ཉིད་བཞུགས་འདུག་པ་ལ། མི་ཞིག་གིས་ལྡེ་མིག་ཆེན་པོ་ཞིག་བྱིན་བྱུང་། དེས་སྒོ་
ལྕགས་དེ་ཕྱེ་བས་སྒོ་བྱེ་བ་དང་དུས་མཉམ་དུ་ཤར་ཕྱོགས་ནས་སྤྲིན་དང་བྲལ་བའི་ཉི་མའི་དཀྱིལ་
འཁོར་འོད་ཟེར་ཤིན་ཏུ་གསལ་བ་ཞིག་ཤར་བ་ཁང་པ་དེའི་ནང་དུ་བསྟན་པའི་བདག་པོའི་སྐུ་ཤིན་ཏུ་
ཆེན་པོ་ཞིག་བཞུགས་འདུག་པ་དེའི་ཐུགས་ཀར་འོད་ཟེར་ཕོག་པས་སྐུ་དེ་ལས་ཀྱང་འོད་ཟེར་འཕྲོས་
པས་ཁང་པ་དེ་ཉིད་གང་ནས་འོད་དང་འོད་ཟེར་ཕྱོགས་བཅུར་འཕྲོ་བ་ཞིག་རྨིས། ཐོ་རངས་མནལ་
སད་ཙ་ན། རྨི་ལམ་ཡ་མཚན་ཅན་དེ་འདྲ་ཅི་ཡིན་ནམ་སྙམ་བཞུགས་པས་ཕན་ཚུན་གྱི་སྤྱིལ་པོ་རྣམས་
ཀྱི་ཁར་རྡོ་འཕེན་པར་འདུག་པས། རྨི་ལམ་ལ་དཔགས་ན་དེ་རིང་བཀའ་ཆོས་ཞིག་གནང་བ་ཐག་ཆོད་
སྙམ་ནས་མྱུར་དུ་བླ་བྲང་དུ་བྱོན་པས། རྩ་བའི་བླ་མ་དེ་ཉིད་བཞུགས་ཁྲི་ཕུན་སུམ་ཚོགས་པ་ཞིག་གི་
སྟེང་ན། སྐུ་སྟོད་གཅེར་བུ་མཛད། ཆོས་གོས་རྣམ་གསུམ་ལེགས་པར་བཞེས། ཕྱག་ཏུ་ལམ་རིམ་ཆེན་
མོའི་གླེགས་བམ་བསྣམས། ཉི་མ་དྲོ་ས་ཞིག་ན་དང་བ་འདྲེན་པ་ཞིག་མཛད་ནས་བཞུགས་འདུག །རྨི་
ལམ་ལ་དཔགས་ན་རང་ངོས་ནས་བྱུང་ཕྱིན་བླ་མ་སངས་རྒྱས་ཡིན་པར་ཐག་ཆོད་པའི་ངེས་ཤེས་ཆེན་
པོ་སྐྱེས་བླ་མ་དགྱེས་བཞིན་དུ་ལམ་རིམ་ཆེན་མོའི་བཤད་ལུང་རྒྱས་པར་གནང་བས་བླ་མ་དང་ཆོས་ལ་
ངེས་ཤེས་ཁྱད་པར་ཅན་འཁྲུངས་ཏེ་ལུས་ཀྱི་བ་སྤུ་ལྡང་། མིག་ནས་མཆི་མ་འཁྲུག་བཞིན་པས་བླ་མ་
རྒྱང་འབོད་ལ་འབད་ཅིང་། རེས་འགའ་བསྟན་པའི་བདག་པོའི་བཀའ་དྲིན་དྲན་ནས་སྐབས་གསུམ་པ་
མང་དུ་བཏོན་ནས་དད་པ་དང་སྐྱོ་ཤས་འགྲན་པ་བཞིན་ཡོད་ཅིང་། བླ་མ་ལ་བཀའ་དྲིན་དྲན་པའི་དད་
གུས་རྒྱུན་ལྡན་དུ་ཡོད་པའི་ཚེ་རྨི་ལམ་ཞིག་ན་བླ་མའི་གསང་ཆེན་གྱིས་ལུས་ཐམས་ཅད་ལ་བྱུག་པ་ཞིག་
རྨིས་པ་བྱིན་རླབས་འཇུག་པའི་རྟགས་སུ་འདུག་གསུངས། རི་ཁྲོད་དེ་གའི་སྒྲིགས་ལ་ཞུགས་ནས་ལོ་
གསུམ་བཞུགས་ལམ་རིམ་གཙོ་བོར་བསྐྱངས་པའི་བར་བར་དུ་བཀྲ་ཤིས་ལྷུན་པོར། སྔགས་ཆེན་རྡོ་རྗེ་
འཛིན་པ་དཀོན་མཆོག་རྒྱལ་མཚན་པའི་དྲུང་ནས་གསང་བདེ་འཇིགས་གསུམ་སོགས་ཀྱི་དབང་ཆེན་
དུ་མ་དང༌། ཆོས་སྐྱོང་སྐོར་ཕལ་ཆེར་གྱི་རྗེས་གནང་། སྒྲུབ་ཐབས་དུ་མའི་ལུང་བཅས་ཆོས་བཀའ་ཅི་
རིགས་གསན། དེ་ལྟར་སྒོ་སྣ་ཚོགས་ནས་ཐུགས་དམ་འཕེལ་བར་ཡོད་ཚེ། ལན་ཅིག་བླ་མ་ཚོགས་སུ་
ཕེབས་ནས་བཀའ་ཆོས་དང་འབྲེལ་བའི་ཚོགས་གཏམ་མང་དུ་གནང་སྟེ། བླ་མ་རྒྱལ་ཚབ་པས་འདུལ་
མ་ནུས་པ་དེ་ཁྱེད་ཚོ་ཡིན་མོད། ངས་ཁྱེད་ཚོ་ག་ལ་འདུལ་ནུས། ལམ་རིམ་སྒོམ་མཁན་ནི་མེད། རྒྱལ་
-14 -



༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
མཚན་མཐོན་པོའི་ཕོགས་ཀྱི་གྲ་དེ་ཟོས། རྒྱལ་མཚན་མཐོན་པོའི་གཟིམ་ཆུང་པ་ཚོ་སྙིང་རྗེ། ཡང་
འགའ་རེ་འདུག་པ་ཐག་རིང་པོ་ནས་འོངས། ཕོགས་འདྲ་ཞིག་བླངས། ལམ་རིམ་ནི་མི་སྒོམ་གསུང་
ཁོང་ལ་ཟུར་ཟ་མཛད། དུས་རྒྱུན་པར་བླ་མ་དེ་བཀའ་ཆོས་ཐམས་ཅད་རྣོ་ལ་མཚང་ལ་རྒོལ་བ་ཞིག་
ཡོད་ལ། ལྷག་པར་ཁོང་ལ་རང་མཚན་ཉིད་པ་འདི་ཚོ་གསུང་མཚང་ལ་རྒོལ་ཞིང་ཐུགས་མཉེས་མདོག་
ཅི་ཡང་མི་མཛད་པ་ཞིག་ཡོང་གསུང་། ཚོགས་གྲོལ་ནས། ཇ་ཞུས་ཞིག་བསྣམས་བླ་མའི་དྲུང་དུ་བྱོན་
པས༑ བླ་མའི་ཞལ་ནས་འདི་ན་རི་ཁྲོད་པ་རྒད་པོ་འདི་ཚོ་དྲུང་པ་རྒྱལ་ཚབ་པའི་དྲུང་ནས་ལམ་རིམ་གྱི་
འཁྲིད་ཚར་བདུན་བརྒྱད་རེ་མ་ཐོབ་པ་མི་འདུག་སྟེ་སྐྱོང་མཁན་ནི་མི་འདུག ད་ཁྱོད་རང་རྒྱལ་མཚན་
མཐོན་པོའི་གཟིམ་ཆུང་པ་འདི་ཚོ་དང་མཉམ་དུ་མ་འདུག་དབུས་ལ་སོང་གསུང་སྟེ་ཉིད་ཀྱི་སྐུ་འགག་
བཞེས་པ་དེ་ཕུད་ནས་གནང་། དབེན་པ་བསྟེན་པའི་ཚེ་དཀའ་སྤྱད་དགོས་ཚུལ། སྒྲུབ་པ་བྱེད་ཚུལ།
དེ་ལ་བརྟེན་ནས་བསྟན་པ་དང་འགྲོ་དོན་ཇི་ལྟར་བྱ་བའི་བསླབ་སྟོན་རྒྱས་པར་གནང་། ཁྱད་པར་དུ་
གོས་རྒྱབ་དྲོས་དང་། འཚོ་བ་རྩམ་པ་ཙམ་ལ་ཆོག་ཤེས་གྱིས་ལ་དབེན་པར་ལམ་རིམ་རང་ལ་དྲིལ་ཅིག་
གསུངས། དེ་ནས་བླ་མ་སངས་རྒྱས་སུ་མཐོང་བའི་དད་པ་དང་། བཀའ་དྲིན་དྲན་པའི་གུས་པ་ཆེན་
པོས་དྲངས་པའི་མཆི་མས་མིག་བརླན་ཅིང་འབྲལ་མི་ཕོད་པ་བྱུང་ཡང་། བཀའ་བཞིན་སྒྲུབ་པ་བླ་མ་
མཉེས་པའི་མཆོད་པའི་མཆོག་དང་དྲིན་ལན་གཞལ་བའི་མཆོག་ཏུ་གཟིགས་ཏེ་དབུས་སུ་བྱོན་པས།
སྙེ་ཐང་དུ་ཕེབས་པའི་ཚེ་སེ་རའི་རྒྱབ་རིའི་ལྡེབས་ན་རྗེའི་སྒྲུབ་ཁང་གི་ཆུ་མིག་དང་ཤིང་ནགས་གཟིགས་
པས་དགའ་བ་དང་སྐྱོ་བ་འདྲེས་པའི་སྤྱན་ཆབ་མང་དུ་བྱུང་། ང་ཡ་ཀ་རང་དུ་སྒྲུབ་པ་བྱས་ལ་འདུག་
སྙམ་པ་བྱུང་གསུང་། དེ་ནས་སེ་ར་ཐེག་ཆེན་གླིང་དུ་ཕེབས། བྱེས་མཁས་མང་གྲྭ་ཚང་གི་བླ་མ་ཇོ་སྟན་
མཁན་པོ་བསོད་ནམས་རྒྱལ་མཚན་གྱི་དྲུང་དུ་ཕེབས་པས། མཁན་པོས་གང་ཟག་དམ་པ་ཞིག་ཡིན་པ་
མཁྱེན་ནས། ཐུགས་དགྱེས་ཚོར་ཆེན་པོའི་གསུང་འཕྲོས་མང་དུ་མཛད། རྗེའི་སྒྲུབ་ཁང་བསྟན་ནས།
ཡ་ཀི་ན་རྗེ་བློ་བཟང་གྲགས་པའི་སྒྲུབ་ཁང་འདུལ་བ་ནས་བཤད་པ་དང་མཐུན་པའི་ཁང་པ་ཤིན་ཏུ་
འོས་པ་ཞིག་ཡོད། དེ་ག་རང་དུ་བཞུགས་དང་འཚོ་བ་ངས་སྦྱོར་གསུངས། དེ་ནས་སྒྲུབ་ཁང་དུ་ཕེབས་
གནས་དེར་ཟིལ་གནོན་དམིགས་པ་སྐོར་གསུམ་མཛད། ཕྱག་བདར་ལེགས་པར་བྱས། དྲ་བ་དང་
ཕོར་ཁུག་དེར་བཞག །གནས་འདིར་ང་འདུག་རྒྱུ་ཡིན་པས་གཞན་སུ་ཡང་མ་འདུག་ཅིག་བྱ་བ་བྲིས་
ནས་མཁན་པོའི་དྲུང་དུ་ཕེབས། མཐུན་རྐྱེན་གནང་བ་རྣམས་ཁྱེར་ཏེ་སླར་ཕེབས་པས་གནས་དེ་ཤིན་
-15-



T ，
fs-3
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཏུ་བག་ཕེབས་པ་དང་། དབེན་པ་བསྟེན་པའི་དགའ་བས་ཐུགས་རབ་ཏུ་ཚིམ་ནས། རྩྭ་ཡི་གདན་ལ་
བཞུགས་ནས་ལམ་རིམ་དང་གཅོད་གཉིས་ཆར་ལ་བརྩོན་པས། ནུབ་དང་པོ་ནས་སྒོའི་རྩེར་ཤུ་རྒྱག་པ་
དང་འགྲམ་ལྕག་གཏོང་བ་དང་། རྨི་ལམ་དུ་པོ་ཏ་ལའི་རྒྱབ་ནས་བཟུང་། སྒྲུབ་ཁང་གི་བར་དུ་གུར་ཁྲ་
ཆེམ་མེ་བའི་སྒར་པ་ཆེན་པོའི་མཐའ་ཐམས་ཅད་འབྲོག་པའི་ཆ་ལུགས་ཅན་གྱི་རྟ་པ་འཁོར་གསུམ་ཚེར་
མ་འདྲ་བ་བཏགས་པས་བསྐོར་བ་དང་
། ཉང་བྲན་ཕུ་ནས་གཡག་ནག་པོ་རི་འདྲ་བ་ཞིག །ངར་སྒྲས་ས་
གཞི་འདར་ཞིང་མེ་སྟག་འཕྲོ་བའི་རླུང་ཚུབ་དང་བཅས་བྱུང་བས་སྒྲུབ་ཁང་འོག་གཞི་དང་བཅས་པ་རྭ་
རྩེར་བསྐོར་བ་རྣམས་གཅོད་ཀྱི་དམིགས་པ་བརྟན་པོས་གཟིར་བས། གཡག་རྒོད་དེ་ཆུང་དུ་ཆུང་དུ་
སོང་བའི་མཐར་ཐ་འོག་པའི་ལྷ་རྟེན་གྱི་རྩར་མར་མེ་ཆུང་ངུ་ཞིག་ཏུ་གྱུར་སོང་ཞིང་། ཐབས་ཤེས་གཅོད་
ཀྱི་ཉམས་ལེན་ལ་རྒྱུན་བསྐྱངས་པས་བདག་འཛིན་འགོང་པོའི་ཆོ་འཕྲུལ་རང་ཞི་ལ་སོང་བའི་མཐར།
གཞི་བདག་རྡོ་རྗེ་དཔལ་ལྡན་དང་། ཐ་འོག་ཆོས་ཀྱི་རྒྱལ་པོ་རྣམས་ཀྱིས་རང་རང་གི་གཟུགས་བསྟན་ཏེ་
ཆོས་ཞུས་ཇི་ལྟར་བསྒོ་བ་ལས་མི་འདའ་བའི་ཐ་ཚིག་ཕུལ་ཏེ་འཕྲིན་ལས་ཐོགས་མེད་དུ་བསྒྲུབས་སོ། །
དེ་ནས་མཁན་པོས་འཚོ་བ་སྦྱར་ནས་སྒྲུབ་པ་ལ་བརྩོན་པའི་ལོ་ཤས་སོང་ནས་མཁན་པོ་གྲོངས་པས།
ན་བཟའ་དང་འཚོ་ཆས་རྣམས་ཟད་པ་ན། རི་ནས་རྩྭ་བརྔས་ནས་གདན་དང་གཡས་གཡོན་རྣམས་སུ་
རྩྭ་སྤུངས་ནས་སྒོམ་བརྒྱབ། དེའི་ཚེ་གཡས་གཡོན་མདུན་རྒྱབ་གང་གྲང་ས་དེར་རྩྭ་མང་བར་སྤུངས་
ནས་བསྒོམས། མཆོད་པ་གཞན་ཆེར་མེད་པས་ཕོར་པ་བཀྲུས་ནས་ཡོན་ཆབ་དུས་དྲུག་རེ་ཉིན་ལྟར་
ཕུལ༑ རེ་ཞིག་ན་སེ་ར་ཤར་ཨ་ལྕེ་སྒྲོལ་མས་རི་ཁྲོད་པ་ཐུགས་དམ་འཕེལ་པོ་ཞིག་འདུག་ཟེར་བའི་
སྐད་ཆ་ཐོས་ནས་གདན་དྲངས་པས་ཤིན་ཏུ་དད་ནས། རི་ཁྲོད་འདིར་ཇི་ཙམ་བཞུགས་ཀྱི་རིང་ལ་འཚོ་
བ་ངས་སྦྱོར་ཟེར། མཐུན་རྐྱེན་ཕྲན་བུ་བསྐུར་ནས་འདི་ཟད་ཚོད་ལ་འབུལ་མི་གཏོང་ཟེར། དེ་ལ་ཡིད་
བརྟན་བྱས་མཚམས་བཅད་ནས་བཞུགས་པས་འཚོ་བ་དེ་དག་ལྷག་མ་ལུས་པར་ཟད། འབུལ་མཁན་
ནི་མ་བྱུང་། གཏོར་རིལ་སྐམ་པོ་ཉུང་ཤས་མ་གཏོགས་གང་ཡང་མེད་པར་ཞག་བདུན་ལ་ཉེ་བ་སོང་
བས༑ ཐུགས་དགོངས་ལ་ཟས་མ་ཟོས་པར་ཞག་བདུན་སོང་ན་འཆི་ཟེར་བས་སང་ནས་གཏོར་མ་
བཏང་ཚར་ནས་གཏོར་རིལ་རོ་མ་རྣམས་བཞེས་དགོས་དགོངས་ནས་ཡོད་པའི་སྔ་དྲོ། སེ་ར་སྨད་ཀོང་
པོ་ཁང་གི་གྲྭ་པ་ཞིག་ཕུག་པའི་འགག་ཏུ་བྱུང་། ང་རིའི་རྩེ་ལ་བསངས་གཏོང་བར་འགྲོ་རྒྱུ་ཡིན་ཏེ། ཕྱེ་
མར་འདི་མང་དྲགས་འདུག་པས་ཁྱེད་ཀྱིས་བཞེས་ཟེར་ནས་ཕྱེ་མར་ཐང་ཁུག་གང་བྱིན། དེ་དང་
- 16 -



(
༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
a
གསུང་གླེང་ཅུང་ཟད་མཛད་པས་ཨ་ལྕེ་སྒྲོལ་མས་ཁ་ཆད་བྱས་ཚུལ་དང་། འཚོ་བ་ཆད་ཚུལ་འཕྲོས་བྱུང་
བས༑ གྲྭ་པ་དེས་ཁོ་རང་གི་སྤྱི་ཁང་ནས་རྩམ་པ་བླངས་ནས་ཕྱི་ཉིན་རྩམ་པ་དགའ་རབ་སྐྱེལ་བར་བྱུང་།
ཁོས་སྐད་ཆ་བྱས་པ་རྣམས་འཁྱར་ཏེ་ཨ་ལྕེ་སྒྲོལ་མས་གོ་ནས་ཆས་ཀ་གང་དགོས་ཕུལ་བཟོད་གསོལ་
བྱས༑ དེ་ཚུན་ཆད་མཐུན་རྐྱེན་ཕྱག་མ་ཐོགས་པར་ཕུལ་ལོ། །
གཉིས་པ་ཉམས་ལེན་བྱས་པས་ཡོན་ཏན་གོང་མ་ཇི་ལྟར་ཐོབ་ཚུལ་ནི། རྗེ་ཉིད་ཤིན་ཏུ་སྦས་པས་
ཇི་ལྟ་བ་ཤེས་པ་དང་བརྗོད་པར་མི་ནུས་མོད། རིག་པས་རྗེས་སུ་དཔགས་ཏེ་ཅུང་ཟད་བརྗོད་ན། དེ་
ལྟར་མཐུན་རྐྱེན་འཛོམ་རུང་མི་འཛོམ་རུང་། རྐྱེན་གཞན་དག་ལ་བལྟོས་མི་བྱ། ཞེས་གསུངས་པ་ལྟར།
བསྒོམས་པའི་ཐུན་བར་ཞིག་ལ་ཆུ་ལེན་པར་ཕེབས་པས་ལམ་ཁ་ན་སྦྲང་བུ་ཞིག་ཅུང་ཟད་རེ་འཕུར་
ནས་ས་ལ་ཡང་ཡང་ལྷུང་བར་འདུག །འདི་ནི་ཅི་ཡིན་སྙམ་ཞིབ་ཏུ་གཟིགས་པས་སྦྲང་བུའི་བྲང་ལ།
འབུ་གྲོག་མ་ཞིག་གིས་མཆུ་བཙུགས་ནས་འདུག །དེས་རྐྱེན་བྱས་ནས་ལས་འབྲས་ལ་བསམས་པས།
རང་གིས་ལས་ངན་ཞིག་བསགས་ཕྱིན་ཇི་ལྟར་བྱས་ཀྱང་འབྲས་བུ་མྱོང་དགོས་འདུག །སྦྲང་བུ་ལ་མིག་
འདུག །གཤོག་པ་འདུག །གྲོག་མ་ལ་མིག་ཀྱང་མི་འདུག་ལ་གཤོག་པ་ཡང་མི་འདུག་སྟེ་ལས་འབྲས་
ཀྱིས་བཀུག་ནས་གནས་སྐབས་འདི་འདྲར་གྱུར་འདུག་པས་དགེ་མི་དགེའི་ལས་ངེས་པ་ཅན་སོགས་
སྟོན་པ་སངས་རྒྱས་ཀྱིས་གསུངས་པ་ལ་ནམ་ཡང་སླུ་བ་མེད་པའི་ངེས་ཤེས་ཁྱད་པར་ཅན་འཁྲུངས་ཏེ།
དེས་སྣ་དྲངས་ནས་ལམ་གྱི་རྟོགས་པ་མཐའ་དག་རྒྱུད་ལ་སྤུངས་པ་བཞིན་འཁྲུངས། མདོར་ན་རྒྱུ་
ཚོགས་མཐའ་དག་ཚང་བའི་སྒོ་ནས་ཡུན་བསྲིངས་ཏེ། ཐུན་དངོས་གཞི་དང་། ཐུན་མཚམས་སུ་ཇི་ལྟར་
བྱ་བའི་ཚུལ་གཉིས་ལ་བརྩོན་པས་འགོ་བཤེས་གཉེན་བསྟེན་ཚུལ་ནས་མཇུག་བསྡུ་བ་བཞིའི་བར་ལ།
དཔྱད་སྒོམ་དགོས་པ་རྣམས་དཔྱད་སྒོམ་གྱིས་ཡིན་ཡིན་པར་ཐག་ཆོད། མིན་མིན་པར་ཐག་ཆོད།
འཇོག་སྒོམ་དགོས་པ་རྣམས་འཇོག་སྒོམ་བྱས་ཏེ། དཔྱད་སྒོམ་གྱིས་ཐག་བཅད་པའི་ངེས་ཤེས་ཀྱི་རྒྱུན་
འཇོག་སྒོམ་གྱི་དྲན་པས་བཟུང་བའི་རྩོལ་བཅས་དང་རྩོལ་མེད་ཀྱི་མྱོང་བ་ཁྱད་པར་ཅན་འཁྲུངས།
དེའི་མཐུས་རྒྱལ་བའི་བཀའ་དང་བསྟན་བཅོས་མཐའ་དག་ལ་ཡི་གེ་ན་གཅིག་ཀྱང་འདོར་རྒྱུ་མེད་པར་
རྣལ་འབྱོར་པ་རང་ཉིད་འཚང་རྒྱ་བའི་ཐབས་འབའ་ཞིག་ཏུ་གོ་བས་ངེས་དོན་གྱི་བཀའ་གདམས་པ་
ཞིག་དེ་ནས་བྱུང་སྟེ། རྒྱུ་མ་ཚང་པ་མེད་པ་ལས་འབྲས་བུ་འབྱུང་བ་རྟེན་འབྲེལ་གྱི་ཆོས་ཉིད་ཡིན་པའི་
ཕྱིར་དང་། ཆོས་བཅུ་པའི་མདོ་ལས། དུ་བ་ལས་ནི་མེར་ཤེས་ཤིང་། །ཆུ་སྐྱར་ལས་ནི་ཆུར་ཤེས་ལྟར། །
- 17-



ནོ
༄༅ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བྱང་ཆུབ་སེམས་དཔའ་བློ་ལྡན་གྱི། །རིགས་ནི་མཚན་མ་དག་ལས་ཤེས། །ཞེས་གསུངས་པའི་ཕྱིར་རོ། །
གསུམ་པ་བསྟན་པ་དང་འགྲོ་དོན་ཇི་ལྟར་མཛད་ཚུལ་ལ། ཀློག་པ་ཐོས་བསམ། སྤོང་བ་བསམ་
གཏན། བྱ་བ་ལས་ཀྱི་འཁོར་ལོ་གསུམ་ཟུང་འབྲེལ་གྱི་སྒོ་ནས་བསྟན་འགྲོའི་དོན་མཛད་ཚུལ་ཇི་ལྟར་
བྱུང་བའི་གོ་རིམ་ལྟར་བཤད་པ་དང་། སྔ་ཕྱི་ངེས་མེད་ཀྱི་ཐོར་བུ་བ་རྣམས་ཕྱོགས་གཅིག་ཏུ་བཤད་པ་
གཉིས་ལས། དང་པོ་ནི། སྔར་བཤད་པ་བཞིན་གཞུང་ལུགས་མཐའ་དག་གདམས་ངག་ཏུ་ཤར་ཡང་།
དགུང་ལོ་ལྔ་བཅུ་ང་གྲངས་ཀྱི་བར་གདམས་དོན་ཉམས་སུ་བླང་བ་ལས་བཤད་པའི་གོ་ཆ་མ་མཛད་ལ།
གཞན་དོན་བྱས་པས་རང་ཉིད་མི་ཉམས་པའི་གདེངས་ཐོབ་པ་ན། དྲི་ལྡན་མེ་ཏོག་རྒྱང་རིང་ཡང་། །
བུང་བ་སྤྲིན་གྱི་ཚོགས་བཞིན་འདུ། །ཞེས་གསུངས་པ་ལྟར། སྐལ་ལྡན་གྱི་གདུལ་བྱ་རེ་གཉིས་ལ་གང་
ལ་གང་འཚམས་ཀྱི་ཟབ་ཆོས་མངོན་ཆུང་གི་སྒོ་ནས་གནང་། བར་སྐབས་ཤིག་དགོས་པ་ཁྱད་པར་ཅན་
འགའ་གཟིགས་ཏེ། འོལ་ཁ་དང་། རྒྱལ་དང་། དྭགས་པོ་དང་། རྩྭ་རིའི་རྩེ་སྐོར་སོགས་ལ་ཕེབས།
འདིའི་སྐབས་སུ། ༧བླ་མ་དྲུང་རམ་པ་རིན་པོ་ཆེ་དོན་གྲུབ་ལ་གཅོད་སྟན་ཐོག་གཅིག་མའི་འཁྲིད།
ནམ་མཁའ་སྒོ་འབྱེད་ཀྱི་དབང་། ༧དཔོན་སློབ་ལྷ་ལྡིངས་པ་ལ་ཆོས་སྤྱོད་རབ་གསལ་གྱི་ལུང་། ༧རེ་
སྒོ་ཨ་ཙ་ར་ལ། བློ་སྦྱོང་གཞན་དོན་དོན་གཉེར། བྱང་ཆུབ་དོན་གཉེར། བཟོད་པའི་ཕར་ཕྱིན་ལ་
བསླབ་ཚུལ་སོགས་ཆོས་མང་དུ་གསན་ནས་ཚུར་བྱོན་པའི་ལམ་དུ་ཨ་ལྕེ་སྒྲོལ་མས་ཚུར་འབྱོན་དགོས་
ཚུལ་གྱི་ཞུ་ཤོག་ཀྱང་འབྱོར། དེ་ནས་ཚུར་ཕེབས་ནས་སྔར་བཞིན་སྒྲུབ་ཁང་རང་དུ་བཞུགས་པའི་མུ་
ནས་ལན་ཅིག་ལོ་དགོན་པར། ༧དཔོན་སློབ་སེམས་དཔའ་ཆེན་པོ་ལ་བཀའ་ཆོས་ཞུ་བར་ཕེབས་པས་
ཐུགས་བྲེལ་དང་འགྲིག་ནས། ༧ཉི་སྡིངས་དགོན་པར་དཔོན་སློབ་སྙན་གྲགས་ལ་ཆོས་ཞུ་བར་སོང་
གསུངས་པ་བཞིན་ཕེབས་པ་ལམ་ཐལ་ནས། བར་གྲྭ་ཚང་གི་ཉེ་འདབས་སུ་སླེབས་དེ་དགོང་གྲོང་དུ་
བཞུགས་པའི་རྨི་ལམ་ན་བུད་མེད་མཛེས་མ་ཞིག་གིས། ཌ་མ་རུ་དང་། མི་རྐང་གླིང་བུ་བྱིན་པ་རྨིས།
ཕྱི་ཉིན་ཞོགས་པ་གནས་མོ་དེ་གསོལ་བ་འདྲེན་པར་བྱུང་བ་ལ། འདིའི་ཉེ་འཁོར་ན་གཅོད་གཏོང་
མཁན་བླ་མ་འདྲ་ཨེ་ཡོད་དྲིས་པས། དང་པོ་མེད་ཟེར། བསམ་མནོ་ཞིག་བཏང་ནས། ཡོད་ཡོད་ལུང་
པ་འདིའི་ཕུ་ཡ་ཀི་ན། བར་གྲྭ་ཚང་གི་བླ་མ་གཅོད་པ་བཟང་པོ་རང་ཞིག་ཡོད་ཟེར། དེ་ནས་ཐུགས་ལ་
སྔར་གཙང་དུ་བཞུགས་སྐབས་བླ་མའི་ཞལ་ནས་གཅོད་ལ་བཞེད་པ་ཆེན་པོ་འདུག་པ། བར་གྲྭ་ཚང་གི་
གཅོད་ཞིག་ཉན་ན་འོང་གསུང་བ་ཞིག་ཡོད་པ་དྲན་ནས། ཅི་ནས་ཀྱང་ད་རེས་འགྲོ་དགོངས་ཏེ་ཕེབས་
-18-



» ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཅ༽
པས༑ ༧ཆོས་ལུང་བྱ་བ་ན་ཞལ་སྔ་ནས་ཆོས་འཕེལ་རྒྱ་མཚོའི་དྲུང་དུ་འབྱོར། གཅོད་ཀྱི་གདམས་པ་
དགོས་ཚུལ་ཞུས་པས་ཐུགས་དགྱེས་དགྱེས་དཔག་མེད་མཛད། གཅོད་ཁྲིད་ཟབ་རྒྱས་གནང་ཞག་བཞི་
བཞུགས། ད་ལྟ་བྲེལ་བ་ཡོད་རྗེས་སོར་ཤོག་དང་། གཅོད་ཀྱི་དཔེ་ཡང་སྟེར་གསུངས་དེ་ཐུགས་ལ་
བཞག་ནས་སླར་ཡང་ཕེབས་པས་ཞག་བཅུ་བཞིའི་རིང་ལ་གཅོད་དབང་དང་། སྐལ་ལྡན་འཇུག་ངོགས་
ཆེ་ཆུང་གཉིས། མ་གཅིག་རྐྱང་སྒོམ་དང་བཅས་པའི་འཁྲིད་ལུང་དཔེ་དང་བཅས་པ་གནང་། ངས་
གཅོད་ཁྲིད་ཞུས་ནས་མ་ཆག་པར་བཏང་བ་ཡིན། ད་ཁྱོད་ཀྱིས་ཀྱང་མ་ཆག་པར་ཐོང་གསུངས་ཏེ། མ་
གཅིག་བླ་མ་དང་བཅས་པས་ཐབས་ཤེས་གཅོད་ཀྱི་གདམས་པའི་མངའ་བདག་ཆེན་པོར་མངའ་
གསོལ་བའི་རྟེན་འབྲེལ་གྱིས། དམ་པ་འདིས་མ་གཅིག་གི་དགོངས་པ་ཇི་ལྟ་བ་བཞིན། གདམས་ངག་
བློ་སྦྱོང་སྤྱི་དང་མཐུན་ཅིང་། ཀུན་སྤྱོད་འདུལ་བ་ལྟར་མཛད་དེ། ནང་གསང་སྔགས་ལྟར་གནས་ནས།
ཀུན་རྫོབ་བྱང་ཆུབ་ཀྱི་སེམས་ཀྱིས་རང་གཅེས་འཛིན་བཅད། དོན་དམ་བྱང་ཆུབ་ཀྱི་སེམས་ཀྱིས་
བདག་འཛིན་བཅད་དེ། བདུད་བཞི་རང་སར་གྲོལ། རང་སེམས་དབང་དུ་འདུས། དེའི་མཐུས་ལྷ་འདྲེ་
མི་གསུམ་དབང་དུ་འདུས་ནས། གདམས་པ་འདིའི་སྒོ་ནས་སྐལ་ལྡན་དུ་མ་སྨིན་གྲོལ་ལ་བཀོད་ཅིང་།
མིང་དོན་མཐུན་པའི་གཅོད་ཀྱི་བསྟན་པ་ཉིན་མོ་ལྟར་གསལ་བར་མཛད་ནས། གདོན་གྱིས་བརླམས་
པའི་ནད་པ་དུ་མ་ནད་ལས་གྲོལ་བར་མཛད་ཚུལ་ཡང་མཐའ་ཡས་སོ། །གཞན་ཡང་དབུས་སྟོད་
ཕྱོགས་སུ་ལན་འགའ་རེ་ཕེབས་ཏེ། ༧དཔོན་སློབ་སྙན་གྲགས་ཀྱི་དྲུང་ནས། ལམ་རིམ་ཆུང་དུ།
དམིགས་བརྩེ་མའི་ལས་ཚོགས། ཁྱུང་ནག་སྒྲུབ་ཐབས། འཕོ་བ་འཇག་ཚུགས་མའི་འཁྲིད་ལུང་།
གྲུབ་ཆེན་བརྒྱད་ཅུའི་རྗེས་གནང་སོགས་དུ་མ་གསན། ཧོར་དཀའ་ཆེན་བློ་བཟང་དོན་གྲུབ་ཀྱི་དྲུང་
ནས༑ བེའུ་བུམ་སྔོན་པོའི་འགྲེལ་པ། འཇིགས་བྱེད་ཀྱི་བསྐྱེད་རྫོགས། བློ་སྦྱོང་སྙན་བརྒྱུད་ཆེན་མོ།
ཡི་དམ་སྒྲུབ་སྐོར། བར་དོ་གསོལ་འདེབས། གཏོར་མ་སྣ་ཚོགས། སྨན་བླའི་བླ་མའི་རྣལ་འབྱོར།
ཕྱག་ཆེན་རྣམས་གསན། ༧དཔོན་སློབ་བྱམས་པ་ཆོས་ལྡན་ལ། དམར་འཁྲིད་འཇམ་དཔལ་ཞལ་ལུང་
གི་མྱོང་འཁྲིད་སེམས་བསྐྱེད་ཆོ་གས་འཛིན་ཚུལ་དང་བཅས་པ་གསན། སེམས་བསྐྱེད་མཆོད་པའི་
སྐབས་མེ་ཏོག་དཀར་པོའི་ཆར་བབས་པས་བླ་མ་ཤིན་ཏུ་མཉེས་པར་གྱུར། ༧གཞན་ཡང་ཉི་སྡིངས་
དཔོན་སློབ་དགེ་འདུན་ཕུན་ཚོགས་ཀྱི་དྲུང་ནས་སྲད་རྒྱུད་ལུགས་ཀྱི་འཇིགས་བྱེད་ཀྱི་བསྐྱེད་རྫོགས་ཀྱི་
འཁྲིད་སྨིན་རྒྱས་གསན། སྔ་ཕྱི་དུ་མར་པོ་ཏ་ལར་ཕེབས་ནས་༧རྡོ་རྗེ་འཆང་ཆེན་པོ་དགེ་སློང་འཇམ་
-19 -



ས) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽ ན་
དབྱངས་གྲགས་པའི་དྲུང་ནས། ཚེ་དཔག་མེད་ཀྱི་ཁྲིད། སྙིང་པོ་དོན་གསུམ་གྱི་འཁྲིད་ལུང་། བློ་སྦྱོང་
དོན་བདུན་མའི་འཁྲིད་ལུང་། དམིགས་བརྩེ་མའི་བླ་མའི་རྣལ་འབྱོར་གྱི་འཁྲིད་ལུང་། སྒྲོལ་མ་ཉེར་
གཅིག །ཚེ་རྟ་ཟུང་འབྲེལ། རྟ་མགྲིན་གསང་སྒྲུབ། སྒྲོལ་དཀར་ཡིད་བཞིན་འཁོར་ལོ་དང་། འཇམ་
དཔལ་ནག་པོ། སེང་གདོང་མ། གུ་རུ་དྲག་པོ། རྡོ་རྗེ་རྣམ་འཇོམས། ཡེ་ཤེས་ཁྱུང་ཁྲ། ཁྲོ་བོ་རྨེ་བརྩེགས་
རྣམས་ཀྱི་རྗེས་གནང་། རྡོ་རྗེ་འཆང་གི་འཕོ་བ། མགོན་པོ་སྙིང་ཞུགས་ཀྱི་འཕོ་བ། འཕོ་བ་སྙན་
བརྒྱུད་མ་རྣམས་ཀྱི་འཁྲིད། ཚེ་དཔག་མེད་ཀྱི་བསྐྱེད་རྫོགས། རྟ་མགྲིན་གསང་སྒྲུབ་ཀྱི་སྒྲུབ་ཐབས། རྡོ་
རྗེ་རྣམ་འཇོམས་ཀྱི་སྒྲུབ་ཐབས་ཀྱི་ལུང་ལ་སོགས་པ་བཀའ་ཆོས་ཤིན་ཏུ་མང་རབ་གསན་ཅིང་། བླ་མ་
རྣམས་ཀྱི་ནང་ནས་ཀྱང་བཀའ་དྲིན་ཆེ་ཤོས་གཅིག་ཏུ་མཛད་དོ། །དེ་ལྟར་ཐོས་བསམ་སྒོམ་པ་གསུམ་
ཅར་ལ་དྲིལ་ནས། གཅིག་གི་བགེགས་གཅིག་གིས་བསལ། གཅིག་གྲོགས་སུ་གཅིག་སོང་བས་ལུང་
རྟོགས་ཀྱི་ཡོན་ཏན་རྣམས་མཚོའི་པདྨ་ལྟར་གྱུར་ཏེ། ཐར་འདོད་དུ་མ་ལ་ལེགས་བཤད་ཀྱི་དགའ་སྟོན་
འགྱེད་པས། རྗེ་བླ་མས། དེ་ལྟར་ཐོས་པ་རྒྱ་མཚོའི་ཕ་རོལ་སོན། །གཞན་ལ་འདོམས་པའི་
ངག་ཚིག་དྲི་མ་མེད། །ཚིག་གིས་མི་ངོམས་སྒྲུབ་པ་སྙིང་པོར་བྱེད། །དེ་ཕྱིར་ཁྱོད་ནི་མཁས་པས་བསྔགས་
པར་འོས། །ཞེས་གསུངས་པ་ལྟར་གྱུར་ཏོ། །དེ་ལྟར་རི་དྭགས་བཞིན་དུ་བས་མཐའི་རི་ལ་བཞུགས་
ནས༑ ཐུབ་པའི་གསུང་གི་བདུད་རྩིའི་རོ་ལ་ངོམས་པ་མེད་པར་ལོངས་སྤྱོད་པའི་རྣམ་པར་ཐར་པས་
ཡིད་ཕྲོགས་ཏེ། ཉིད་ལ་འཁོར་བའི་ཚེ་བློས་བཏང་མང་དུ་སོང་བས། ཨ་ལྕེ་སྒྲོལ་མས་སྦྱིན་བདག་གི་
མཐིལ་བྱས་དད་ལྡན་དུ་མས་སྒྲུབ་ཁང་གི་འདུ་ཁང་ཀ་གཉིས་མ་དང་། སྒྲུབ་ཁང་རང་ལ་ཡང་ར་བ་
དང་རུང་ཁང་སོགས་བཅོས་ཏེ། དགེ་སློང་བཅུ་བདུན་ལོངས་པའི་དགེ་འདུན་གྱི་སྡེ་ཆགས། དེ་ནས་
གདུལ་བྱ་ལས་ཅན་རྣམས་ལ་ལམ་རིམ་གཙོ་བོར་མཛད་པའི། གཅོད་སྙིང་པོ་དོན་གསུམ་སོགས་ཀྱི་
ཆོས་འཁོར་དུ་མ་བསྐོར་བས། བུ་སློབ་ཐམས་ཅད་ཀྱང་ཉིད་ཀྱི་རྗེས་སུ་སློབ་པས། ཡུན་རིང་པོའི་བར་
དུ་གནས་དེར་སངས་རྒྱས་ཀྱི་བསྟན་པ་སྒྲུབ་པའི་ལེའུ་ཡི་དུས་ལྟར་གནས་པར་གྱུར་ཏེ་འཕྲིན་ལས་
དར་རྒྱས་ཇེ་ཆེར་སོང་ནས་སྐྱ་སེར་ཧ་ཅང་མང་དུ་འདུས་པས། སྐབས་སྐབས་སུ་བཞུགས་སའི་དབེན་
གནས་གཞན་ཞིག་འཚོལ་དགོས་དགོངས་པའི་ཚེ། ཐེ་ཕོ་དཀའ་བཅུ་བརྩོན་འགྲུས་སེང་གེས་ཐུགས་
དཀྲུགས་པའི་རྐྱེན་གྱིས་འོལ་ཁར་ཕེབས། གར་ཕུག །ཆོས་ལུང་སོགས་སུ་རེ་ཞིག་བཞུགས་པས།
གར་ཕུག་གི་རྗེའི་སྒྲུབ་ཁང་དུ་དམ་ཅན་ཆོས་རྒྱལ་ཞལ་གཟིགས་གཅོད་ཀྱི་ལྷོངས་ལ་ཕག་རྒོད་ནག་པོ་
- 20 -



.
:
༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
རི་ཙམ་ཞིག་རླུང་དམར་དྲག་ཏུ་གཡོ་བ་དང་བཅས་བྱུང་བ་དམིགས་པས་གཟིར་བས། མཐར་བྱི་བ་
གསུམ་དུ་སོང་། དེ་ཡང་དམིགས་པས་གཟིར་ནས་ཐལ་བའི་རྡུལ་དུ་བརླག་སྟེ་རྣམ་ཤེས་ཆོས་ཀྱི་
དབྱིངས་སུ་འཕངས་ནས་ལྟ་ཐོག་ཏུ་མཉམ་པར་གཞག་པས་ཕྱི་ཉིན་ཉི་མ་ལམ་གྱི་མ་དྲོས་བར་མཉམ་
བཞག་ཐུན་གཅིག་ལ་སོང་། མཉམ་བཞག་ལས་ལངས་མ་ཐག་འཁོར་འདས་མཉམ་ཉིད་དང་སྣང་
སྟོང་ཟུང་འབྲེལ་གྱི་མགུར་མ་ཞིག་ཀྱང་གསུངས། རྒྱལ་དུ་ཕེབས་པས་དཔལ་ལྡན་ལྷ་མོའི་ཞལ་
གཟིགས། ལམ་ཁ་ཞིག་ཏུ་རྗེ་བཙུན་མ་སེང་ལྡེང་ནགས་ཀྱི་སྒྲོལ་མ་འཕྲེད་ཉལ་གྱི་ཚུལ་དུ་བཞུགས་
པའི་དབུའི་གཙུག་ཏོར་གྱི་ཐད་ནས་ཞལ་གཟིགས། ཡུས་ཆེན་པོས་གསོལ་བ་བཏབ་པས། ཁྱོད་ཀྱིས་
ང་ལ་བློས་མ་གཏད་པས་ལན། ད་ཁྱོད་ལ་མཐོང་ཐོས་དོགས་གསུམ་གྱི་འཇིགས་པ་མེད་པའི་དངོས་
གྲུབ་སྟེར་གསུངས་ནས་ཕྱག་ངར་དུ་ཐེའུའི་རྗེས་འདྲ་བའི་རི་མོ་གསུམ་བྱས་སོང་གསུངས་ཏེ་དེ་རྣམས་
དཀའ་བཅུ་འཕགས་པ་སྐལ་ལྡན་ལ་ལྐོག་ཏུ་གསུངས་འདུག །ཆོས་ལུང་དུ་བཞུགས་སྐབས་སེ་ར་རྩེའི་
རི་ཁྲོད་པ་རྣམས་ཀྱིས་ཚུར་ཕེབས་དགོས་ཚུལ་གྱི་ཞུ་ཤོག་དང་། ཁྱད་པར་དཀའ་བཅུ་སྐལ་ལྡན་གྱིས་
ཚུར་ཕེབས་དགོས་ཚུལ། ཕྱིང་པ་དཀར་པོའི་བཞུགས་གདན། དབང་ལྡན་ཁ་བཏགས་དྲི་མེད་བཅས་
ཕུལ་བས། རྟེན་འབྲེལ་འགྲིག་ནས་ཚུར་ཕེབས་པས་སང་ཟངས་རིར་ཕེབས་རྒྱུའི་དགོང་མོ་མནལ་
ལམ་དུ། མི་ཞྭ་ནག་པོ་གྱོན་པ་དུང་ལོང་བརྒྱབ་པ་ཞིག་གིས། དོག་བདེའི་ནང་དུ་མཆོད་རྟེན་ཡོད་དེར་
ཁང་པ་བརྩིགས་ན་འོང་ཟེར་བ་ཞིག་བྱུང་། སང་ཟངས་རི་ཁང་དམར་དུ་ཕེབས་མཆོད་མཇལ་མཛད་
པས༑ སྲས་ཐོད་སྨྱོན་བསམ་འགྲུབ་ཀྱི་སྐུ་དེ་རྨི་ལམ་དུ་བྱུང་བ་ཇི་ལྟ་བ་འདུག་གསུང་། དེ་ནས་སེ་ར་
རྩེར་ཕེབས་ཉིན། དགེ་འདུན་རྣམས་ཀྱིས་བསུ་བ་མཛད། འདུ་ཁང་དུ་མཆོད་པ་བརྒྱ་ཚར་ཕུལ། དགེ་
འདུན་ཐམས་ཅད་ཀྱིས་ཞབས་སྤྱི་བོར་བླངས་སྙིང་ནས་བཤགས་པ་ཕུལ། གདན་ས་འདི་རང་དུ་
བཞུགས་ནས་ཆོས་གསུང་བར་གསོལ་བ་མགྲིན་གཅིག་ཏུ་བཏབ་པས། ཐུགས་དགྱེས་པ་ཆེན་པོས་
ཞལ་གྱིས་བཞེས་ཏེ། ད་ངས་ཀྱང་ལམ་རིམ་རང་འཆད་ཁྱེད་རང་རྣམས་ཀྱང་ལམ་རིམ་རང་སྒོམས་
ཤིག་གསུངས། དེ་ནས་བཟུང་སྟོན་དཔྱིད་གཉིས་ལ་ལམ་རིམ་གྱི་འཁྲིད་ཚར་རེ་ཕལ་ཆེར་གནང་།
དཔོན་སློབ་ཐམས་ཅད་བཤད་སྒྲུབ་ཤིན་ཏུ་འཕེལ། སེམས་བསྐྱེད་མཆོད་པ་དང་། མཎྜལ་རྣམས་ལ་
བསྔགས་བརྗོད་ཆེན་པོ་མཛད་པས་དར་རྒྱས་ཆེ་རུ་སོང་། དེ་ནས་སྔར་མནལ་ལམ་དུ་བྱུང་བའི་དོག་
བདེའི་ནང་གི་མཆོད་རྟེན་ཡོད་ས་རྩད་བཅད་པས། ཕུར་བུ་ལྕོག་ཏུ་མཆོད་རྟེན་འགའ་ཞིག་འདུག་
- 21-



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༢༽
པས༑ རིན་པོ་ཆེ་ཉིད་ཀྱིས་ས་འདུལ་དང་བཀོད་པ་མཛད་ནས། སྦྱིན་བདག་ཁྲ་འབུར་སོགས་ཀྱིས་
དེར་གཟིམས་ཁང་ཞིག་བརྩིགས། རིན་པོ་ཆེ་པ་འདིའི་དུས་དགུང་ལོ་དྲུག་ཅུ་ཐམ་པ་བཞེས་པ་ལྕགས་
ཕོ་འབྲུག་གི་ལོ་ཡིན། གཟིམས་ཁང་ཟིན་ནས་དཔོན་སློབ་ཉེ་འཁོར་བ་རྣམས་དེར་བྱོན། ཉིན་མང་
པོའི་བར་མདོ་བསྐལ་བཟང་ཀློག་ཅིང་མཆོད་པ་གཟབས་པ་ཕུལ། བྱང་ཆུབ་མཆོག་ཏུ་སེམས་བསྐྱེད་
དགོས་ཚུལ་གྱི་གསུང་བཤད་རྣོ་ལ་རྒྱས་པར་གནང་ནས། མདོ་བསྐལ་བཟང་དཔང་དུ་བཞག་ནས་
སྦྱོར་དངོས་རྗེས་གསུམ་ཚང་བའི་སེམས་བསྐྱེད་རེ་དཔོན་སློབ་ཐམས་ཅད་ཀྱིས་མགྲིན་གཅིག་ཏུ་
མཛད་དོ། །བསྐལ་བཟང་ལས་དེ་བཞིན་གཤེགས་པ་གྲགས་པ་སྔོན་ཐ་ག་པར་གྱུར་པའི་ཚེ་རས་ཀྱི་ཁ་
ཚར་ཕུལ་ནས་སེམས་བསྐྱེད་པ་དང་། དེ་བཞིན་གཤེགས་པ་འོད་འཕྲོ་རྩའི་སྒྲོན་མེ་ཕུལ་ནས་སེམས་
བསྐྱེད་པར་གསུངས་པ་ཡི་གེར་བྲིས་ནས་མགུལ་དུ་བཞེས། ངེད་རང་ཚོ་སེམས་བསྐྱེད་པའི་རྫས་ལ་
མ་ཐོགས་དད་པ་ལ་ཐོགས་གསུངས། དགུང་ལོ་རེ་གཅིག་པ་ལ་སྐུ་ཚད་ཀྱི་སྙན་གཞི་ཤིན་ཏུ་ལྕི་བ་
དཔོན་སློབ་ཐམས་ཅད་ཀྱིས་ཡུམ་ཤེར་ཕྱིན་གྱི་མདོ་སྒྲོག་པ་སོགས་ཐབས་སྣ་ཚོགས་ལ་འབད་པས་
བར་ཆད་བདུད་ཀྱི་མཚན་མ་ལས་གྲོལ་ནས་ཟབ་ཆོས་མཐའ་ཡས་པས་སྐྱ་སེར་དུ་མ་ཐར་ལམ་ལ་
བཀོད། ཤིང་སྤྲེལ་གྱི་དཔྱིད་ཕུར་བུ་ལྕོག་རིགས་གསུམ་ལྷ་ཁང་གི་ཞལ་བཀོད་གནང་ནས་འོལ་ཁར་
ཕེབས། གར་ཕུག །ཆོས་ལུང་། ལྷ་སྡིངས། རྒྱ་སོག་རྣམས་སུ་ཕེབས་སྒྲུབ་སྡེ་དེ་རྣམས་ཀྱི་འདུས་པ་རྒྱ་
མཚོས་ཞབས་སྤྱི་བོར་བླངས་ཏེ་ཞབས་བརྟན་ཕུལ་གསོལ་བ་བཏབ་པ་བཞིན་ཟབ་ཁྲིད་ལུང་རྗེས་
གནང་སོགས་ཀྱིས་སྐལ་ལྡན་དུ་མ་སྨིན་གྲོལ་མཛད། ཆོས་སྐྱོང་དང་སོ་སོའི་གནས་བདག་གིས་འཕྲིན་
ལས་སྒྲུབ་ཚུལ་དུ་མ་མཆིས། རྒྱལ་དུ་ཕེབས་ཏེ་བྲག་རྩ་བླ་མ་བློ་བཟང་རྒྱལ་མཚན་ལ་སྔགས་རིམ་ཆེན་
མོ་༑ འདུལ་བའི་གླེང་འབུམ་ཆེན་མོ། པཎ་ཆེན་ཐམས་ཅད་མཁྱེན་པས་མཛད་པའི་མྱུར་ལམ་རྣམས་ཀྱི་
ལུང་གསན་ཅིང་བྱམས་ཆེན་གྱི་མདུན་དུ་སེམས་བསྐྱེད་དང་། བསྟན་པ་རྒྱས་པའི་བསྔོ་སྨོན་མཛད་
ནས་འོལ་ཁར་ཕེབས་དྲུང་རམ་པ་བློ་བཟང་ཆོས་རྒྱལ་ལ་སྨོན་ལམ་མཐའ་ཡས་པའི་གཅོད་སོགས་
བཀའ་ཆོས་ཅི་རིགས་གསན་ནས་སེ་ར་རྩེར་ཕེབས། སྔར་བཞིན་བཤད་སྒྲུབ་ཀྱིས་འདུས་སྡེ་རྣམས་
ལེགས་པར་བསྐྱངས་ཏེ་རིན་པོ་ཆེ་པ་འོལ་ཁར་ཕེབས་རིང་ལ་ཉིད་ཀྱི་སློབ་མ་དགེ་སློང་བློ་བཟང་དར་
རྒྱས༑ དོན་འགྲུབ་རྒྱ་མཚོ། ཁྲ་འབུར་སོགས་དད་ལྡན་རྣམས་ཀྱིས་མཆོད་ཁང་ལས་པས་ཆེད་དུ་
གཉེར་བ་མིན་ཀྱང་ཟླ་གམ་གཟུགས་ཤིག་བྱུང་བས་དབང་ལས་ཁྱད་པར་ཅན་འགྲུབ་པའི་རྟེན་འབྲེལ་
- 22 -



» ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
འགྲིག །ཤིང་བྱ་ལོའི་དཔྱིད་འཕགས་པ་སྤྱན་རས་གཟིགས་སྙིང་རྗེའི་ལྷ་ཡིན་པས་གཙོ་བོར་མཛད་
པས་རིགས་གསུམ་མགོན་པོའི་སྐུ་མི་ཚད་ཙམ་རེ་དང་། གཞན་ཡང་རྗེ་བདག་ཉིད་ཆེན་པོའི་སྐུ་བརྙན་
གཉིས་དང་རྒྱལ་བ་བྱམས་པ་རྣམས་ཀྱང་མི་ཚད་རེ་བཞེངས། སེ་ར་རྩེའི་དགེ་འདུན་རྣམས་ཀྱིས་རིན་
པོ་ཆེའི་སྐུ་བརྙན་བཞེང་པར་དགོངས་པ་ཞུས་པས་མ་གནང་། ཨའོ་བསོད་ནམས་དབང་རྒྱལ་གྱིས་
ནན་གྱིས་ཞུས་པས་གནང་ནས་མི་ཚད་གཅིག་བཞེངས། རྟེན་བཞེང་ཚུགས་པ་ནས་སྐུ་མཚམས་
མཛད། ༧འཕགས་པ་ཐུགས་རྗེ་ཆེན་པོ་དང་། ༧རྗེ་ཙོང་ཁ་པ་ཆེན་པོ་སོགས་མཆོག་གསུམ་རྣམས་ལ་
བསྟན་པ་རྒྱས་པའི་གསོལ་འདེབས་ཕུར་ཚུགས་མཛད། ལྷ་དངོས་ལ་མཆོད་པ་དང་ཁྱད་པར་མེད་
གསུང་། བཟོ་པ་རྣམས་ཀྱི་ཞབས་ཏོག་ཡོན་སོགས་གཞན་གྱི་བློར་མི་ཤོང་པ་མཛད། སྐུ་འདྲ་རྣམས་ཀྱི་
རྒྱུ་ས་ཚོན་གཟུངས་བཞུགས་ཐམས་ཅད་ཁྲལ་ཆོས་དང་མཛེས་ཆོས་དང་སླ་ཆོས་སུ་མ་སོང་བའི་ཕུན་
སུམ་ཚོགས་པ་མཛད། རིགས་གསུམ་མགོན་པོ་མ་གཏོགས་པ་སེ་ར་རྩེར་སེར་སྦྲེང་དང་བཅས་སྤྱན་
དྲངས། རིགས་གསུམ་མགོན་པོ་མཆོད་ཁང་དུ་བཞུགས་ནས་རབ་གནས་མཛད་པས་མེ་ཏོག་གི་ཆར་
བབས། རབ་གནས་ཟིན་ནས་དཔོན་སློབ་རྣམས་ཀྱིས་ཉིན་མང་པོའི་བར་མཆོད་པ་བསམ་སྦྱོར་ཕུན་
སུམ་ཚོགས་པ་ཕུལ། སྤྱན་འདྲེན་ཁྲུས་གསོལ་མཛད། ཡན་ལག་བདུན་པ་ཕུལ་རི་བོ་ཏ་ལ་མ་དང་།
ཡི་གེ་དྲུག་མ་ལ་འབད། སེམས་བསྐྱེད་པ་དང་བསྔོ་སྨོན་རྣམ་དག་མཛད་པས་མེ་ཏོག་གི་ཆར་པ་ལན་
གསུམ་བབས། མནལ་ལམ་དུ་ཕུར་བུ་ལྕོག་གི་རི་དེ་ཡི་གེ་དྲུག་པའི་རང་བཞིན་དུ་གཟིགས། སྐུ་འདྲ་
ཞལ་གང་དུ་གཟིགས་ནས་བཞུགས་བརྟགས་པ་མཛད་པས་ཁྱེའུ་དཀར་པོ་ཞིག་ཞལ་ལྷོར་གཟིགས་
ནས་མཆོད་ཁང་དུ་བཞུགས་པ་དང་། སློབ་དཔོན་པདྨ་འབྱུང་གནས་བྱོན་ནས་བསམ་པ་ལྷུན་གྲུབ་མ་
ཐོན་གསུང་བ་རྨིས་པ་སོགས་དག་སྣང་མང་པོ་འཁྲུངས་གསུང་། སེ་ར་རྩེར་ཕེབས་ནས་མི་ལའི་རྣམ་
ཐར་དང་མགུར་འབུམ་སོགས་ཀྱི་བཀའ་ཆོས་དུ་མ་གནང་ནས་དེའི་རྟེན་རྣམས་ལ། དཔོན་སློབ་མང་
པོས་རབ་གནས་རྒྱས་པར་མཛད་ནས་མཆོད་པ་དང་སེམས་བསྐྱེད་བསྔོ་སྨོན་ཡང་དག་མཛད། ཕུར་
བུ་ལྕོག་ཏུ་དགེ་སློང་བརྒྱད་སྡེ་ཞིག་འཛུགས་པའི་ཐུགས་འདུན་ཡོད་པ་བཞིན། མེ་ཁྱི་ལོ་ཧོར་ཟླ་གསུམ་
པའི་མཇུག་གཟའ་སྐར་འཕྲོད་སྦྱོར་ལེགས་པ་ཞིག་ནས་བཟུང་། འབད་རྩོལ་ཆེར་མེད་པར་ཐར་
འདོད་དུ་མ་རྗེ་བླ་མ་ཉིད་ཀྱི་ཐུགས་རྗེས་འུར་གྱིས་འདུས་ནས་ཐོག་མར་བརྒྱད་སྡེ་དང༌། རིམ་གྱིས་
འདུས་ནས་དགེ་འདུན་ཉི་ཤུ་ལོངས་པའི་སྒྲུབ་སྡེ་ཕུན་སུམ་ཚོགས་པ་ཆགས་པས་དད་ལྡན་བསོད་
-23-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ནམས་གསོག་པའི་ཞིང་མཆོག་ཏུ་གྱུར། སྒང་སྟོད་ཆོས་སྐྱོང་ནས་འཚུབ་ཆགས་ཆེན་པོ་ཡོད་པས་བུ་
སློབ་སྐྱ་སེར་སོ་སོ་ནས་ཞབས་བརྟན་ལ་འབད་དགོས་པར་ལུང་བསྟན་པ་བཞིན། སེ་ར་རྩེ་དང་། ཕུར་
བུ་ལྕོག་གི་དགེ་འདུན་རྣམས་དང་། ཁྲ་འབུར་ལ་སོགས་པ་དང་བསོད་ནམས་དབང་རྒྱལ་ལ་སོགས་
པ་དང་། ཨ་ལྕེ་སྒོལ་མ་ལ་སོགས་པ་དང་། སེ་ར་ཐེག་ཆེན་གླིང་གི་བུ་སློབ་རྣམས་ཀྱིས་ཞལ་འདེབས་
བསྡུས་ནས། སྡེ་ཚན་སོ་སོ་ནས་ཉི་མ་རེ་རེ་ལ་ཞབས་བརྟན་འབུལ་བ། མཆོད་པ་བརྒྱ་ཚར། ཚོགས་
མཆོད་གཟབས་རྒྱས། དགེ་འདུན་གྱི་བསྙེན་བཀུར་ཕུན་སུམ་ཚོགས་པ་ཞུས་ཏེ་ཉིན་མང་པོའི་བར་དུ་
བསྟན་པ་དང་། འགྲོ་བའི་དོན་དུ་ཞབས་པད་ཡུན་རིང་དུ་བརྟན་དགོས་པའི་གསོལ་འདེབས་ཤུགས་
དྲག་ཏུ་མཛད། འདི་དག་གི་སྐབས་སུ་སྔ་དྲོ་བླ་མ་མཆོད་པ་དང་འབྲེལ་བའི་ཞབས་བརྟན་ཕུལ། ཕྱི་དྲོ་
གསུང་ཆོས་རྒྱས་པར་གནང་ནས་སེམས་བསྐྱེད་དང་། བསྔོ་སྨོན་ཡང་དག་མཛད། དེ་ནས་སྤྱན་བསྙུང་
བའི་ཚུལ་ཟླ་བ་གཅིག་ཙམ་མཛད་པའི་སྐུ་རིམ་ལ། ཀླུ་འབུམ་ཁྲ་བོ། ཀླུ་གཏོར། ཡིག་བརྒྱ། མཆོད་
པ༑ ཕྱག །སྐོར་བ། ཁྲུས་གསོལ་སོགས་ཤིན་ཏུ་རྫོགས་ལྕི་བ་བབས་པ་སྒྲུབ་སྡེ་སོ་སོའི་དགེ་སློང་
རྣམས་ཀྱིས་བསྒྲུབས། རིན་པོ་ཆེ་པ་ཉིད་ཀྱི་མནལ་ལམ་དུ་དགེ་སློང་ཆོས་གོས་རྣམ་གསུམ་བཞེས་པ།
གསུང་གི་གདངས་ཀྱིས་ས་གཞི་བེ་རེ་རེ་གཡོ་བ་ཞིག་གིས་བུམ་པ་ཐོགས་ནས་ཕུར་བུ་ལྕོག་གི་ཕྱོགས་
བཞི་ནས་ཁྲུས་གསོལ་བྱེད་པ་ཞིག་རྨིས་པས། དགེ་སློང་རྣམས་ཀྱིས་ཕྱོགས་བཞི་ནས་བསངས་དང་
ཁྲུས་གསོལ་གྱིས་གསུང་བ་ལྟར་མཛད། འདིའི་སྐབས་ནས་བཟུང་སྒྲུབ་སྡེ་རྣམས་སུ་ཚོགས་ནམ་
ཚོགས་ཀྱི་ཐོག་མར་ཕྱག་འཚལ་བ་དང་སྦྲགས་པའི་ཡན་ལག་བདུན་པ་མཎྜལ་དང་བཅས་པ་ཕུལ་
ནས་སེམས་བསྐྱེད་པ་དང་། ཚོགས་ལ་སོགས་པ་གང་དུ་ཕེབས་ཀྱང་མཎྜལ་བསྣམས་པའི་སྲོལ་
ཚུགས། སྙན་དྭངས་ནས་ཕུར་བུ་ལྕོག་ཏུ་ཕེབས་ཏེ་སེམས་བསྐྱེད་དང་བཀའ་ཆོས་དུ་མ་གནང་ཞིང་
སྤྱིལ་པོ་གསར་པ་རྣམས་སུ་ཕེབས། རྗེ་བདག་ཉིད་ཆེན་པོའི་སྐུ་འདྲ་རེ་གནང་། ཡན་ལག་བདུན་པ་
སེམས་བསྐྱེད་བསྟན་འབར་མ་ཤིས་བརྗོད་དང་བཅས་པ་རེ་མཛད་ནས་དབྱར་གཞུང་སེ་ར་རྩེར་་་་་
ཚོགས་པ་དྲུག་ཅུ་སྐོར་ལ་འཇམ་དཔལ་ཞལ་ལུང་གི་ཟབ་ཁྲིད། སྨོན་སེམས་དང་བཅས་པ་གནང་།
ཧོར་ཟླ་བརྒྱད་པའི་ཡར་ངོ་ནས་ཕུར་བུ་ལྕོག་གི་འདུ་ཁང་ཀ་བཞི་མའི་ཞལ་བཀོད་གནང་ནས་སེ་ར་
རྩེར་ཕེབས་ལམ་རིམ་སྐྱེས་བུ་ཆུང་ངུའི་འཁྲིད། བློ་སྦྱོང་གཞན་དོན་དོན་གཉེར་སོགས་ཟབ་ཆོས་མང་
དུ་གནང་། དེའི་རིང་ལ་ཚ་བ་རབ་འབྱམས་པ་བསོད་ནམས་དོན་གྲུབ་ཀྱིས་གཙོ་བོར་བྱས། སྒྲུབ་སྡེའི་
- 24 -



( ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །(༧༽
དགེ་སློང་རྣམས་དང་སེ་ར་བྱེས་པའི་གྲྭ་པ་རྣམས་ཀྱིས་རྐང་བྱས། དད་ལྡན་སྐྱ་སེར་རིས་སུ་མ་ཆད་
པས་རྒྱུ་བསམ་སྦྱོར་རྣམ་དག་གིས་འབད་པས་ཟླ་ངོ་གསུམ་གྱི་ནང་དུ་འདུ་ཁང་རུང་ཁང་སྟེང་་་་
གཟིམས་ཆུང་དང་བཅས་པའི་ཆེ་བཟོ་གྲུབ། འདུ་ཁང་གི་ཐོག་ཕུབ་པ་ནས་ཚུར་ཕེབས། དགེ་འདུན་
གྱི་གནས་གཞི་བརྩིགས་པའི་ཕན་ཡོན་དང་སེམས་བསྐྱེད་ཀྱི་བཀའ་ཆོས་སོགས་འདུ་ཁང་དུ་ཡང་ཡང་
གནང་། དགུན་འདུ་ཁང་སྟེང་དུ་སྐུ་མཚམས་མཛད། ཟླ་བ་དང་པོ་ནས་བློ་སྦྱོང་དོན་བདུན་མའི་འཁྲིད་
ཤིན་ཏུ་རྒྱས་པ་གནང་། གཞན་ཡང་བེའུ་བུམ་སྔོན་པོ་སོགས་བཀའ་ཆོས་དུ་མ་གནང་། ར་ཁ་བྲག་ཏུ་
དཀའ་ཆེན་སྐལ་ལྡན་གྱིས་དཔོན་སློབ་རིན་པོ་ཆེས་གཙོ་བོར་བྱས་པའི་དགེ་འདུན་མང་པོ་གདན་
དྲངས་ཉིད་ཀྱི་ཕུག་པར་སེམས་བསྐྱེད་མཆོད་པ་ལེགས་པར་ཕུལ་ཞག་ཤས་བཞུགས། དེ་ནས་ཕན་
ཚུན་གྱི་དགེ་འདུན་རྣམས་དང་ལྷན་ཅིག་ཏུ་ལྷ་ས་དང་པོ་ཏ་ལར་ཕེབས། གངས་ཅན་མགོན་པོ་ཐམས་
ཅད་མཁྱེན་པ་ངག་དབང་ཡེ་ཤེས་རྒྱ་མཚོ་དང་། མཆོག་གི་སྤྲུལ་པའི་སྐུ་པཎ་ཆེན་བློ་བཟང་ཡེ་ཤེས་
དཔལ་བཟང་པོ་གཉིས་ལ་སོ་སོར་ཞབས་བརྟན་འབུལ་བ་ཕུན་སུམ་ཚོགས་པ་མཛད་ནས་རི་ཁྲོད་པའི་
ལུགས་ཀྱི་ཡན་ལག་བདུན་པ་ཁྲུས་གསོལ་ཞབས་བརྟན་གསོལ་འདེབས་དང་བསྟན་འབར་མ་འུར་
ཆིམ་པ་གསུངས་པས་སོ་སོ་ནས་ཐུགས་ཤིན་ཏུ་དགྱེས་པར་གྱུར་ཅིང་། སྔགས་ཆེན་སྤྲུལ་པའི་སྐུ་ཡང་
ཟུར་དུ་མཇལ། གསེར་གདུང་རིན་པོ་ཆེ། ཇོ་བོ་ལོ་ཀེ་ཤྭ་ར། ལྷ་སའི་ཇོ་ཤཱཀ་རྣམ་གཉིས་ར་མོ་ཆེའི་ཇོ་
བོ་རིན་པོ་ཆེ་རྣམས་ལ་གསེར་ཆབ་སྙན་དར། བརྒྱ་མཆོད་ཡན་ལག་བདུན་པ་ཁྲུས་གསོལ་མཎྜལ་དང་
བཅས་པ་ཕུལ་ནས་སེམས་བསྐྱེད་དང་། ཐུབ་བསྟན་སྤྱི་དང་ཁྱད་པར་རྒྱལ་བ་ཙོང་ཁ་པའི་མདོ་སྔགས་
ཀྱི་བསྟན་པ་རྒྱས་པའི་བསྔོ་སྨོན་ཡང་དག་མཛད། མེ་ཏོག་ལྡུམ་རར་ཞབས་དྲུང་བློ་བཟང་བསྟན་པའི་
རྒྱལ་མཚན་ལ་ཡང་ཞབས་བརྟན་སྔར་བཞིན་ཕུལ་བས་ཞབས་དྲུང་རིན་པོ་ཆེའི་ཞལ་ནས་དེང་སང་
སྔགས་ལ་སོགས་པ་ཆོས་ཟབ་ཟབ་མང་པོ་ལས་བཤད་མཁན་ཚོས་ཀྱང་མི་རྟག་པ་དང་ལས་འབྲས་
རང་བཤད། ཉམས་སུ་ལེན་མཁན་ཚོས་ཀྱང་དེ་ཀ་ཉམས་སུ་བླངས་ན་ཡོང་བྱ་བ་ལ་སོགས་པ་གསུང་
ཆོས་རུས་པ་ཅན་འགའ་གནང་། བཞུགས་གྲལ་གྲོལ་ནས་རིན་པོ་ཆེས་ད་རེས་ཞབས་དབང་ཞིག་ཅི་
ནས་ཀྱང་གནང་དགོས་ཞུས་སོང་བར་ཁྱེད་དཔལ་ལྡན་ཨ་ཏི་ཤ་ལ་ངའི་ཞབས་དབང་མི་འོང་གསུང་
ནན་གྱིས་ཞུས་སོང་བས་བཞུགས་ཁྲི་ལས་བཞེངས་ནས་ཞབས་གཡས་པ་དབུ་ཐོག་ཏུ་འཇོག་པར་
མཛད་མ་ཐག་ཕྱག་གཉིས་ཀས་ཞབས་ལ་འཇུས་སྨོན་ལམ་ཤུགས་དྲག་འདེབས་པར་མཛད་ནས་སྤྱན་
- 25 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཆབ་སྒོར་རེ་ཕྱི་འགྲོས་ཀྱིས་ཐེམ་པ་འདའ་བར་མཛད་སོང་ཞིང་། དེ་ནས་རིང་པོར་མ་ལོན་པར་ཞབས་
དྲུང་རིན་པོ་ཆེ་རྒྱ་ནག་ཏུ་ཕེབས་སྐུ་མེ་ཏོག་འཐོར་སོང་བ་དེ་དུས་ནས་རྣམ་པ་གཉིས་ཀས་ཐོགས་མེད་
དུ་མཁྱེན་ཚོད་དུ་གདའ། དེ་ནས་རི་ཁྲོད་དུ་ཕེབས་སེ་ར་རྩེར་བཞུགས་ཤིང་དབུ་བསྙུང་བའི་ཚུལ་
མཛད། དེའི་སྐུ་རིམ་ཕན་ཚུན་གྱི་དགེ་སློང་རྣམས་ཀྱིས་ལྷོད་མེད་དུ་བསྒྲུབས་ཤིང་། ཕྱག་རྫས་གང་
ཡོད་ཀྱིས་གྲྭ་ས་རྒྱུད་རི་ཁྲོད་རྣམས་སུ་མང་སྐོལ་མཛད། འདིའི་དཔྱིད་ནས་ཕུར་བུ་ལྕོག་གི་འདུ་ཁང་གི་
ཞིབ་ཚགས་བྱས། དབྱར་རྒྱལ་མོ་ཚེ་རིང་བཀྲ་ཤིས་ཀྱིས་སྦྱིན་བདག་བྱས་ནས་ལྡེབས་བྲིས་ཕུན་སུམ་
ཚོགས་པ་བསྒྲུབས། རིན་པོ་ཆེ་པ་ཉིད་ནས་ཐུབ་དབང་། བྱམས་པ། རྗེ་བླ་མ། ཚེ་དཔག་མེད། རྗེ་
བཙུན་སྒྲོལ་མ་ལྗང་གུ་རྣམས་ཀྱི་འབུར་སྐུ་བཞེངས་པའི་རྒྱུ་གཟུངས་ཡོན་ཕུན་སུམ་ཚོགས་པ་མཛད།
མེ་ཕག་འདིའི་དཔྱིད་ནས་རྒྱལ་ཡུམ་བློ་བཟང་ཆོས་སྒྲོན་གྱིས་སྦྱིན་བདག་གི་མཐིལ་བྱས་ར་ཁ་བྲག་ཏུ་
སྒྲུབ་སྡེ་འཛུགས་པར་གསོལ་བ་བཏབ་པ་བཞིན་ཞལ་གྱིས་བཞེས། འདུ་ཁང་གི་ས་ལེགས་པར་
བརྟགས་ཏེ་ཕྱག་ནས་གཏོར་དོ་དམ་པ་དགེ་སློང་བསོད་ནམས་དང་རབ་འབྱམས་པ་ཕུན་ཚོགས་
བསམ་གཏན་གཉིས་བསྐོས། དེར་བཞུགས་པའི་དགེ་སློང་རྣམས་ཀྱིས་ལས་ཀྱི་རྐང་བཟུང་དད་ལྡན་
རྣམས་ཀྱིས་ལས་བྱས་པས་དབྱར་འདུ་ཁང་རུང་ཁང་སྟེང་དུ་གཟིམས་ཆུང་དང་བཅས་པའི་ཆེ་བཟོ་
གྲུབ༑ ཧོར་ཟླ་བདུན་པའི་ནང་དུ་སྙུན་ལས་གྲོལ་ཏེ་ཕུར་བུ་ལྕོག་ཏུ་ཕེབས་རིན་པོ་ཆེ་ཉིད་ཀྱིས་གཙོ་
མཛད་འབུར་སྐུ་རྣམས་ལ་གཟུངས་ཕུལ། འདུ་ཁང་དུ་བུམ་གཏེར་སྦས་ཟླ་བ་བརྒྱད་པའི་བཅུ་གསུམ་
ལ་རབ་གནས་དཔོན་སློབ་བརྒྱད་ཀྱིས་རྒྱས་པར་མཛད། རབ་གནས་ཟིན་ནས་བརྒྱ་མཆོད་ཞག་མང་
པོའི་བར་སྦྲེལ་ནས་ཕུལ། བྱང་ཆུབ་སེམས་ཀྱི་གསུང་ཆོས་རྒྱས་པར་གནང་ནས་སེམས་བསྐྱེད་བསྔོ་
སྨོན་མཛད། དགེ་སློང་རྣམས་ཀྱི་ཟླ་བ་གཅིག་གི་བར་འདུ་ཁང་དུ་དགོང་མོ་རེ་རེ་བཞིན་བརྐྱང་ཕྱག་ལྔ་
བརྒྱ་རེ་ལ་ཉུང་ཐ་བྱས་ནས་བསགས་སྦྱངས་ལ་བརྩོན་པས་ཐུགས་ཤིན་ཏུ་མཉེས་ནས་ང་ལས་ཁྱོད་ཚོ་
སྙིང་རུས་ཆེ་བ་འདུག་ཆུང་ངུའི་དུས་ནས་རྗེ་བླ་མ་ལ་བློ་སྙིང་གཏད་ནས་རི་ཁྲོད་ཅིག་ལ་འགྲོ་བསམ་པ་
ཡོད་༑ སྙིང་རུས་ཁྱེད་ཚོ་ཙམ་མེད་གསུངས། ལམ་རིམ་ཆེན་མོའི་བཤད་ལུང་དང་འཇམ་དཔལ་ཞལ་
ལུང་གི་འཁྲིད་གནང་། དགེ་སློང་རྣམས་བསོད་སྙོམས་ལ་ཕེབས་ཁར་བསོད་སྙོམས་ཀྱི་བསླབ་བྱ་འདི་
ལྟར་གསུངས་ཏེ། བསོད་སྙོམས་ལ་འགྲོ་བ་འདི་མེད་དྲག་ནས་འགྲོ་བ་མིན། སྔོན་ཡང་དག་པར་
རྫོགས་པའི་སངས་རྒྱས་ལ་ལྷ་རྣམས་ཀྱིས་སངས་རྒྱས་བསོད་སྙོམས་ལ་མི་ཕེབས་པ་ཞུ་འཚོ་བ་ངེད་
- 26 -



དེ
) ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
རྣམས་ཀྱིས་སྦྱོར་ཞུས་པས། ང་ཡི་རྗེས་འཇུག་རྣམས་བསོད་སྙོམས་ཀྱིས་འཚོ་བ་ཡིན་གསུངས་ནས་
བསོད་སྙོམས་ལ་ཕེབས་པ་དེ་སྔོན་བྱུང་སྟོན་པའི་རྣམ་ཐར་ཕྱིས་འབྱུང་གདུལ་བྱའི་ཉམས་ལེན་ཡིན་
པས་དེ་ལ་ངོ་ཚ་མི་དགོས། བསོད་སྙོམས་ལ་འགྲོ་བའི་སྐབས་སུ་གོས་ཧྲུལ་པོ་གྱོན་ལྟོ་གང་སྡུག་ཚད་ཟ་
ཁྲེས་པོ་ཆེན་པོ་ཁུར། སྐད་ཆ་དི་རི་སྤྱོད་ལམ་རྩིང་པོ་བྱས་ནས་འགྲོ་མི་ཉན། གོས་ཧྲུལ་གྱོན་ནས་ལྟོ་
གང་སྡུག་ཚད་ཟ་བ་དེ་ཚེ་བློས་བཏང་མ་ཡིན་བདག་འཛིན་འགོང་པོ་ཁོ་ཕུག་ཕ་གི་ན་བཞུགས་ཁྲི་
བརྒྱབ་ནས་བསྡད་ཡོད། གོས་ཧྲུལ་པོ་སྤྲང་པོ་ཚོས་ཀྱང་གྱོན་ཡོང་། ལྟོ་གང་སྡུག་ཁྱི་དང་ཕག་གིས་ཀྱང་
ཟ་འོང་། ཇོ་བོ་བཀའ་གདམས་པ་རྣམས་ཀྱིས་ཚེ་བློས་བཏང་གི་མཚན་གཞིར་དགེ་སྦྱོང་གི་ཆོས་བཞི་
ལས་མི་འདའ་བ་ཞིག་འཇོག །དེ་ཡང་ཟས་གོས་མཐའ་གཉིས་སུ་མ་ལྷུང་བ་ཞིག་དང་ལྡན་པ་དགོས་
གསུང་། ཆོས་གོས་ཁྲིག་ཁྲིག་བཞེས། ཁྲེས་པོ་ཆེན་པོ་རང་མ་ཁུར་བར་སྤྱོ་སངས་སངས་ཁྱིམ་པ་ལས་
ཀས་བྲེལ་སར་ཕྱིན་ན་རབ་ཏུ་བྱུང་བ་རེ་སྐྱིད་སྙམ་ནས་ཁྱིམ་པ་རྣམས་ཀྱིས་རབ་བྱུང་ལ་སྨོན་པས་ཐར་
པའི་ས་བོན་འཇོག་པར་ཤར་བ་གསུང་། དགེ་འདུན་གྱི་སྡེ་མཉམ་དུ་ཕེབས་པ་ཡིན་ཙ་ན་ཆ་ལུགས་
རང་རང་གང་དྲན་བྱས་ན་མི་འོང་། ཐམས་ཅད་ཀྱི་ཆོས་གོས་རྣམ་གསུམ་གདིང་བ། སྦ་འཁར། དྲ་
ཕད༑ འགའ་རུ་གཏོར་ཆ། མཎྜལ། པཎ་ཞྭ་སོགས་གྲ་འགྲིག་དགོས། ཇོ་བོ་ཆེན་པོ་གསེར་གླིང་དུ་
ཕེབས་པ་ན་འཁོར་པཎྜི་ཏ་ཐམས་ཅད་ཆོས་གོས་རྣམ་གསུམ། པཎ་ཞྭ། བྱ་མ་བུམ་སོགས་གྲ་འགྲིག་
གནང་ནས་ཕེབས་པ་བསྟན་པའི་དམིགས་རྒྱན་ལ་ཕན་པ་བྱུང་གསུང་བ་ཡིན། དཔེར་ན་འཕགས་
པའི་གནས་བརྟན་ཆེན་པོ་བཅུ་དྲུག་ལའང་གནས་བརྟན་གྱི་ཆ་ལུགས་ཁྲིག་ཁྲིག་འོང་། ཐ་ན་དུད་འགྲོ་
ལའང་ར་དང་ལུག་སོ་སོའི་ཁྱུ་ལ་རང་རང་གི་སྐད་རྒྱག་ལུགས་འགྲོ་ལུགས་ཁྲིག་ཁྲིག་པ་འོང་། ལམ་དུ་
ལོང་གཏམ་དི་རི་སོང་ན་འདུལ་བའི་བསླབ་བྱ་དང་འགལ་སྔོན་གྱི་དུས་སུ་དགེ་སློང་གཉིས་ལམ་དུ་
སྐད་ཆ་བྱེད་ཅིང་ཕྱིན་པའི་དུས་སུ་མི་མ་ཡིན་དཀར་ཕྱོགས་པ་དང་ནག་ཕྱོགས་པ་ཞིག་རྗེས་སུ་ཕྱིན་
པས་ནག་ཕྱོགས་པས་འདི་གཉིས་ཆོས་ཀྱི་གཏམ་མི་བྱེད་པར་འདུག་པས་བར་ཆད་གཏོང་ཟེར།
དཀར་ཕྱོགས་པས་ཅུང་ཟད་འདུག་དང་ཆོས་ཀྱི་གཏམ་འོང་ཟེར། དེ་ལྟར་ལན་འགའ་བཟློག་པ། ཁོང་
གཉིས་ལམ་གྱིས་སར་སླེབས་པ་ན་གཞོན་པ་དེས་རྒན་པ་ལ་ཕྱག་བྱས་རྒན་པས་གཞོན་པ་བག་ཡོད་
ལ་བསྐུལ་བས་དཀར་ཕྱོགས་པ་ན་རེ། ངས་ད་ཅི་ནས་ཆོས་ཀྱི་གཏམ་འོང་བྱས་པ་དེ་ཡིན་ཟེར་བས་
བར་ཆད་མ་བྱས་པའི་གཏམ་རྒྱུད་ཡོད་སྦྱིན་བདག་གི་སྒོར་སླེབས་པ་ན་ཐམས་ཅད་རུག་གེ་བསྔོ་བ་
- 27 -



པ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལེགས་པར་བྱས་ངག་འཇམ་པོས་སློང་དགོས་དེ་ཡི་ཚེ་སྲིན་བདག་ལའང་རིགས་མང་པོ་འོང་། འགའ་
རེས་རྒྱུན་རིང་པོ་སྒྲིག་འཇུག །རྗེས་ལ་བསོད་སྙོམས་གང་སྡུག་པ་ཞིག་བྱིན། ཁ་གཏོང་མཁན་ཡོང་དེ་
ཚོ་ལ་ཁ་གཏོང་བ་དང་རྣམ་འགྱུར་སྟོན་པ་དང་། ལན་མི་བྱེད། ཁོ་རང་གི་རང་བཞིན་ཡིན་པས་ཁོས་དེ་
ལས་ཅི་བྱེད། དཔེར་ན་མེ་དེ་ལ་རང་གིས་མ་ཐུག་པ་བྱེད་དགོས། ཐུག་ཕྱིན་ཁོས་བསྲེགས་ཡོང་དེ་ཁོ་
རང་གི་རང་བཞིན་ཡིན་ཙ་ན་བསྲེག་པ་ཐག་ཆོད། ཁྱི་རྨུག་པར་བྱུང་ན་དེ་ལ་གང་གནོད་གནོད་བྱས་
ནས་རྡོ་མི་འཕེན། རང་གི་ལུས་ལ་མ་གནོད་ཙམ་དུ་སྲུང་ནི་དགོས། ཡང་འགའ་རེས་གུས་པོ་བྱེད་
ཞབས་ཏོག་གང་བཟང་ཞུ་མཁན་འོང་། དེ་ཚོ་ལ་ལྷག་པར་ཞེན་པ་དང་། བཀའ་དྲིན་ཆེ་ཟེར་མི་ཉན།
ཁོས་སྦྱིན་པ་བཏང་བའི་འབྲས་བུ་ལ་གནོད་རྒྱུ་ཡོད། དམིགས་བསལ་འགའ་ཞིག་ལ་བཀའ་དྲིན་ཆེ་མ་
བྱས་ན་ཁོང་ཁྲོ་ལང་བའི་རིགས་ཡོང་། དེ་འདྲ་ལ་བཀའ་དྲིན་ཆེ་ཟེར་དགོས། སྔོན་སངས་རྒྱས་ཀྱི་ཉན་
ཐོས་རྣམས་ལ་རྒྱ་གར་དུ་སྦྱིན་བདག་གིས་བསྙེན་བཀུར་བཟང་པོ་བྱས་ཀྱང་བཀའ་དྲིན་ཆེ་མ་གསུངས།
ངན་པ་བྱས་ཀྱང་རྣམ་འགྱུར་ངན་པ་མ་བསྟན་པས་ཁྱིམ་པ་རྣམས་ལྷག་པར་དད་པ་དང་། མུ་
སྟེགས་ཅན་ལ་བསྙེན་བཀུར་བཟང་པོ་ཕུལ་པའི་ཚེ་མཐེ་བོང་ཀེར། ལེགས་སོ་བརྗོད། ངན་པ་བྱས་
པའི་ཚེ་མཐེའུ་ཆུང་ཀེར་ས་གཏོར་ཁ་ངན་པ་བཏང་བས་ཁྱིམ་པ་རྣམས་ལྷག་པར་མ་དད་པའི་གཏམ་
རྒྱུད་ཀྱང་ཡོད། ཞག་བཞུགས་གནང་བའི་གནས་ཚང་ལ་དབྱིབས་ཡག་པོ་བལྟ། མི་ཚང་གི་ཚོམས་སུ་
བཞུགས་རྒྱུ་བྱུང་བ་ལ་དགའ་རྒྱུ་མེད། ཆས་ཀ་གཞན་གྱིས་ཁྱེར་བའི་ཁག་ཡོང་དོགས་ཡོད། སྔ་སར་ཏེ་
ཆབ་ཁང་ཚོ་ཡང་མིག་འོག་ཏུ་འཇུག་དགོས། དེ་ལྟར་མ་བྱས་པས་མི་གཙང་བ་གར་བབས་སུ་དོར་ན་
ཁྱིམ་པ་མ་གུས་པའི་རྒྱུ་བྱེད། དགེ་འདུན་དང་མཉམ་དུ་ཕེབས་པའི་ཚེ་ཤར་ནས་རླུང་འོང་ན་རང་དགེ་
འདུན་རྣམས་ཀྱི་ནུབ་ཕྱོགས་ཐག་རིང་པོར་ཆུ་འཚག་ལ་འགྲོ། དེ་བཞིན་དུ་ནུབ་ཕྱོགས་ནས་རླུང་འོང་
བའི་ཚེ་ཤར་ཕྱོགས་ཐག་རིང་སར་འགྲོ་དགོས་པ་ཡིན། མདོར་ན་དེ་དག་ཐམས་ཅད་ཀྱི་གནས་སྐབས་
སུ་དགེ་འདུན་ཐུགས་མཐུན་པ་ངས་ལན་ཁྱོད་ལན་མེད་པ་མགོ་འོག་ཏུ་ལུས་ཚུད་པ། རྒན་པ་རྣམས་
ཀྱིས་གང་གསུང་ལ་གཞོན་པ་རྣམས་ཀྱིས་ཉན། བསླབ་པ་གཞོན་རིམ་ནས་ང་ལ་འདི་བབས་ང་ལ་
འདི་བབས་བསམས་ནས་ཐེག་པ་ཁུར་བླང་བྱེད་དགོས། སྤྲང་པོའི་རྒྱུག་པ་ལ་ཡང་མགོ་མཇུག་འོང་ཙ་
ན་ཐམས་ཅད་འདྲ་འདྲ་བྱས་ན་མི་འོང་། དེ་ལྟར་བྱས་ན་འདུལ་བའི་བསླབ་བྱ་དང་ཡང་མཐུན། དགེ་
འདུན་ཐུགས་མཐུན་ཕྱིན་ཆད་དཀོན་མཆོག་གསུམ་པོ་ཐམས་ཅད་འཁོར་ཆོས་སྐྱོང་སྲུང་མ་རྣམས་ཀྱིས་
-28-



#''
( ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
འཕྲིན་ལས་ཐོགས་མེད་དུ་བསྒྲུབས་ནས་འདོད་དོན་མི་འགྲུབ་པ་མི་སྲིད། དེ་ལྟར་མ་བྱས་ན་མི་ཚོས།
དེ་ཚོ་ཡང་འདི་ལྟར་འདུག་གོ་ཟེར་ནས་ལབ་པ་ངེད་ཚོས་ཡང་གོ་ནས་བྱེད་རྒྱུ་རང་ད་ཅང་མེད་དེ། དེ་
འདྲར་མ་སོང་བ་ཐམས་ཅད་ཀྱིས་ལུགས་ལེགས་པོ་གྱིས་ལ་ཤོག་གསུངས། ཟླ་བ་བཅུ་པའི་ནང་དུ་ར་
ཁ་བྲག་གི་དགེ་སློང་རྣམས་ཀྱིས། རིན་པོ་ཆེ་པས་གཙོས་ཕན་ཚུན་ནས་དགེ་འདུན་རྣམས་སྤྱན་དྲངས་
ཏེ་ཞབས་བརྟན་སེམས་བསྐྱེད་མཆོད་པ་ཚོགས་འཁོར་གཟབས་པར་ཕུལ་ནས། དགེ་འདུན་གྱི་ཞལ་
གྲངས་བཅུ་གཉིས་གྱིས་གསུང་། གཉེར་པ་བསྐོ་བ་དང་། རི་ཁྲོད་འགྲིམ་པའི་བསླབ་བྱ་མང་དུ་གནང་།
སེ་ར་རྩེར་དགུན་མཚམས་མཛད། ས་བྱི་ལོ་དཔྱིད་ར་ཁ་བྲག་གི་འདུ་ཁང་གི་ཞིབ་ཆ་ཚར་བར་བྱས་
ནས༑ རྒྱལ་ཡུམ་གྱིས་སྦྱིན་བདག་གི་མཐིལ་བྱས་ཏེ། རྒྱལ་བ་ཡབ་སྲས་གསུམ། ཚེ་དཔག་མེད།
བྱམས་པ། སྒྲོལ་དཀར། རིན་པོ་ཆེ་པའི་འདྲ་སྐུ་རྣམས་ཀྱི་རྟེན་བཞེང་གི་དབུ་བཙུགས་ནས། རྒྱལ་
ཡུམ་དང་མཆོད་ཡོན་གཉིས་འོལ་ཁར་ཆུ་ཚན་ལ་ཕེབས་ཆུ་ཚན་ཁར་ཞག་བདུན་བཞུགས། གར་ཕུག་
དང་༑ ཆོས་ལུང་སོགས་སྒྲུབ་སྡེ་རྣམས་སུ་དགེ་འདུན་རྣམས་ལ་བསྙེན་བཀུར་ཕུན་སུམ་ཚོགས་པ་
མཛད། སོ་སོ་ནས་ཞབས་བརྟན་འབུལ་བ་ཚོགས་མཆོད་ཕུལ་བར་ཐེག་པ་ཆེན་པོའི་སེམས་བསྐྱེད་
བསྔོ་སྨོན་རྣམ་དག་དང༌། དེ་ཕྱོགས་ཀྱི་སྐྱ་སེར་དུ་མ་ལ་སོ་སོའི་འདོད་མཐུན་ལྟར་བཀའ་ཆོས་ཅི་
རིགས་གནང་། ཟངས་རིར་ཕེབས་རྫོང་དུ་སྐུ་མཚམས་ཞག་བདུན་མཛད། དགའ་ལུང་དང་མཆིན་རི་
ཁྲོད་པ་སོགས་དད་ལྡན་མང་པོ་ལ་གང་ལ་གང་འཚམས་ཀྱི་བཀའ་ཆོས་དུ་མ་གནང་། བསམ་ཡས་སུ་
ཇོ་བོ་བྱང་ཆུབ་ཆེན་པོ་ལ་བརྒྱ་མཆོད། སྙན་དར་ཕུལ་སེམས་བསྐྱེད་མཛད་ལྷ་སར་ཇོ་ཤཱཀ་རྣམ་གཉིས་
ལ་གསེར་ཆབ་བརྒྱ་མཆོད་རྒྱལ་ཡུམ་ནས་ཕུལ་བར་སེམས་བསྐྱེད་བསྔོ་སྨོན་མཛད། ཧོར་ཟླ་ལྔ་པའི་
ཚེས་ལྔའི་ཉིན་ཕུར་བུ་ལྕོག་ཏུ་ཕེབས་སྒྲུབ་སྡེ་གསུམ་ཀའི་དགེ་སློང་རྣམས་ཀྱིས་ཆོས་གོས་རྣམ་གསུམ་
སོགས་ཆ་ལུགས་གྲ་འགྲིག་མཛད་མཆོད་རྫས་སྣ་ཚོགས་ཐོགས་ནས་བསུ་བ་ཞུས། གཞན་གྱི་ཚེ་ཉིད་
ལ་བསུ་བ་སོགས་བྱས་ན་བཀའ་བཀྱོན་པ་ལ། དེ་ཉིན་ཐུགས་དགྱེས་ཚོར་ཆེན་པོས་འདུ་ཁང་དུ་
ཕེབས་ངེད་རང་དཔོན་སློབ་ཁྲ་རུག་གེ་འཛོམ་པ་འདི་སྐལ་བ་བཟང་གསུང་། ཉིན་འགའི་བར་སེམས་
བསྐྱེད་མཆོད་པ་ཕུལ་ནས་དེར་བཞུགས། དེ་ནས་ར་ཁ་བྲག་ཏུ་ཕེབས་རྟེན་རྣམས་ལ་གཟུངས་ལེགས་
པར་ཕུལ། ལོ་འདིའི་དཔྱིད་ནས་སེ་ར་རྩེའི་མཆོད་ཁང་ཀ་བཞི་མ་གཟིམས་ཆུང་དང་བཅས་པའི་སྦྱིན་
བདག་ཤི་ཐར་ཇའི་སང་གིས་བྱས་ནས་རྟེན་སངས་རྒྱས་སུམ་ཅུ་སོ་ལྔ། བདེ་གཤེགས་བརྒྱད། དུས་
- 29 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གསུམ་སངས་རྒྱས་སོགས་ཀྱང་ཕུལ། དབྱར་མཚམས་སེ་ར་རྩེར་མཛད། འདི་ལོ་ནས་བཟུང་སྒྲུབ་སྡེ་
སོ་སོར་ཟླ་བ་ཡར་ངོ་མར་ངོའི་གསོ་སྦྱོང་དང་དབྱར་གནས། དགག་དབྱེ་སོགས་བསྟན་པ་རིན་པོ་ཆེའི་
རྩ་བ་སོ་སོར་ཐར་པའི་ཕྱག་ལེན་རྣམ་པར་དག་པ་འཛུགས་པར་མཛད། ཟླ་བ་བདུན་པའི་ནང་དུ་
དཔོན་སློབ་བརྒྱད་ཀྱིས་ར་ཁ་བྲག་གི་རྟེན་རྣམས་ལ་རབ་གནས་མཛད་ནས་རྒྱལ་ཡུམ་དང་རིན་པོ་ཆེ་
ཉིད་དང་དེའི་དགེ་འདུན་སྤྱི་པ་སོ་སོ་ནས་ཉིན་མང་པོའི་བར་དུ་བརྒྱ་མཆོད། ཚོགས་འཁོར་སྒྲུབ་སྡེ་
གསུམ་གྱི་དགེ་འདུན་ལ་བསྙེན་བཀུར་ལེགས་པར་མཛད། བཀའ་ཆོས་རྒྱས་པར་གནང་སེམས་
བསྐྱེད་དང་བསྔོ་སྨོན་མཐའ་ཡས་པར་མཛད། དགག་དབྱེའི་ཉིན་འཇམ་མགོན་བླ་མ་ཙོང་ཁ་པ་ཆེན་
པོའི་གདན་ས་པ་རྡོ་རྗེ་འཆང་བློ་བཟང་དར་རྒྱས་དཔལ་བཟང་པོ་ཕུར་བུ་ལྕོག་ཏུ་ཕེབས། རིན་པོ་ཆེ་པ་
སེ་ར་རྩེ་ནས་གདན་དྲངས་ཞབས་སྤྱི་བོར་བླངས་ཏེ་ན་བཟའ་སོགས་འབུལ་བ་ཕུན་སུམ་ཚོགས་པ་
ཕུལ་ནས་ལམ་རིམ་ཆེན་མོའི་དབུ་ནས་ཆོས་ཐུན་གཅིག་གསན། སྔར་རྒྱུད་ལ་སོང་དང་ལེགས་པོ་འོང་
གསུང་བ་ང་དགེ་ལྡན་གྱི་ཁྲི་ལ་འགྲོ་བ་འདི་ལ་དགོངས་པར་འདུག་པས་བཀའ་དྲིན་ཆེ་ཞུས་སོང་ཞིང་
གཞན་ཡང་ཕན་ཚུན་ངོ་མཚར་བའི་གསུང་དུ་མ་མཛད། སྒྲུབ་སྡེ་སོ་སོར་མང་ཇ་དང་འགྱེད་གནང་དགེ་
སློང་ཐམས་ཅད་ཀྱིས་ཁྲི་རིན་པོ་ཆེ་ལ་ཞབས་བརྟན་ཕུལ་གསུང་པ་བཞིན་དགེ་སློང་ཐམས་ཅད་ཀྱིས་
ཞབས་སྤྱི་བོར་བླངས་ཏེ་མཇལ་དར་དང་མཎྜལ་ཕུལ་ནས་ཞབས་བརྟན་ཕུལ། དེའི་ཕྱི་ཉིན་དོག་
བདེའི་མ་ཎི་བ་དམིགས་བརྩེ་མ་སོགས་ཀྱིས་ལྗོངས་རྒྱུར་གདན་དྲངས་ཞབས་ཏོག་ཞུས་དཔོན་སློབ་
ཐམས་ཅད་ཀྱིས་ཐུགས་དམ་ཉག་གཅིག་མཛད་པ་ལས་མཆོངས་རྒྱུག་ལོང་གཏམ་སོགས་གཏན་ནས་
མི་མཛད་པས་བསྟན་པའི་དམིགས་རྒྱན་ལ་ཕན་པ་བྱུང་། ཕུར་བུ་ལྕོག་གི་དགེ་སློང་རྣམས་ཀྱིས་རིན་
པོ་ཆེ་པའི་འདྲ་སྐུ་བཞེང་པར་ཞུས་པས་གུ་དོག་པ་ལས་མི་འོང་དད་པ་ཡོད་ན་སེམས་ལ་ཡོད་པ་བཟང་
གསུང་། དགོངས་པ་མ་ཁྲོལ་བས་རྗེ་བླ་མ་དང་། སྒྲོལ་དཀར་ཡིད་བཞིན་འཁོར་ལོའི་སྐུ་བརྙན་བཞེངས་
པའི་རབ་གནས་མཛད། ཞབས་བརྟན་བརྒྱ་མཆོད་ཚོགས་འཁོར་དགེ་འདུན་གྱི་བསྙེན་བཀུར་ཕུན་
སུམ་ཚོགས་པ་ཞུས་ནས་སེམས་བསྐྱེད་མཛད། འདིའི་སྟོན་སྒྲུབ་སྡེ་སོ་སོར་སྦྱིན་བདག་སྣ་ཚོགས་པས་
བརྒྱ་མཆོད་མང་དུ་ཕུལ་གདན་དྲངས་པ་ཕན་ཚུན་དུ་ཡང་ཡང་ཕེབས་ཐེག་པ་ཆེན་པོའི་སེམས་བསྐྱེད་
ཀྱི་བཀའ་ཆོས་བསམ་གྱིས་མི་ཁྱབ་པ་གནང་དགུན་མཚམས་སེ་ར་རྩེར་མཛད། ས་མོ་གླང་ལོ་ཟླ་བ་
དང་པོ་ནས་ཕན་ཚུན་སོ་སོར་སེམས་བསྐྱེད་མཆོད་པ་དུ་མ་ལ་སྤྱན་དྲངས་པ་བཞིན་སྐྱ་སེར་མང་པོ་ལ་
- 30 -



: ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །ཙ༽
ཐེག་པ་ཆེན་པོའི་སེམས་རིན་པོ་ཆེའི་གསུང་བཤད་གནང་ཟླ་བ་གསུམ་པའི་ནང་དུ་ལྷ་རི་བླ་མ། ལྷོ་
རྟེན་ཁེབ་བླ་མ། སེ་འབྲས་དགེ་གསུམ་རྒྱུད་སྟོད་སྨད་ཀྱི་དགེ་བའི་བཤེས་གཉེན་ཕལ་ཆེ་བ་དང་སྒྲུབ་
སྡེ་གསུམ་གྱི་དགེ་སློང་རྣམས་གཙོ་བོར་བྱས་པའི་ཐར་འདོད་ཉིས་བརྒྱ་མ་ལོངས་ཙམ་ལ་བྱང་ཆུབ་
ལམ་གྱི་རིམ་པའི་མྱོང་འཁྲིད་ཟླ་བ་གཅིག་གི་བར་དུ་གནང་འཁྲིད་ཀྱི་དབུ་ར་ཁ་བྲག་ཏུ་བཙུགས་་་་་
བཤེས་གཉེན་བསྟེན་ཚུལ་མན་ཆད་ཕུར་བུ་ལྕོག་ཏུ་གནང་ནས་སྨོན་སེམས་ཆོ་གས་ལེན་པའི་མཆོད་པ་
ཕུན་སུམ་ཚོགས་པ་ཕུལ། སངས་རྒྱས་ཀྱི་བསྟན་པ་རྒྱས་པ་བསྟན་འཛིན་གྱི་སྐྱེས་བུ་ཞབས་པད་བརྟན་
པ་ལ་རག་ལས་ངེད་རང་ཚོ་ལ་ནི་སངས་རྒྱས་ཀྱི་བསྟན་པ་རྒྱས་པ་དང་། སེམས་ཅན་གྱི་དོན་བྱེད་པའི་
ནུས་པ་མེད། གངས་ཅན་གྱི་མགོན་པོ་ལ་ཞབས་བརྟན་འབུལ། ལྷ་སའི་ཇོ་ཤཱཀ་རྣམ་གཉིས་ངེད་རང་
ལས་མ་དག་པའི་སྣང་ངོར་སྐུ་འདྲར་ཤར་བ་མ་གཏོགས། ཐུབ་པའི་དབང་པོ་དང་། སྤྱན་རས་གཟིགས་
དངོས་ཡིན་པས་གསོལ་བ་འདེབས་པར་འགྲོ། ཁེ་འདོད་དང་གྲགས་འདོད་ཀྱིས་མི་འགྲོ། ཀུན་སློང་
ལ་ཡག་པོ་བརྟགས་ནས་འགྲོ་གསུང་། སྒྲུབ་སྡེ་གསུམ་གའི་དགེ་སློང་རྣམས་དང་ལྷན་ཅིག་ཏུ་ཕེབས།
ལྷ་མིའི་འདྲེན་མཆོག་དམ་པ་ལ་ཞབས་བརྟན་ལེགས་པར་ཕུལ། འཕགས་པ་ལོ་ཀེ་ཤྭ་ར། མཆོད་སྡོང་
འཛམ་གླིང་རྒྱན་གཅིག་རྣམས་ཀྱི་དྲུང་དུ་ཐུགས་བསྐྱེད་བསྔོ་སྨོན་ཡང་དག་གནང་། ལྷ་སར་ཕེབས།
ཇོ་བོ་ཤཱཀྱ་མུ་ནི། འཕགས་པ་རང་བྱོན་ལྔ་ལྡན། ཇོ་བོ་མི་བསྐྱོད་རྡོ་རྗེ་སོགས་ལ་གསེར་ཆབ་དང་སྙན་
དར་བརྒྱ་མཆོད་རྒྱུ་བཟང་ལ་རྒྱ་ཆེ་བ་ཕུལ། དཔོན་སློབ་ཐམས་ཅད་ཀྱིས་བསྟན་པ་དང་འགྲོ་བའི་དོན་
ལ་དམིགས་པའི་སེམས་བསྐྱེད་དང་བསྔོ་སྨོན་རྣམ་པར་དག་པ་མཛད། རི་ཁྲོད་དུ་ཕེབས་ཏེ་ཕན་ཚུན་
གྱི་རི་ཁྲོད་པ་རྣམས་ལ་མི་ལའི་རྣམ་མགུར། གཅོད་ཁྲིད་སོགས་ཆོས་བཀའ་ཅི་རིགས་གནང་ཞིང་
གཞན་ཡང་དད་ལྡན་དུ་མའི་རེ་བ་སྐོང་བར་མཛད། ཟླ་བ་དྲུག་པའི་ཚེས་བཅོ་ལྔ་ལ། སྡེ་སྣོད་རིན་པོ་
ཆེ་གསུམ་གྱི་བརྗོད་བྱ་ལག་ལེན་དུ་འདེབས་ཚུལ་སྤོང་བ་པའི་ཁྲིམས་སུ་བཅའ་བ། པཎ་ཆེན་རིན་པོ་
ཆེ་བློ་བཟང་ཡེ་ཤེས་དཔལ་བཟང་པོས་མཛད་པ་དེ་ལ་རིན་པོ་ཆེ་པ་ཉིད་ཀྱིས་ཅུང་ཟད་ཁ་བསྐང་སྟེ་
སྒྲུབ་སྡེ་སོ་སོར་གནང་ནས་སྒྲིགས་ལམ་དེ་ག་སོར་གནས་དགོས་ཚུལ་གྱི་བསླབ་སྟོན་རྒྱས་པར་གནང་
སྟེ༑ ར་ཁ་བྲག་ཏུ་དབྱར་ཞལ་བཞེས་མཛད། དགག་དབྱེ་ཚར་ནས་ར་ཁ་བྲག་དང་། ཕུར་བུ་ལྕོག་ཏུ་
བདེ་མཆོག་དྲིལ་བུ་ལྷ་ལྔའི་ཆོ་ག་བཙུགས། ཞག་བདུན་གྱི་རིང་ཚོགས་འཁོར་མཆོད་པ་དགེ་འདུན་
རྣམས་ལ་བསྙེན་བཀུར་ལེགས་པར་མཛད། རྒྱལ་ཡུམ་གྱིས་ཟངས་རི་ཁང་དམར་གྱི་གཙུག་ལག་ཁང་
-31-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གསར་པའི་རབ་གནས་ལ་གདན་འདྲེན་ཡང་ཡང་ཞུས་པར། ཕེབས་ན་མི་ལེགས་པའི་མཚན་མ་མང་
དུ་གཟིགས་པས་སྐུ་ཚབ་ཏུ། ར་ཁ་བྲག་དང་། ཕུར་བུ་ལྕོག་གི་དབུ་མཛད་གཉིས་ཀྱིས་ཕྱིན། ཟླ་བ་
བཅུ་པའི་ནང་དུ་རྒྱལ་ཡུམ་ནས་གདན་དྲངས་ཏེ་ཇོ་བོའི་མདུན་དུ་སེམས་བསྐྱེད་རྒྱས་པར་མཛད་ཅིང་
ཕུར་བུ་ལྕོག་ཏུ་རིན་པོ་ཆེ་ཉིད་ནས་བརྒྱ་མཆོད་སོགས་ཤིན་ཏུ་རྒྱས་པར་ཕུལ། སྒྲུབ་སྡེ་གསུམ་གྱི་དགེ་
འདུན་རྣམས་ལ་བཤེས་གཉེན་བསྟེན་ཚུལ་གྱི་གསུང་ཆོས་སོ་སོའི་མཚང་ལ་ཕོག་པ་རུས་པ་ཅན་ཞིག་
གསུངས། སེམས་བསྐྱེད་མཛད། སེ་ར་རྩེར་ཕེབས་ཀ་བཞི་མའི་ནང་དུ་སེམས་བསྐྱེད་མཆོད་པ་དུ་མ་
ཕུལ༑ གྲུམ་མདའ་མཁན་ཆེན་ངག་དབང་རྒྱལ་མཚན་སོགས་ལ། བདེ་ལམ་གཅོད་སྙིང་པོ་དོན་གསུམ་
རྡོ་རྗེ་སེམས་དཔའི་སྒོམ་བཟླས་སོགས་ཀྱི་ཟབ་ཁྲིད་རྒྱས་པར་གནང་ཞིང་། སྐལ་ལྡན་འགའ་ཞིག་ལ་
བསྙེན་རྫོགས་ཀྱི་སྡོམ་པ་འབོགས་པར་མཛད། དེར་དགུན་མཚམས་མཛད། ལྕགས་ཕོ་སྟག་ལོ་ཟླ་བ་
དང་པོ་ནས་སྒྲུབ་སྡེ་གསུམ་སོ་སོར་དད་ལྡན་དུ་མས་ཤི་དགེ་གསོན་དགེར་དམིགས་པའི་སེམས་
བསྐྱེད་མཆོད་པ་མང་དུ་ཕུལ་བའི་ཚོགས་དབུར་ཕེབས། བྱང་ཆུབ་ཀྱི་སེམས་རིན་པོ་ཆེའི་བསྔགས་
བརྗོད་ཀྱི་བཀའ་ཆོས་དང་ཐུགས་བསྐྱེད་རྒྱ་ཆེན་པོ་མཛད་ནས་རེ་བ་སྐོང་བར་མཛད། ཇོ་བོ་རྗེའི་ལམ་
ཡིག་སོགས་ཀྱི་བཀའ་ཆོས་དུ་མ་གནང་། ཁྱད་པར་དུ་ར་ཁ་བྲག་ཏུ་ཐབས་ཤེས་གཅོད་ཀྱི་དབང་།
ཟབ་ཁྲིད། ཕྱག་ལེན་རྣམས་དཔྱིས་ཕྱིན་པར་ཁྲིད་པར་མཛད། ཕུར་བུ་ལྕོག་རིགས་གསུམ་ལྷ་ཁང་དུ་
རྒྱ་མ་དྲུང་པ་ཀུན་དགའ་རྣམ་རྒྱལ་དཔལ་བཟང་པོའི་དགོངས་རྫོགས་སུ་འཕགས་པ་ཐུགས་རྗེ་ཆེན་པོ་
བཅུ་གཅིག་ཞལ་གྱི་སྨན་སྐུ་ཐོག་ཚད་མ་བཞེངས་པའི་ས་ཆོག་གཟུངས་སོགས་ཀྱི་ཕྱག་ལེན་རིན་པོ་ཆེ་
ཉིད་ཀྱིས་མཛད། རྒྱལ་པོ་ཚེ་དབང་རབ་བརྟན་གྱིས་སོག་ཡུལ་དུ་ཕེབས་དགོས་ཚུལ་བྱུང་བས། སྒྲུབ་
སྡེ་སོ་སོར་མང་སྐོལ་གནང་ནས་སྐུ་རིམ་དྲག་ཏུ་བསྒྲུབས་ཤིང་། རིན་པོ་ཆེ་པ་ཉིད་སྐུ་མཚམས་མཛད།
དེར་འབྱོན་མི་དགོས་པའི་འཕྲིན་བཅོལ་ཤུགས་དྲག་དཔལ་ལྡན་དམག་ཟོར་རྒྱལ་མོ་ལ་མཛད་ནས་
དགོངས་པ་ཞུས་པས་ཕེབས་དགོས་མ་བྱུང་བར་ཐུགས་མཉེས་ཚོར་ཆེན་པོ་མཛད་པ་ནི་སྟོབས་ཀྱི་
འཁོར་ལོས་སྒྱུར་བའི་རྒྱལ་པོ་ཆེན་པོ་ཧཱུྃ་ཐའི་ཇི་ལྟ་བུས་བསྙེན་བཀུར་གྱི་ཡུལ་དུ་སྤྱན་དྲངས་པ་ལའང་
རྙེད་བཀུར་ལ་ལྷག་པར་ཞེན་པ་སྤུ་ཙམ་ཡང་མེད་ན། གང་ཟག་དམན་པའི་རྙེད་བཀུར་ངན་ངོན་ལ་
ཞེན་པར་ག་ལ་བྱེད་ཅེས་གོ་བར་བྱེད་པའོ། །དབྱར་འདིར་ཟླ་བ་བཞི་སྐུ་མཚམས་མཛད། མཚམས་ཀྱི་
ཁོག་ནས་དགེ་སློང་དངོས་གྲུབ་ལ་བསླབ་པ་ཀུན་ལས་བཏུས་ཀྱི་ལུང་གསན། ཕྱག་དཔེ་རྣམས་ལ་ན་
- 32 -



༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
བཟའ་གླེགས་ཤིང་ཀུན་དགའ་ར་བ་སོགས་ལེགས་པར་བསྒྲིགས། རིགས་གསུམ་མགོན་པོའི་མཆོད་
ཁང་དུ་བཞུགས་སུ་གསོལ། ད་ནི་འཆི་བ་མི་རྟག་པ་ཁོ་ནམ་ཡོང་ཆ་མེད་གསུང་ཐུགས་དམ་ཉག་
གཅིག་ལ་བརྩོན་པར་མཛད། ཟླ་བ་བརྒྱད་པའི་ནང་དུ་ཐུགས་རྗེ་ཆེན་པོ་བཅུ་གཅིག་ཞལ་གྱི་རབ་
གནས་མཛད། ལྷ་ས་འཆི་མེད་དགའ་ཚལ་དུ། ཤི་ཐར་ཇའི་སང་སྤུན་གཉིས་ཀྱིས་གདན་དྲངས། ཡུམ་
རྒྱས་འབྲིང་བསྡུས་གསུམ་དང་རྗེ་ཙོང་ཁ་པའི་རྣམ་ཐར་གྱི་ཞལ་ཐང་གསར་བཞེངས་ཀྱི་རབ་གནས་
མཛད་ཅིང་། དད་ལྡན་མང་པོ་ལ་བསྙེན་གནས་ཡན་ལག་བརྒྱད་པ་རྡོ་རྗེ་རྣམ་འཇོམས་ཀྱི་མདོ་ལུང་།
ཚེ་དབང་སོགས་ཆོས་བཀའ་ཅི་རིགས་གནང་ནས་ཕུར་བུ་ལྕོག་ཏུ་ཕེབས་ཐར་པ་དོན་གཉེར་ཅན་མང་
པོ་ལ་བསྙེན་རྫོགས་ཀྱི་སྡོམ་པ་གནང་། སྒྲུབ་སྡེ་སོ་སོར་སྐྱ་སེར་མང་པོས་སེམས་བསྐྱེད་མཆོད་པ་དུ་མ་
ཕུལ་བར་བྱང་ཆུབ་སེམས་ཀྱི་གདམས་ངག་དང་སེམས་བསྐྱེད་བསྔོ་སྨོན་ཡང་དག་མཛད་དགེ་སློང་
དངོས་གྲུབ་ཀྱིས་ཞུས་ནས་ཉུང་ཤས་ཤིག་ལ་བཀའ་གདམས་ཐིག་ལེ་བཅུ་དྲུག་གི་དབང་གནང་། མནལ་
ལམ་དུ། མི་མངས་པའི་སྐྱོན་བྱུང་གསུང་། དགུན་མཚམས་རྗེའི་སྒྲུབ་ཁང་དུ་གནང་། ལྕགས་ཡོས་ཟླ་
བ་དང་པོ་ནས་སྒྲུབ་ཁང་། ར་ཁ་བྲག་དང་། ཕུར་བུ་ལྕོག་སོ་སོར་ཕེབས་སེམས་བསྐྱེད་མཆོད་པ་སོགས་
ཀྱིས་འགྲོ་བ་དུ་མའི་དོན་མཛད། ཧོར་ཟླ་གསུམ་པའི་ཡར་ངོ་ལ། སྒྲུབ་སྡེ་ཆེན་པོ་མཁར་རྡོ་བསམ་
གཏན་གླིང་དུ། ཉིད་ཀྱི་དངོས་སློབ་སྒྲུབ་བརྒྱུད་ཀྱི་བཀའ་བབས་རྡོ་རྗེ་འཆང་བཟོད་པ་རྒྱ་མཚོ་དཔལ་
བཟང་པོས་གདན་དྲངས། ཕེབས་ལམ་དུ་ཁམ་བུའི་མེ་ཏོག་གང་འདུག་སར་ས་གཞི་སྤོས་བྱུགས་མས་
མཎྜལ་དང་། སངས་རྒྱས་ཆོས་ཚོགས་མས་སེམས་བསྐྱེད་རེ་མཛད། མཁར་རྡོ་དཔོན་སློབ་རིན་པོ་ཆེ་
དགེ་སློང་གི་དགེ་འདུན་དང་བཅས་ནས་སེར་སྦྲེང་གི་བསུ་བ་ལེགས་པར་མཛད། དཔོན་སློབ་ཐམས་
ཅད་ཀྱིས་ཞབས་སྤྱི་བོར་བླངས་ཏེ་མཇལ་དར་འབུལ་བ་བརྒྱ་མཆོད་ཚོགས་ཀྱི་དགའ་སྟོན་དང་བཅས་
ཏེ་བསྟན་པ་རིན་པོ་ཆེའི་དཔལ་དུ་ཞབས་པད་བརྟན་པའི་རྟེན་འབྲེལ་ལེགས་པར་བསྒྲིགས། ཕེབས་
མ་ཐག་ནས་མཆོད་ཁང་རྣམས་སུ་ཡན་ལག་བདུན་པ་དང་སེམས་བསྐྱེད་བསྔོ་སྨོན་གནང་། རྫོང་
བཙན་པའི་ལྷ་རྟེན་ལ་ཁྲུས་གསོལ་མཛད་པས་རླུང་འཚུབ་ཆུང་ངུ་ཞིག་དེར་བྱུང་ནས་ཡུན་རིང་ཙམ་
བསྡད་ནས་ཡལ་སོང་ཞིང་། རི་ལྡེབས་དེར་ས་བདེ་བ་རེ་གང་ཡོད་དུ་བཞུགས་ནས་ཡན་ལག་བདུན་
པ་དང་སེམས་བསྐྱེད་རེ་མཛད། དེ་ཉིན་རང་ཉིན་འཁོར་མཛད་ནས་ཕེབས། ར་ཁ་བྲག་ཏུ། དྭགས་པོ་
དཔོན་སློབ་བློ་བཟང་རབ་བརྟན། སེ་ར་བསམ་བློའི་དགེ་བཤེས་ཆེན་པོ་ངག་དབང་བརྩོན་འགྲུས་
-33 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སོགས་གྲྭ་ས་ཆེན་པོ་རྣམས་ཀྱི་དགེ་བའི་བཤེས་གཉེན་དུ་མས་དབུས། གཙང་དབུས། ཁམས་སོགས་
ནས་འདུས་པའི་དད་ལྡན་ཉིས་བརྒྱ་ཙམ་ལ་བྱང་ཆུབ་ལམ་གྱི་རིམ་པའི་ཟབ་ཁྲིད་སྨོན་སེམས་ཆོ་གས་
འཛིན་ཚུལ་དང་བཅས་པ་རྒྱས་པར་གནང་། གཞན་ཡང་། བྱང་ཆུབ་ལམ་སྒྲོན། འཇམ་དཔལ་ཞལ་
ལུང༑ ཆོས་སྤྱོད་རབ་གསལ་རྣམས་ཀྱི་ལུང་གནང་། རྗེའི་སྒྲུབ་ཁང་དུ་དབྱར་མཚམས་མཛད། པུར་
བུ་ལྕོག་གི་འདུ་ཁང་དུ་དཔལ་རྡོ་རྗེ་འཇིགས་བྱེད་ཆེན་པོའི་སྨན་སྐུ་མི་ཚད་ཙམ་ཞིག་བཞེངས་པའི་ས་
ཆོག་རིན་པོ་ཆེ་པ་ཉིད་ཀྱིས་གནང་ཞིང་། གཟུངས་རྣམས་ཉིད་ཀྱི་ཕྱག་ལེན་ལྟར་བདག་གིས་ཕུལ།
དབྱར་གནས་གྲོལ་ནས་རབ་གནས་མཛད་རྗེས་བརྒྱ་མཆོད་མང་དུ་ཕུལ་ནས་སེམས་བསྐྱེད་མཛད།
རྒྱལ་བ་ཙོང་ཁ་པའི་བསྟན་པ་རྒྱས་པ་དང་། བསྟན་དགྲ་ཚར་གཅོད་པའི་གཉེར་གཏད་དྲག་པོ་གནང་།
ཧོར་ཟླ་བཅུ་པའི་མཇུག་ཏུ་སྒྲུབ་སྡེ་གསུམ་ཀ་ར་ཁ་བྲག་ཏུ་ཚོགས་ཞབས་བརྟན་སྐུ་རིམ་ལ་བརྩོན་པའི་
ཚོགས་བར་རྣམས་སུ། རིན་པོ་ཆེ་པ་ཉིད་སྐུ་མཚམས་ཀྱི་ཁོག་ནས་སྒྲུབ་སྡེའི་དགེ་སློང་རྣམས་ཁོ་ན་ལ་
འབྲོམ་རྒྱལ་བའི་འབྱུང་གནས་ཀྱི་སྐྱེས་རབས་ནོར་བུའི་འཕྲེང་བའི་ལྗགས་ལུང་གནང་། དེ་ཚར་ནས་
ཇོ་བོ་ཡབ་སྲས་ལ་མཆོད་པ་ཕུན་སུམ་ཚོགས་པར་ཕུལ་ནས་དཔོན་སློབ་ཐམས་ཅད་ཀྱིས་གསོལ་བ་
ཕུར་ཚུགས་སུ་འདེབས་པར་མཛད། དེའི་ཚེ་རིན་པོ་ཆེ་པ་ཉིད། རྩ་བརྒྱུད་བླ་མ་རྗེས་སུ་དྲན་པས་
བརྒྱུད་པ་གསུམ་གྱི་བླ་མ་རྣམས་ལ་གསོལ་བ་འདེབས་པ། རང་ལུས་སྤྱན་རས་གཟིགས་རྒྱལ་བ་རྒྱ་
མཚོ་སོགས་ལྷའི་སྐུར་རྗེས་སུ་དྲན་པས་ཐ་མལ་གྱི་སྣང་ཞེན་འགག་པ། ངག་བཟླས་པ་སྔགས་སུ་དྲན་
པས་ཡི་གེ་དྲུག་པ་ལ་སོགས་བཟླ་བ། འགྲོ་ཀུན་དྲིན་ཅན་ཕ་མར་དྲན་པས་བྱམས་སྙིང་རྗེའི་ཏིང་ངེ་
འཛིན་སྒོམ་པ། སེམས་སྐྱེ་མེད་སྟོང་པ་ཉིད་དུ་རྗེས་སུ་དྲན་པས་དབྱེར་མེད་ཟུང་འཇུག་གི་ཐིག་ལེ་སྒོམ་
པས་དུས་འདའ་བར་མཛད་པས། ཇོ་བོ་ཡབ་སྲས་བརྒྱུད་པ་དང་བཅས་པས་རྗེས་སུ་བཟུང་བའི་དག་
པའི་མཚན་མ་མཐའ་ཡས་མོད་ཀྱང་། བླུན་པོའི་ཡོན་ཏན་ཁར་འབྱིན་ཅིང་། །མཁས་པའི་ཡོན་ཏན་
ཁོང་དུ་སྦེད། །ཅེས་གསུངས་པ་ལྟར་མངོན་པར་མི་མཛད། ལུང་གི་མཚམས་མཚམས་ལ་དབུ་ཞུས་
ཞལ་རས་བཀབས་ཏེ་སྤྱན་ཆབ་མང་དུ་གཏོང་། རེས་འགའ་བཞད་མོ་མཛད་ཀྱང་གཞན་ལ་མི་མངོན་
པའི་ཐབས་འབའ་ཞིག་མཛད་པར་འདུག །དེ་ནས་སྒྲུབ་སྡེའི་དགེ་འདུན་ཐམས་ཅད་ལ། སྤྱིར་ཆོས་
ལམ་རིམ་འདི་ལ་ལོང་བས་གླང་མཇུག་ལྟར་བྱེད་དགོས། ཁྱད་པར་དུ་ཚད་མེད་བཞིའི་སྒོ་ནས་བྱང་
ཆུབ་ཀྱི་སེམས་ལ་བློ་སྦྱོང་དགོས། སྒྲུབ་སྡེ་སོ་སོ་ནས་སྒྲིགས་ལམ་འདུལ་བའི་བསླབ་བྱ་གཞིར་བཞག་
- 34 -



» ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
བྱས་ཏེ་ཐེག་པ་ཁུར་བླངས་དགོས་ཚུལ་རྒྱས་པར་གསུངས། ཤིན་ཏུ་ཐུགས་སྐྱོ་བའི་རྣམ་པ་མཛད་ཅིང་།
ཡང་སྒོས་ཁྱད་པར་ཅན་དུ་བྱང་ཆུབ་ཀྱི་སེམས་འདི་ལ་ཐམས་ཅད་ཀྱི་འབུང་གསུམ་མ་བཏོན་ན། བྱང་
ཆུབ་ཀྱི་སེམས་ཀྱི་སྐད་ཆ་དེ་ཙམ་ཞིག་བྱས་པ་ལ་གོ་རྒྱུ་ཅི་ཡང་མེད་པ་འདི་འདྲ་ང་རང་ན་སོ་སོང་སོ་
བུད་པ་དང་བཅས་གོ་བརྡ་མི་འཕྲོད་པ་ཡིན་པ་འདྲ་བསམས་ཡོང་གིན་འདུག་གསུང་པས་ཐམས་ཅད་
འཇིགས་ཆུམ་པ་རེ་བྱུང་ཞིང་དད་པ་ཚིག་ཙམ་མིན་པར་སྐྱེས། དེ་ནས་རྗེའི་སྒྲུབ་ཁང་དུ་དགུན་
མཚམས་མཛད། དགེ་སློང་རྣམས་ཀྱང་རང་རང་གི་བསྟི་གནས་སུ་མཚམས་བཅད་ནས་བླ་མའི་བཀའ་
བཞིན་དུ་བྱང་ཆུབ་ལམ་གྱི་རིམ་པའི་སྒོ་ནས་བྱང་ཆུབ་ཀྱི་སེམས་ལ་རང་རང་ལ་བློ་ལ་བསྐྱེད་འདོན་རྒྱུ་
གང་ཡོད་ཀྱིས་འབད་པས་བོགས་གཞན་དང་མི་འདྲ་བ་བྱུང་། ཟླ་བ་བཅུ་གཉིས་པའི་མཇུག་ནས་
བཟུང་། རིན་པོ་ཆེའི་སྐུ་ན་དང་གསུང་རིགས་གང་ལ་བལྟས་ཀྱང་ཞབས་བརྟན་ལ་འབད་དགོས་པར་
འདུག་སྙམ་ནས། ཕན་ཚུན་གྱི་བུ་སློབ་རྣམས་རང་རང་གིས་བསམ་སྦྱོར་ཕུན་སུམ་ཚོགས་པས། ཚེ་
དཔག་མེད་གྲུབ་རྒྱལ་ལུགས་ཀྱི་ཚེ་སྒྲུབ། སྨན་བླའི་མདོ་ཆོག་ཆ་གསུམ་སོགས་ལ་ཤིན་ཏུ་འགྲུས་པར་
མཛད། ཆུ་འབྲུག་ཧོར་ཟླ་དང་པོའི་ཚེས་གཅིག་གི་ཉིན་སྒྲུབ་སྡེ་གསུམ་གས་ཞལ་འདེབས་བསྡུས་ནས།
དཀོན་མཆོག་གི་མཆོད་པ་རྣམས་བརྒྱ་ཚར། དཔའ་བོའི་ཚོགས་སྟོན། དགེ་འདུན་གྱི་བསྙེན་བཀུར་
རིན་པོ་ཆེར་འབུལ་བ་མཇལ་དར། མཎྜལ་དང་བཅས་དགེ་འདུན་ཐམས་ཅད་ཀྱིས་མགྲིན་གཅིག་ཏུ་
ཞབས་པད་ཡུན་རིང་དུ་བརྟན་པར་བཞུགས་ནས་ཆོས་འཁོར་བསྐོར་བར་གསོལ་བ་བཏབ་པ་བཞིན་
ཞལ་གྱིས་བཞེས། སེམས་བསྐྱེད་བཀའ་ཆོས་རྒྱས་པར་གནང་། དེ་ནས་མུ་མཐུད་དེ་ཞབས་བརྟན་སྐུ་
རིམ༑ སྦྱིན་བདག་གཞན་གྱིས་སེམས་བསྐྱེད་བརྒྱ་མཆོད་མང་དུ་ཕུལ། ཟླ་བ་གཉིས་པའི་ནང་དུ་རིན་
པོ་ཆེ་པ་ཉིད་དང་། སྒྲུབ་སྡེའི་དབུ་མཛད་རྣམས་ཀྱིས་སྒྲོལ་དཀར་ཡིད་བཞིན་འཁོར་ལོའི་སྒོ་ནས་སྐུ་
ཚེའི་ཚེ་སྒྲུབ་ལ་ཞག་ཉེར་གཅིག་གི་བར་མཚམས་མཛད། གཞན་ཡང་དཔལ་རྡོ་རྗེ་འཇིགས་བྱེད་ཀྱི་ཞི་
བའི་སྦྱིན་སྲེག །ཚེ་སྒྲུབ། སྲོག་བླུ་སོགས་ལ་འབད། ཟླ་བ་བཞི་པ་ལ་སྐུ་མཚམས་གྲོལ་ནས་ར་ཁ་
བྲག་ཏུ་ཕེབས། དེར་ཕན་ཚུན་གྱི་དགེ་འདུན་ཐམས་ཅད་ཀྱིས་ཞབས་བརྟན་མཆོད་པ་ཕུན་སུམ་
ཚོགས་པ་ཕུལ། གཞན་ཡང་སེམས་བསྐྱེད་མཆོད་པ་འགའ་རེ་ཕུལ། དེ་ནས་ཕུར་བུ་ལྕོག་ཏུ་ཕེབས།
དེར་ཞབས་བརྟན་དང་སེམས་བསྐྱེད་མཆོད་པ་མང་པོ་ཕུལ། མཐོ་དམའ་བར་གསུམ་གྱི་དད་ལྡན་
བསམ་གྱིས་མི་ཁྱབ་པ་ལ་ཟབ་ཆོས་ཅི་རིགས་གནང་། ཉིད་ཀྱི་སྙན་པའི་གྲགས་པས་ཡིད་དབང་
-35 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལེགས་པར་དྲངས་པའི་དད་ལྡན། ས་ཆའི་སྟོད་སྨད་དུ་མ་ནས། ལམ་བཤུལ་ཐག་རིང་ལ་ཉམ་ང་བ་
བགྲོད་ནས་དམ་པའི་ཆོས་འབའ་ཞིག་དོན་དུ་གཉེར་བ་ལོ་དང་ཟླ་བའི་བར་དུ་ཆོས་ལ་དོན་གཉེར་
གྱིས་བསྒྲིགས་པ་དུ་མ་དང་། སྒྲུབ་སྡེའི་སྔར་འཁྲིད་མ་ཐོབ་པ་རྣམས་དང་། མངའ་རིས་གྲྭ་ཚང་གི་
དཔོན་སློབ་ཆོས་གྲགས་སོགས་ལ། ཧོར་ཟླ་ལྔ་པའི་ཚེས་བཅུ་བདུན་ནས་དབུ་བཙུགས་ཏེ་ཟླ་བ་
གཅིག་གི་བར། འཇམ་དཔལ་ཞལ་ལུང་གི་ཟབ་ཁྲིད་སྨོན་སེམས་དང་བཅས་པ་སྨིན་རྒྱས་སུ་གནང་།
ཟླ་བ་དྲུག་པའི་ཚེས་བཅུ་དགུའི་ཉིན་རྗེའི་སྒྲུབ་ཁང་དུ་ཕེབས་ཏེ་དབྱར་མཚམས་མཛད། ཉིད་ཀྱི་སློབ་
མའི་ཁྱུ་རྒྱན་དཀའ་ཆེན་འཕགས་པ་སྐལ་ལྡན་གཤེགས་པས་ཐུགས་སྐྱོ་བའི་རྣམ་པ་མཛད་ཉེ་གནས་
ལ༑ ད་ངེད་རང་ལ་ཡང་ཅི་འདྲ་ཡོང་མི་ཤེས་ཁྱོད་ཀྱི་གནམ་ལ་བཏགས་རྒྱུ། ས་ལ་རྩིག་རྒྱུ་འདི་ཚོ་
ཕྱགས་མ་བརྒྱབ་པ་འདྲ་བ་ཞིག་བྱས་ནས་གཏོང་དགོས་གསུངས། ཟླ་བ་བདུན་པའི་ཚེས་བཅུ་བཞིའི་
ཉིན་ཕན་ཚུན་གྱི་དགེ་འདུན་ཐམས་ཅད་ཀ་བཞི་མར་ཚོགས་ནས་སྐུ་མཚམས་ཀྱི་ཁོག་ནས་སེམས་
བསྐྱེད་ཀྱི་གསུང་བཤད་ཡང་དག་གནང་། དབྱར་མཚམས་གྲོལ་མ་ཐག་ནས་ར་ཁ་བྲག་ཏུ་ཕེབས།
སེམས་བསྐྱེད་མཆོད་པ་དུ་མ་ཕུལ། སྟོན་ཧྲིལ་པོ་དེར་བཞུགས། དང་པོ་སེ་ར་རྩེར་སྒྲུབ་སྡེ་ཆགས་པ་
ནས་བཟུང་སྟེ་དགེ་སློང་རྣམས་ཀྱིས་བཞུགས་གདན་མཐོ་རུ་གཏོང་ཉག་གཅིག་བྱས་ན་ཁོང་རང་གིས་
དམའ་རུ་གཏོང་ཉག་གཅིག་མཛད། ཇོ་བོ་ཆེན་པོས་ཁྲི་མཐོན་པོས་ང་ཡི་བྱང་ཆུབ་ཀྱི་སེམས་ལ་གནོད་
པར་འདུག་གསུང་ནས་ཁྲི་མཐོན་པོ་ལ་མ་བཞུགས་པས། འབྲོམ་རྒྱལ་བའི་འབྱུང་གནས་གྱིས་ཁྲི་ཆེན་
པོ་ལ་བཞུགས་པ་ངེད་བོད་ཀྱི་མི་ཆེན་པོ་རྣམས་ཀྱི་ལུགས་ཡིན་བཞུགས་པར་ཞུ་ཞུས་པས། ཇོ་བོའི་
ཞལ་ནས་ཁོ་བོ་མི་ཆེན་པོ་མ་ལགས། སེམས་ཆེན་པོ་ལགས་གསུངས་པ་ཡིན་གསུངས། བཀའ་ཆོས་
ཀྱི་ཚེ། ཆོས་ནི་སངས་རྒྱས་ཀྱིས་ཀྱང་བསྙེན་བཀུར་བའི་ཞིང་ཡིན་གསུང་། བཞུགས་གདན་ཕུན་སུམ་
ཚོགས་པ་ལ་བཞུགས། ཕྱིས་འཕྲིན་ལས་ཇེ་རྒྱས་སུ་སོང་སྟེ་སྒྲུབ་སྡེ་སོ་སོར་སེང་གེས་བརྒྱན་པའི་
བཞུགས་ཁྲི་རེ་བཅོས་པས་ཕུར་བུ་ལྕོག་གི་བཞུགས་ཁྲིར་དཔལ་རྡོ་རྗེ་འཇིགས་བྱེད་བཞུགས་སུ་་་་་
གསོལ། གཞན་གཉིས་ཀྱི་བཞུགས་ཁྲིར་བཞུགས་རྒྱུའི་རྗེ་བདག་ཉིད་ཆེན་པོའི་སྐུ་བརྙན་མི་ཚད་ཆེ་བ་
རེ་བཞེངས་པའི་ས་ཡི་བྱིན་རླབས་རིན་པོ་ཆེ་པ་ཉིད་ཀྱིས་གནང་། གཟུངས་འབུལ་གྱི་ཞབས་ཕྱི་བདག་
གིས་ཞུས་ཏེ་གཟུངས་སྤྱི་དང༌། ཁྱད་པར་དཔལ་རྡོ་རྗེ་འཇིགས་བྱེད་ཀྱི་ཞི་རྒྱས་ཀྱི་འཁོར་ལོ། གནོད་
སྦྱིན་འཁོར་ལོ་སོགས་ཡོངས་འཛིན་དམ་པའི་ཕྱག་ལེན་བཞིན་དུ་ལེགས་པར་ཕུལ། བྱོན་ལེགས་པོ་
-36 -



(y༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
རང་མ་བྱུང་ཡང་། རྣལ་འབྱོར་པ་ཆེན་པོས་སྒྲོལ་མའི་ཐང་སྐུ་བཞེངས་པ་ལྟར་བྱིན་རླབས་ཆེན་པོ་འོང་
གསུངས་ཏེ་འདི་དག་གི་སྐབས་ནས་དགོངས་པ་དག་ཞིང་དུ་གཏད་པའི་ཚོད་དུ་སྣང་། མཁས་མང་
བརྒྱ་ཕྲག་འདུ་བའི་འདུས་སྡེ་བློ་གསལ་གླིང་གི་དཔོན་སློབ་བློ་བཟང་སྦྱིན་པས་གཙོ་བོར་མཛད་དགེ་
འདུན་དུ་མ་ལ། རྣམ་པ་ཐམས་ཅད་མཁྱེན་པར་བདེ་བླག་ཏུ་བགྲོད་པའི་བྱང་ཆུབ་བདེ་ལམ་གྱི་ཟབ་
ཁྲིད་དང་དཔོན་སློབ་གཅིག་པུ་ལ་སྙིང་པོ་དོན་གསུམ། གཅོད་སྟན་ཐོག་གཅིག་མའི་འཁྲིད་བཅས་
གནང་། སྐལ་ལྡན་རེ་གཉིས་ལ་ལྐོག་ཏུ་དཔལ་རྡོ་རྗེ་འཇིགས་བྱེད་ཀྱི་རིམ་གཉིས་ཀྱི་འཁྲིད་སྙིང་པོར་
དྲིལ་བ་ཞིག་ཀྱང་གནང་། གློ་བུར་དུ་ཅུང་ཟད་བསྙན་ཚུལ་བསྟན་པར་བློ་གླིང་ཞལ་སྔ་ནས་ཀྱིས་ཞབས་
བརྟན་མཆོད་པ་ཤིན་ཏུ་རྒྱས་པ་ཞིག་ཕུལ་ཕན་ཚུན་གྱི་དགེ་སློང་ཐམས་ཅད་ཀྱི་གདུང་ཤུགས་དྲག་པོས་
གསོལ་བ་བཏབ་པས་མཁའ་འགྲོ་བརྟན་བཞུགས་གསུང་བ་ན་སྙན་གཞི་རྩ་བ་ནས་དྭངས་སོང་་་་་
གསུང་། ཧོར་ཟླ་དགུ་པའི་ཚེས་བརྒྱད་ཀྱི་ཉིན་རིན་པོ་ཆེ་པ་ཉིད་ཀྱིས་རྗེའི་སྐུ་གཉིས་ལ་རབ་གནས་
མཛད། དེའི་ཕྱི་ཉིན་ནས་ཕན་ཚུན་གྱི་དགེ་འདུན་ཐམས་ཅད་དེར་ཚོགས་ནས་རིན་པོ་ཆེ་པ་ཉིད་ནས་
སེམས་བསྐྱེད་མཆོད་པ་གཟབས་རྒྱས་བཀའ་ཆོས་རུས་པ་ཅན་དུ་མ་དང་བཅས་པ་བསྩལ་ཏོ། །
བྱང་ཆུབ་མཆོག་ཏུ་སེམས་བསྐྱེད་པ་དང་བསྔོ་སྨོན་ཡང་དག་གནང་། དེ་ནས་མུ་མཐུད་དེ་དགེ་འདུན་
ཐམས་ཅད་ཀྱིས་ཞག་འགའ་ཡི་བར་ལྷོ་བྲག་ཕྱག་རྡོར་སྤྲུལ་སྐུའི་ཐུགས་དམ་བརྟག་ཕེབས་བཞིན་
ཞབས་བརྟན་སྐུ་རིམ་ལ་འབད་པའི་གུང་སང་གཅིག་ལ་གློ་བུར་དུ་རིན་པོ་ཆེ་པ་ཉིད་ཀྱིས་གཙོ་བོར་
མཛད་དགེ་སློང་ཐམས་ཅད་རྗེའི་སྐུའི་དྲུང་དུ་ཚོགས་ཁྲུས་གསོལ་ཡན་ལག་བདུན་པ་མཎྜལ་དང་
བཅས་པ་དང་། ཙོང་ཁ་བརྒྱད་ཅུའི་གསོལ་འདེབས་དལ་ཆེམ་པ་གསུངས་ནས་རྗེ་བདག་ཉིད་ཆེན་པོ་
ལ་གསོལ་བ་ཕུར་ཚུགས་སུ་འདེབས་པར་མཛད་པས། མེ་ཏོག་དཀར་པོ་འདབ་མ་གསུམ་པ་བཞི་པ་
སོགས་ཀྱི་ཆར་བབས་པ་དེར་ཚོགས་ཐམས་ཅད་ཀྱིས་མངོན་སུམ་དུ་གྱུར། བླ་མ་ཉིད་སྤྱན་ཧུར་མཛད་
ནས་ནམ་མཁའ་ལ་ཡང་ཡང་གཟིགས་ཤིང་ཐུགས་དགྱེས་ཉམས་ཆེན་པོ་མཛད། དེ་ནས་བྱང་ཆུབ་
སེམས་ཀྱི་བཀའ་ཆོས་དང་སེམས་བསྐྱེད་སྨོན་ལམ། བསྟན་འབར་མ་ཤིས་བརྗོད་དང་བཅས་པ་
གནང་ནས་སོ་སོའི་བཞུགས་ཁྲིར་བཞུགས་སུ་གསོལ་བ་ནི་རྗེ་ཉིད་ཀྱི་སྐུ་ཚབ་ཏུ་གནང་བར་གོ །སྒྲུབ་
སྡེ་སོ་སོ་དང་། གཞན་ཡང་སྦྱིན་བདག་འགའ་རེས་སེམས་བསྐྱེད་མཆོད་པ་ཕུལ། ཞལ་ནས། ན་ཚོད་
དར་བབས་ཁོ་ལངས་སོང་། །སྐུ་དཀོར་གཉེར་མ་ཁོ་སླེབས་བྱུང་། །མི་རྟག་འཆི་བ་ཁོ་སླེབས་རན། །
-37-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
- ----
-
-
-----
-
-
--
-
-
--
---
-
-
-
--
-
-
---
--
---
འགྱོད་མེད་དམ་ཆོས་ཁོ་རེམས་པས། །སླེབས་རུང་འགྱོད་རྒྱུ་ཅང་མི་གདའ། །ཞེས་བྱ་བ་ལ་སོགས་
པའི་མི་རྟག་པའི་སྐྱོ་མགུར་དུ་མ་གསུང་ཞིང་། ཐུགས་ཀྱིས་གཏད་པའི་བུ་སློབ་རྣམས་ལ་མངོན་ཆུང་གི་
སྒོ་ནས་འཕྲལ་ཕུགས་ཇི་ལྟར་བྱ་བའི་ཞལ་ཏ་གནད་འགག་ཅན་དུ་མ་གནང་། ཧོར་ཟླ་དགུ་པའི་ཚེས་
ལྔའི་ཉིན་དཔོན་ཕྲུག་བློ་བཟང་རྣམ་རྒྱལ་གྱིས་སེམས་བསྐྱེད་བརྒྱ་མཆོད། དགེ་འདུན་རྣམས་ལ་བསྙེན་
བཀུར་ཕུན་སུམ་ཚོགས་པ་དཔོན་སློབ་རིན་པོ་ཆེར་འབུལ་བ་གྱ་ནོམ་པ་ཕུལ་བས། སེམས་བསྐྱེད་
རིན་པོ་ཆེའི་བཀའ་ཆོས་བདུད་རྩིའི་ཐིགས་པ་རྒྱས་པར་གནང༌
། སེམས་བསྐྱེད་དང་བསྔོ་སྨོན་གྱི་རྒྱས་
འདེབས་ཡང་དག་པ་མཛད་དེ། སྐུ་ཚེ་དེ་ལ་ཚོགས་སུ་ཕེབས་ནས་བཀའ་ཆོས་གནང་བའི་རྗེས་མ་རིང་
འདི་ཡིན། དེ་ལྟར་སེམས་བསྐྱེད་མཆོད་པ་ཇི་སྙེད་ཅིག་མཛད་པ་དེ་དག་ལས། ལམ་རིམ་གྱི་འཁྲིད་ཀྱི་
སྐབས་སུ་གནང་བ་རྣམས་ནི། ལམ་རིམ་ནས་གསུང་བ་ལྟར་སྨོན་སེམས་ཆོ་གས་འཛིན་ཚུལ་རྒྱས་པ་
ཡིན་ལ། གཞན་རྣམས་ནི་བསླབ་བཏུས་སུ་དྲངས་པའི་རྒྱལ་པོ་གསལ་རྒྱལ་ལ་གདམས་པའི་མདོ་
ཁུངས་སུ་མཛད་ནས་སྦྱོར་བ་ཚོགས་བསགས་དང་། དངོས་གཞི་སྨོན་སེམས་སྦྱོང་བ། མཇུག་བསྔོ་
སྨོན་གྱི་རྒྱས་འདེབས་པ་ཡིན། དེ་ལྟ་བུའི་སེམས་བསྐྱེད་མཆོད་པ་ནི་ཚོགས་གསོག་ཚབ་ཤིན་ཏུ་ཆེ་
བར་གཟིགས་ནས་རྗེ་ཉིད་ཀྱིས་བསྔགས་བརྗོད་ཡང་ཡང་གནང་ཞིང་ཉིད་ཀྱི་ཕྱག་ལེན་ལ་འདེབས་
པར་མཛད་པས་དད་ལྡན་སྐྱ་སེར་རིས་སུ་མ་ཆད་པ་རྣམས་ཀྱིས་གསོན་པོའི་སྐུ་རིམ་ཤི་པོའི་དགེ་རྩ་
ཐམས་ཅད་ལ་སེམས་བསྐྱེད་མཆོད་པ་རང་ཕུལ་བས་གོང་དུ་སྨོས་པ་དེ་དག་ནི་རགས་རིམ་འགའ་
ཞིག་སྨོས་པར་ཟད་དོ། །
གསུམ་པ་སྔ་ཕྱི་ངེས་མེད་ཀྱི་མཛད་པ་ཐོར་བུ་རྣམས་ཕྱོགས་གཅིག་ཏུ་བཤད་པ་ལ། ཐུགས་དམ་
གྱི་སྙིང་པོ་བྱང་ཆུབ་ཀྱི་སེམས་དང་དེས་འཕངས་པའི་བསླབ་པ་གསུམ་གྱི་ཉམས་ལེན་ཕྱོགས་རེ་བར་
མ་སོང་བར་དམིགས་རྣམ་ལ་ཇི་ལྟར་འདྲིས་པར་མཛད་པ་དང་། དཀོན་མཆོག་གི་མཆོད་པ་ཇི་ལྟར་
མཛད་པ་དང་། དགེ་འདུན་ལ་བསྙེན་བཀུར་ཇི་ལྟར་མཛད་པ་དང་། སེམས་ཅན་ལ་གུས་པ་ཇི་ལྟར་
མཛད་པ་དང་བཞི་ལས། དང་པོ་ནི། སྐུ་ཚེའི་སྟོད་ལ་ཐོས་པ་རྒྱ་ཆེན་པོ་བཙལ། བར་དུ་ལུང་རིགས་པ་
གདམས་ངག་ཐམས་ཅད་ཀྱིས་ཚུལ་བཞིན་དུ་བསམས། ཐ་མར་བསམས་པའི་དོན་དེ་ལ་ཐུན་བཞིར་
བཅད་ནས་སྒོམ་པ་འདི་སྐུ་བསྙན་པ་དང་། ཐུགས་བྲེལ་ཆེ་བ་སོགས་རྐྱེན་ཅི་བྱུང་ཡང་ཆོག་ཏུ་མི་འཇུག་
ལ༑ བསམ་པ་བཟང་པོ་བྱང་ཆུབ་ཀྱི་སེམས་ལ་ཐུགས་དམ་གྱི་མཐིལ་དུ་མཛད་ནས་གཞན་ལ་ཡང་དེ་
- 38-



༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
-
-
--，
，
-་་ ---
ir
ir
བཞིན་དུ་འདོམས་པར་མཛད་དེ། ཞལ་ནས་ངས་དང་པོར་བླ་མ་ལས་བྱང་ཆུབ་སེམས་ཀྱི་གདམས་
ངག་ཐོས་པས་སྐོམ་པས་ཆུའི་གཏམ་ཐོས་པ་ལྟར་སེམས་དེ་རྒྱུད་ལ་སྐྱེ་བའི་དུས་ཤིག་ནམ་འོང་སྙམ་སྟེ་
རིའི་རྩེར་སོང་ཡང་དེ་དྲན། ཀླུངས་སུ་སོང་ཡང་དེ་དྲན། མི་མང་པོའི་ནང་དུ་ཕྱིན་རུང་། གཅིག་པུར་
བསྡད་རུང་མདོར་ན་སྤྱོད་ལམ་ཅི་བྱེད་ཀྱང་དེ་ཁོ་ན་དྲན། ཅི་དྲག་ལ་ཐུག་པ་བྱུང་ནས་བསླབ་བཏུས་
ལས་བྱུང་བའི་རྗེ་བཙུན་འཇམ་དབྱངས་སྔོན་རྒྱལ་པོ་ནམ་མཁར་གྱུར་དུས་སེམས་བསྐྱེད་པའི་ཚིགས་
བཅད་ཡི་གེར་བྲིས་ནས་མགུལ་དུ་བཏགས་པ་ཡིན། ད་བསམས་ན་དེ་བྱུང་འདུག་སྲུང་བ་ལ་ཡང་དེ་
ལས་ལྷག་པ་མི་འོང་བ་འདྲ་གསུངས། དེ་ཡིད་ལ་བཞག་ནས་ཕྱིས་ཞིང་གཤེགས་པ་ལ་ཉེ་བ་ན་སྔར་དེ་
ལྟར་གསུངས་པའི་བྱང་ཆུབ་ཀྱི་སེམས་གནང་བའི་བླ་མ་དེ་སུ་འདྲ་ཞིག་ཡིན་དུས་ནམ་ཡིན་ཞུས་པས་
ང་དྭགས་པོ་གྲྭ་ཚང་ལ་འགྲོ་སྐབས། ང་ལ་དགེ་རྒན་རེ་སྒོ་ཨ་ཙ་ར་ཞུ་བའི་རི་ཁྲོད་པ་ཞིག་ཡོད། བླ་མ་
ཁོང་ཡིན་ཁོང་ཐུགས་དམ་བྱང་ཆུབ་སེམས་རང་ལ་མཛད། ཁོང་ལན་ཅིག་སྐྱེས་རབས་བརྒྱ་པ་ཀློག་
ཅིང་སེ་ཕུང་ཞིག་གི་རྩར་བཞུགས་འདུག །ངས་ལྐོག་ནས་བལྟས་པས་སྤྱན་ཆབ་མང་པོ་བཏང་ཐལ་མོ་
སྤྱི་བོར་སྦྱར། མཐེ་བོང་ཀེར་ཁྱོད་ཡིན་ཁྱོད་ཡིན་ཨ་མའི་བུ་ཁྱོད་ཡིན་གསུང་བར་འདུག །སྤྱིལ་པོར་
ཕེབས་པ་ན་ཁྱེད་ཀྱིས་དེ་ལྟར་མཛད་སོང་བ་ཅི་ཡིན་ཞུས་པས། བདག་ཅག་གི་སྟོན་པ་རྒྱལ་པོ་བསོད་
ནམས་འོད་ཟེར་ཞེས་པ་ཞིག་ཏུ་སྐྱེ་བ་བཞེས་སྐབས་སྤྱན་དང་ཕྱག་ཞབས་ཐམས་ཅད་སྦྱིན་པར་བཏང་
ནས་ཤའི་གོང་བུ་ལུས་པ་འཁོར་རྣམས་ཀྱིས་འདིས་ཅི་འོང་ཟེར་ནས་གྲོང་ཁྱེར་གྱི་ཕྱི་རོལ་ཏུ་དོར་བས་
ཡུན་རིང་དུ་སྦྲང་བུ་དང་། གཅན་གཟན་དུ་མའི་དོན་མཛད་པ་ལ་ལྷ་རྣམས་ཀྱིས་མཆོད་པ་ཕུལ་བའི་
འཁྲུངས་རབས་དེ་བསྟན་ནས། འོ་ཁོང་ཡང་ཨ་མའི་བུ། ང་ཡང་ཨ་མའི་བུ་ཡིན་པ་ལ། ཁོང་གིས་ཨ་
མའི་དོན་ལ་འདི་ལྟར་མཛད་འདུག །ང་ཡི་ཁ་སྟབས་ལ་ལྟོས་དང་། དེ་ལ་མཆི་མ་གཏོང་། མཐེ་བོང་
ཀེར་མི་རིགས་པ་ཨེ་ཡིན་གསུང་། ཁོང་དང་ང་འཕྲད་ཙ་ན་བྱང་ཆུབ་ཀྱི་སེམས་རང་གི་སྐད་ཆ་བྱེད།
ཁྱོད་མ་གཏོགས་གཞན་གྱི་རྣ་བར་འདི་མི་འགྲོ་ངེད་རང་གཉིས་འཕྲད་ཙ་ན་འདིའི་སྐད་ཆ་ཁོག་སྟོད་
ཡངས་པ་རེ་བྱེད་གསུང་བ་ཡོད། ཁོང་ལ་བླ་མ་གཞན་གྱི་གསང་ཆབ་འདྲ་ཕུལ་ན་ཁོང་ཚོས་ཀྱང་བྱང་
ཆུབ་ཀྱི་སེམས་བསྒོམས་པ་ཡིན་ངེད་རང་ཡང་དེ་བསྒོམ་རྒྱུ་ཡོད་བཞིན་དུ་མི་སྒོམ་པར་མི་གཙང་བ་
ཟོས་ནས་ཅི་བྱེད་གསུང་བ་ཡོད། ང་གཙང་དུ་འགྲོ་ཁར་ཁོང་མཇལ་བར་ཕྱིན་པས་བྱང་ཆུབ་སེམས་ཀྱི་
བཀའ་ཆོས་མཐའ་ཡས་པ་གནང་ནས། སྐྱེལ་ཐུང་ལ་བྱོན་ཕྱག་གིས་ངའི་ལག་པ་ལ་བཟུང་ཁོ་དེ་ལམ་
- 39 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཞུགས་གཞན་གྱིས་ཅང་མི་འོང་། བྱང་ཆུབ་ཀྱི་སེམས་རང་སྒོམས་ཤིག་གསུང་། དེ་ལ་ངས་ཉམས་
འཚར་གྱི་ཚུལ་དུ་དེ་ག་རང་གི་རྩིས་ལ་ཡོད་དོ། །བྱང་ཆུབ་ཀྱི་སེམས་ཀྱང་དངོས་པོ་ཡིན། ང་ཡང་དངོས་
པོ་ཡིན་པས་དངོས་པོ་ལ་སྐྱེ་རེས་འོང་བ་ཡིན་ཞུས། དེ་ནས་ངས་གཙང་དུ་སོང་བཀྲ་ཤིས་ལྷུན་པོའི་
བདེ་ཡངས་ཀྱི་སངས་རྒྱས་སྟོང་སྐུའི་མདུན་དུ་དགོང་རེ་བཞིན་ཕྱིན། ཕོར་ཁུག་ཏུ་ནས་བླུག་ནས་ཕྱག་
བཙལ་ཏེ་ནས་གཏོར་སེམས་བསྐྱེད་དེ་ཙ་ན་ང་ཧུར་པོ་ཡོད་གསུང་། ཡང་ལན་ཅིག་ཐང་ཆེན་པོ་ཞིག་ན་
སངས་རྒྱས་འཁོར་དང་བཅས་པ་བྱོན་འདུག་པ་ལ་ཡན་ལག་བདུན་པ་ཕུལ་ནས་སེམས་བསྐྱེད་པ་རྨིས་
གསུང་སྟེ། ཐ་ན་མནལ་ལམ་དུ་ཡང་བྱང་ཆུབ་ཀྱི་སེམས་དང་འབྲལ་བ་མེད་པར་ངེས་པས། ལམ་རིམ་
ཆེན་མོ་ལས། དེས་ན་ལམ་བགྲོད་པ་ལ་སྟོང་པ་ཉིད་ཀྱི་ལྟ་བ་རྟོགས་ནས་སྦྱོང་དགོས་པ་ལ་མིང་ཙམ་
ཞིག་སྣང་ཡང་དེ་དང་འདྲ་བར་བྱང་ཆུབ་ཀྱི་སེམས་ཀྱང་ལེགས་པར་བསྐྱེད་ནས་གོང་ནས་གོང་དུ་ཁྱད་
ཞུགས་པར་འགྲོ་དགོས་པ་ལ་ནི་མིང་ཙམ་ཡང་མི་སྣང་ངོ༌། །ཞེས་གསུངས་པ་ཐོག་ཏུ་བབས་པའི་དུས་
འདིར་བྱང་ཆུབ་ཀྱི་སེམས་ལ་ཐུགས་དམ་གྱི་མཐིལ་དུ་མཛད་པའི་རྣམ་པར་ཐར་པ་ནི་མཁས་པ་རྣམས་
ཀྱིས་སྐྱེས་བུ་དམ་པའི་རྣམ་ཐར་གྱི་མཆོག་ཏུ་གོ་བར་བྱ་རིགས་ཏེ། ལམ་རིམ་ཆེན་མོ་ལས། དེས་ན་
དཔལ་ལྡན་ཨ་ཏི་ཤ་དབུ་མའི་ལྟ་བ་འཛིན་ཅིང་གསེར་གླིང་པ་སེམས་ཙམ་རྣམ་བདེན་པའི་ལྟ་བ་འཛིན་
པ་ཡིན་ཡང་། བྱང་ཆུབ་ཀྱི་སེམས་ཁོང་ལ་བརྟེན་ནས་རྙེད་པས་བླ་མ་རྣམས་ཀྱི་བཀའ་དྲིན་ཆེ་ཤོས་སུ་
འཛིན་པའི་རྣམ་པར་ཐར་པ་ལ་གསུང་རབ་ཀྱི་གནད་ཤེས་པ་ཞིག་གིས་བལྟས་ན་གོ་རྒྱུ་ཆེན་པོ་ཡོད་དོ། །
ཞེས་གསུངས་པའི་ཕྱིར། གསུང་ཆོས་རིང་ཐུང་ཅི་འདྲ་ཞིག་གནང་ཡང་མགོ་འདྲེན་དེ་ལ་འོ་དུས་དང་
རྣམ་པ་ཀུན་ཏུ་བྱང་ཆུབ་ཀྱི་སེམས་ལ་བློ་སྦྱོང་དགོས་གསུང་བ་རེ་འོང་། གསུང་བཤད་ཐམས་ཅད་དེ་
དང་འབྲེལ་ཆགས་པར་སྟོན་པས་ཐུགས་ཉམས་མྱོང་ཡོད་པའི་བཤད་པར་སོང་བས་བློ་རབ་འབྲིང་ཐ་
མ་སུས་ཀྱང་གོ་བདེ་ཞིང་འབྲེལ་ཆགས་པ་ཞིག་འོང་། སྔ་ཕྱིར་སེམས་བསྐྱེད་མཆོད་པའི་སྐབས་ཀྱི་
གསུང་བཤད་ཐམས་ཅད་ཀྱང་སྐྱེས་བུ་ཆུང་འབྲིང་གཉིས་བྱང་ཆུབ་ཀྱི་སེམས་ཀྱི་སྔོན་འགྲོ་དང་མན་
ངག་བདུན་དངོས་གཞི་དང་ཕར་ཕྱིན་དྲུག་བསླབ་བྱ་རུ་བྱས་ནས་བློ་སྦྱོང་ཚུལ་སྟོན་ཅིང་དེ་ལ་རེས་
འགའ་བཤེས་གཉེན་བསྟེན་ཚུལ་གྱི་གསུང་བཤད་རྒྱས་པ་ནས་རེས་འགའ་ཤེས་རབ་ཕར་ཕྱིན་རྒྱས་
ཤིང་ཤར་སྒོམ་གྱི་ཚུལ་དུ་ལམ་རིམ་ཚང་བ་རེ་གནང་། གསུང་བཤད་ཀྱི་འགག་དེ་ལ། མདོར་ཧྲིལ་གྱི་
དྲིལ་ན་ངེད་རང་ཚོ་བདེ་བ་འདོད་སྡུག་བསྔལ་མི་འདོད། བདེ་བ་དེ་ཡང་རྒྱ་གང་ཆེ་ཆེ་འདོད། རྒྱུན་གང་
- 40 -



ནོ ཙྩ ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
རིང་རིང་འདོད་འོང་། དེ་འདོད་ཕྱིན་སངས་རྒྱས་རང་འདོད་དགོས། དེ་ལས་བདེ་བ་རྒྱ་ཆེ་ལ་བཟང་བ་
དང་ཡུན་རིང་བ་མེད། དེ་འདོད་ཕྱིན་བྱང་ཆུབ་ཀྱི་སེམས་རང་སྒོམ་དགོས་བྱང་ཆུབ་ཀྱི་སེམས་མ་སྒོམས་
པར་སངས་རྒྱས་པ་མདོ་སྔགས་གང་ནས་ཀྱང་མ་བཤད། བྱང་ཆུབ་ཀྱི་སེམས་སྒོམ་པའི་སྐབས་སུ་བྱང་
ཆུབ་ཀྱི་སེམས་བྱང་ཆུབ་ཀྱི་སེམས་རང་ཟེར་གྱིན་བསྡད་པས་མི་འོང་། བཤེས་གཉེན་མཁས་པ་ཚུལ་
བཞིན་དུ་བསྟེན་ནས་བློ་རིམ་གྱིས་སྦྱོང་དགོས་པ་ཡིན། རྒྱང་མཆོངས་བྱེད་ས་མེད་ཇོ་བོ་ཆེན་པོས་
བྱམས་པ་དང་སྙིང་རྗེ་སྦྱོང་མི་ཤེས་པའི་བྱང་ཆུབ་སེམས་པ་ཁྱེད་བོད་ཀྱིས་ཤེས་པ་འོ་ན་ཇི་ལྟར་བྱེད་ན་
དང་པོ་ནས་གོ་རིམས་སུ་བསློབ་པ་ཞིག་དགོས་པ་ཡིན་གསུངས། གོ་རིམས་སུ་བསློབ་ཚུལ་ལམ་རིམ་
གྱི་འཁྲིད་ལས་ཇི་ལྟར་འབྱུང་བ་ལྟར་ཡིན་པས་ཆོས་ལམ་རིམ་ལས་ལྷག་པ་ཞིག་གར་ཡང་མེད་མོད།
འོན་ཀྱང་རྗེ་བཙུན་མི་ལས། མགྱོགས་པ་གྱི་ལིང་རྟ་ལ་ཡོད་དེ། །ཞོན་མ་མྱོང་ལ་ཅི་ཆ་ཡོད། །དྲོ་འཇམ་
ལུ་གུའི་ཚར་ལ་ཡོད་དེ། །གྱོན་མ་མྱོང་ལ་ཅི་ཆ་ཡོད། །གསུངས་པ་ལྟར་ཆོས་ཉམས་མེད་པ་ལ་ཅི་ཆ་
ཡོད་༑ ད་ལྟ་ལམ་རིམ་གྱི་འཁྲིད་ཟེར་ཐག་རིང་ནས་ཉན་ཙ་ན་སྙན་པོ་འོང་སྟེ། ཁོ་རང་ལ་གཏུགས་པ་
ན་འཐེན་འཐེན་ནས་བཏང་བ་འདྲ་མོ་རིང་རྒྱང་གི་འགྲོ་འདི་ལ་སྡུག་པ་མང་། རྗེ་བཙུན་མི་ལས།
གངས་དཀར་ཏི་སེ་སྐད་པ་དེ། །མ་མཐོང་རྒྱང་ན་གྲགས་ཆེ་བ། །མཐོང་ནས་དྲུང་དུ་སླེབ་ཙ་ན། །རི་
མགོ་ཁ་བས་གཏུམས་པ་ཞིག །དེ་ལ་ཡ་མཚན་ཅི་ཞིག་ཡོད། །གསུངས་པ་དང་འདྲ་འཁྲིད་བྱ་བ་དེ་
རང་གི་བློ་ཉོན་མོངས་པའི་ཕྱོགས་སུ་ཆུ་འཐུར་དུ་རྒྱུགས་པ་ལྟར་སོང་བ་དེ་ཚུར་ཆོས་ལ་སྒྱུར་བ་ཞིག་ལ་
ཟེར༑ གཞན་མཇིང་པ་ལ་ཐག་པ་བཏགས་ནས་གང་ངོས་ལ་འཁྲིད། ཆོས་ལ་རབ་འབྲིང་ཐ་གསུམ་
ཡོད༑ བྱང་ཆུབ་ཀྱི་སེམས་ཆོས་ཀྱི་རབ་ཡིན། དེ་གཅིག་རྒྱུད་ལ་སྐྱེས་ན་དེ་ཡིན། དེ་མིན་འགྲོ་ས་རུ་
ནས་གང་ཡང་མ་ཕྱིན་དེ་ལྟར་བཤད་པའི་སྐབས་སུ་འགའ་རེས་ཁོ་ལ་དུས་རྒྱུན་དུ་བྱང་ཆུབ་ཀྱི་སེམས་
སྒོམ་ཟེར་རྒྱུ་ཞིག་ལས་མེད་བསམ་ཤས་ཆེ་སྟེ། ང་ལ་དེ་ཀ་ལས་ཟེར་རྒྱུ་མེད། ཡག་པོ་བྱེད་ན་བྱང་ཆུབ་
ཀྱི་སེམས་འདི་དབུལ་པོས་གཏེར་རྙེད་པ་ལྟར་རང་གིས་རྒྱུས་ཡོད་བྱས་ནས་འཆད་པ་ལས་འདི་ཡོད་
པའི་སྐད་ཆ་གཞན་ལ་གཏོང་མི་ཕོད་པ་ཞིག་ཡིན་ཏེ། ཕན་པ་ཞིག་ཨེ་འོང་བསམས་ནས་དུས་རྒྱུན་དུ་
འདིའི་སྐད་ཆ་བྱས་པ་ཡིན་གསུང་། གནས་གང་ནས་གང་དུ་ཕེབས་ཀྱང་ཕེབས་ཁ་དང་། ཕེབས་མ་
ཐག་དང་། ངལ་བསོ་བ་དང་མེ་ཏོག་དང་ཆུ་དྭངས་པ་དང་ས་ཕྱོགས་ཉམས་དགའ་བ་སོགས་མཆོད་
པར་འོས་པའི་དངོས་པོ་ཅི་འདྲ་བ་ཞིག་གཟིགས་པ་དང་མི་མ་ཡིན་པའི་ལྷ་རྟེན་གྱི་དྲུང་དུ་ཕེབས་པའི་
- 41-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཚེ་ཡན་ལག་བདུན་པ་སེམས་བསྐྱེད་དང་བཅས་པའམ། མ་ཐ་ཡང་དབུ་ཞྭ་ཕུད་ནས་ས་གཞི་སྤོས་
བྱུགས་མ་དང་ཐལ་མོ་སྦྱར་ནས་སེམས་བསྐྱེད་རེ་ངེས་པར་མཛད། སྒྲུབ་སྡེ་ཕན་ཚུན་དུ་ཕེབས་པ་ན་སེ་
ར་རྩེའི་ཤར་གྱི་རི་གདོང་དང་། ར་ཁ་བྲག་གི་མཐའི་གོང་ཕུར་བུ་ལྕོག་གི་ནུབ་ཀྱི་བྲག་འབུར་གོང་རྣམས་
སུ་ཕེབས་ཕྱིན་གསུང་ཆོས་ཡན་ལག་བདུན་པ་སེམས་བསྐྱེད་དང་བཅས་པ་རེ་ངེས་པར་མཛད། ས་
མཐོ་ས་ནས་སེམས་བསྐྱེད་ན་སེམས་བསྐྱེད་རྒྱ་ཆེན་པོ་འོང་བར་རྗེ་བླ་མས་གསུངས་པ་ཡིན་གསུང་།
བྲག་འབུར་གོང་དེ་ལ་སེམས་བསྐྱེད་སྒང་ཞེས་མིང་འདོགས་མཛད། དེ་ལྟ་བུའི་ཚུལ་གྱིས་བྱང་ཆུབ་
སེམས་ཀྱི་བསྟན་པ་ཉིན་མོ་ལྟར་གསལ་བར་མཛད་པས་རྗེ་བདག་ཉིད་ཆེན་པོའི་བསྟན་པ་ལ་བྱ་བ་
མཛད་དོ། །སེམས་རིན་པོ་ཆེ་ནི་སུའི་རྒྱུད་ལ་ཡོད་ཀྱང་དགེ་ཚོགས་རླབས་པོ་ཆེ་ལ་ངང་གིས་འཇུག་
ཅིང་ཀུན་སྤྱོད་ཡོངས་སུ་དག་པ་ཆོས་ཉིད་ཡིན་པས། གནས་བཟང་ངན་གང་འདྲ་ཞིག་ཏུ་བཞུགས་ཀྱང་
མགོན་པོ་གསེར་གླིང་པའི་རྣམ་ཐར་ཡིན་གསུང་ཕྱག་བདར་ལེགས་པར་བྱས་རྟེན་བཀྲམ་མཆོད་པ་
ཕུལ་སྐྱིལ་ཀྲུང་ལམ་གྱི་བཅས་ཏེ་སྐུ་དྲང་པོར་བསྲངས་ཏེ་བཞུགས་པ་ལས་རྒྱབ་བསྙེས་འཕྲེད་ཉལ་
སོགས་གཏན་ནས་མི་མཛད་པས་བཞུགས་ཚུལ་ཡོངས་སུ་དག་པ། ཕེབས་པ་ན་སྤྱན་གཉའ་ཤིང་གང་
ཕན་ལ་མི་གཟིགས་པར་སྒོ་གསུམ་ལ་རྟོག་པའི་བག་ཡོད་དང་ལྡན་པས་འཕགས་པའི་མི་སྨྲ་བས་སམ།
ཡང་ན་སྐྱབས་འགྲོ་ལས་འབྲས་སོགས་ལས་བརྩམས་པའི་སྔོན་གྱི་བྱུང་བ་ངོ་མཚར་བ་སྟོན་པའི་ཡང་
དག་པར་སྨྲ་བས་ཕེབས་པས་འབྱོན་ཚུལ་ཡོངས་སུ་དག་པ། ཆིབས་པ་དང་ཕྱག་གཡོག་སོགས་ཁེངས་
དྲེགས་སྐྱེ་བའི་རྒྱུ་ལ་མི་དགྱེས་ཤིང་ཟས་ལ་སྨན་གྱི་འདུ་ཤེས་ཀྱིས་ཉིན་ལྟར་གང་བཞེས་ལས་ཞིམ་
མངར་ཅན་ལ་འདོད་སྲེད་ཀྱིས་མང་དུ་བཞེས་པ་མི་མངའ། ན་བཟའ་ཡང་འབྱོར་པ་རྒྱུ་མཚན་དུ་བྱས་
ནས་ཧ་ཅང་བཟང་བ་བག་མ་ལ་འགྲོ་རན་པ་དེ་ལྟ་བུ་གཏན་ནས་མི་བཞེས་པར་མཐའ་གཉིས་སུ་མ་
ལྷུང་པ་ལ་རྨ་དཀྲིས་ཀྱི་འདུ་ཤེས་ཀྱིས་བཞེས་པ། ཟས་གོས་མ་འབྱོར་པས་ཡིད་མི་གདུང་ཞིང་འབྱོར་
པ་ལ་ལྷག་པར་ཆགས་པ་མེད་པ། འབྱོར་པའི་ཆེད་དུ་ཁ་གསག་གཞོག་སློངས་སོགས་མི་མངའ་བས་
འཚོ་བ་ཡོངས་སུ་དག་པ། ན་བཟའ་རྣམས་ཀྱང་གཡས་རིང་གཡོན་ཐུང་ལྟ་བུ་མ་ཡིན་པར་དང་བ་
འདྲེན་པར་བཞེས། གཞན་དང་གསུང་གླེང་གི་འཕྲོ་ལ་གསོལ་བ་བྱུང་ན། གསུང་འཕྲོས་འཕྲོ་རྦད་ཀྱི་
བཅད་ནས་ཁ་ཟས་ཀྱི་རྣལ་འབྱོར་མདོ་རྒྱུད་ནས་ཇི་ལྟར་གསུང་བ་ལྟར་མཛད། བསྔོ་རྟེན་ཕུལ་བ་
རྣམས་བླ་མ་ཉིད་ཀྱི་སྤྱན་ལམ་དུ་ཕབ་ནས་བསྔོ་བ་མ་ཚར་བར་གཞན་དུ་ཁྱེར་ས་མེད། བསྔོ་བ་ཚར་
- 42 -



༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
ནས་ཀྱང་དཀོན་མཆོག་གི་མཆོད་པ་དགེ་འདུན་གྱི་བསྙེན་བཀུར་གང་རུང་ཞིག་ཏུ་གཏོང་བ་ལས་རང་
བཞིན་ཕུལ་བ་དང་འདྲ་འདྲ་མི་མཛད། བསྔོ་ཡིག་ཐམས་ཅད་ཀྱང་ཆུད་ཟོས་སུ་མ་སོང་བར་སྡེབས་སུ་
ས་ཚྭ་འདེབས་པ་ལས་བསྔོ་རྟེན་བྱུང་ན་བསྔོ་ཡིག་གར་འགྲོར་གཏོང་བ་དེ་འདྲ་གཏན་ནས་མི་མཛད།
མདུན་དུ་མི་སུ་འདྲ་ཞིག་མཇལ་བར་སླེབས་ཀྱང་ཕལ་ཆེར་མིང་འདྲི་བ་དང་དབྱིབས་ལ་བསྙེལ་བ་མི་
མངའ་བར་འདུག །དེ་ཅི་ཡིན་སྙམ་ཙ་ན། བླ་མ་ཟེར་བ་དེ་རང་ལ་བློ་གཏད་སྐྱབས་འཇུག་ཞུ་མི་རྣམས་
སྲུང་འཁོར་གྱི་ནང་དུ་འཇོག་ཅིང་། བསྔོ་བགྲང་བྱེད་གནས་འདི་ན་འདི་ཡོད། འདི་ན་འདི་ཡོད་བསམ་
པ་དགོས་པ་ཡིན་གསུངས། ཁེངས་པ་ཅན་མདུན་དུ་བྱུང་ན་འགའ་རེ་ལ་སྤྱན་གཟིགས་པ་ཙམ་ཡང་མི་
མཛད་འགའ་རེ་ལ་ཁོ་མཐོང་ཙམ་ནས་བཞེངས། དབུ་ཞྭ་འབུད་གདན་བཟང་པོ་འདིང་། ཁ་ཟས་དང་
གནང་སྦྱིན་མགུ་བ་མཛད་པས་འགའ་ཞིག་འཇིགས་ནས་འདུད། འགའ་ཞིག་ངོ་ཚ་ནས་རང་དབང་
མེད་པར་འདུད་དགོས་ཞུམ་པ་ཅན་བྱུང་ན་ཡོན་ཏན་མེད་སྙམ་ནས་ཞུམ་པ་ཞིག་ཡིན་ན་ཡིག་དྲུག་ཚར་
གཅིག་བརྗོད་ན་ཕན་ཡོན་ཆེན་པོ་འདི་ལྟར་ཡོད་བྱ་བ་དང་། སྔོན་གང་ཟག་འདི་ལྟ་བུ་ཞིག་གིས་དགེ་
བ་ཆུང་ངུ་འདི་ལྟ་བུ་བྱས་པས་འབྲས་བུ་ཆེན་པོ་འདི་ལྟར་བྱུང་བ་ལྟ་བུས་གཟེངས་བསྟོད་པས་ཁོ་ཆོས་
ཟབ་ལ་རྒྱ་ཆེ་བ་ལའང་འཇུག་པའི་བློ་སྟོབས་བསྐྱེད། རང་གི་སྤྱོད་པ་ངན་པས་ཞུམ་པ་བྱ་བ་དེ་ལ་
འགྱོད་པ་ལ་ནི། དངོས་སུ་འདི་ལྟར་གྱིས་མི་གསུང་བར་སྔོན་གང་ཟག་འདིས་མི་དགེ་བ་འདི་འདྲ་ཞིག་
བྱས་པ་ལ་བཤགས་སྡོམ་འདི་ལྟར་བྱས་པས་དག་འདུག་བྱ་བ་གསུངས་པས་ངས་སྤྱོད་པ་ངན་པ་བྱས་
པ་བླ་མས་མཁྱེན་འདུག་ཕྱིས་ཀྱང་བྱས་ན་མཁྱེན་འོང་སྙམ་ནས་བྱ་བ་ངན་པ་ལས་བཟློག་ནུས་པ་ཞིག་
བཞུགས། འགྱོད་པ་དང་ངོ་ཚ་མེད་པ་ཞིག་ཡིན་ན་བཏང་སྙོམས་སུ་འཇོག་གོ །དགེ་བའི་བཤེས་
གཉེན་རིགས་ལམ་ལ་ཤིན་ཏུ་བྱང་བ་སྡེ་སྣོད་བྱུང་བཤད་བྱེད་ཤེས་པ་རྣམས་ཀྱང་རིན་པོ་ཆེ་པ་ཉིད་ཀྱི་
ཉམས་མྱོང་ལ་ཤར་བ་བཞིན་དལ་འབྱོར་རྙེད་དཀས་སྣ་དྲངས་བློ་ནང་དུ་བཀུག་ནས་བྱང་ཆུབ་ཀྱི་
སེམས་ལ་གདམས་པའི་མཐིལ་དུ་བྱས་ནས་མངོན་རྟོགས་རྒྱུད་ལ་སྐྱེད་ཚུལ་འདི་བཞིན་ཞིག་མ་བྱུང་ན་
ཚིག་ཙམ་ལ་མི་ཚེ་སོང་ན་འགྱོད་པོ་འོང་གསུང་བ་ན་སྔར་བྱས་ཚད་ཤུན་པ་ལྟར་གོ །སྙིང་པོའི་དོན་ལ་
བློ་བསྐྱེད་རེ་གསར་དུ་སྐྱེ་བས་ང་རྒྱལ་དང་ཁེངས་པ་ཞི་སྟེ་རང་དབང་མེད་པར་ཞབས་སྤྱི་བོར་བླངས་
ནས་འབྲལ་མི་ཕོད་པའི་བློ་སྐྱེ་བ་ཞིག་བཞུགས། བོད་སྐད་བརྡ་མ་འཕྲོད་པའི་སོག་པོ་གསར་པ་
རྣམས་ཀྱང་ཞལ་ཀྱི་དཀྱིལ་འཁོར་མཇལ་མ་ཐག་སེམས་རང་དབང་མེད་པར་དད་པ་ཞིག་བཞུགས།
- 43-



( ）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྐུ་ལ་བཅར་ནས་རང་བསྡད་ན་རིམ་གྱི་རིམ་གྱིས་བླ་མའི་ཀུན་སྤྱོད་ཇེ་དག་རང་རང་གི་སྤྱོད་པ་ཆོས་
དང་མི་མཐུན་པ་གོ་རུ་རང་སོང་ནས་བླ་མ་ལ་ཞེད་དུ་ཞེད་དུ་འགྲོ་བ་ཞིག་བཞུགས། མདོར་ན་སྐྱ་སེར་
དྲག་ཞན་བློ་རབ་འབྲིང་སུ་འདྲ་ཞིག་གིས་མཇལ་ཀྱང་བཞུགས་ཚུལ་ཚུན་ཆད་དྭང་བ་འདྲེན་པ།
གསུང་གླེང་མང་ཉུང་རན་ཅིང་སྐབས་སུ་བབས་པ། བྱམས་སྙིང་རྗེ་བྱང་ཆུབ་སེམས་ཀྱིས་ཀུན་ནས་
བརླན་པའི་ཞལ་གྱི་དཀྱིལ་འཁོར་མཐོང་། གསུང་གི་གདངས་ཐོས། ཚུལ་ཁྲིམས་རྣམ་པར་དག་པའི་
དྲི་ཚོར། དམ་པའི་ཆོས་ཀྱི་རོ་མྱོང་མ་ཐག་དད་པའི་སྤུ་ལོང་གཡོས་ཏེ་ལུས་སེམས་བདེ་བས་ཁྱབ་པའི་
དགའ་བདེ་ཁྱད་པར་ཅན་སྐྱེ་བས་རེ་ཞིག་གི་བར་དམ་པའི་ཆོས་ཁོ་ནའི་སྣང་བ་ལས་བློ་ངན་གྱི་རིགས་
ཐམས་ཅད་འགགས་འགྲོ་བ་ཞིག་ཡོད་དེ། ཞལ་མཇལ་མྱོང་བ་རྣམས་ཀྱིས་ཉམས་སུ་མྱོང་བ་དེ་ཀ་
ཡིན༑ དེ་ལྟར་བྱང་ཆུབ་སེམས་ཀྱིས་འཕངས་པའི་སྐུ་གསུང་ཐུགས་ཀྱི་ཀུན་སྤྱོད་ཡོངས་སུ་དག་པས་
སོ་ཐར་གྱི་ཚུལ་ཁྲིམས་ལ་སྡོམས་ཀྱིས་བསྡུས་པའི་ཉེས་བྱས་ཕྲ་མོ་དང་བྱང་སེམས་ཀྱི་ཚུལ་ཁྲིམས་ལ་
འདོད་པའི་སེམས་ཀྱི་རྗེས་སུ་འཇུག་པའི་ཉེས་བྱས་ཙམ་དང་གསང་སྔགས་ཀྱི་ཚུལ་ཁྲིམས་ལ་ལྷའི་
མཚན་མ་དང་དམན་མ་ལ་འགོམ་པའི་ཉེས་པ་ཙམ་གྱིས་ཀྱང་མ་གོས་པ་ལ་འབད་ཅིང་། བརྒྱ་ལ་གོས་
ན་ཡང་རང་རང་གི་གཞུང་ནས་འབྱུང་བའི་ཕྱིར་བཅོས་ཚུལ་བཞིན་མཛད་པས་ཚུལ་ཁྲིམས་རྣམ་པར་
དག་པའི་དྲིས་གཟིམས་ཁང་གི་ནང་དང་ཉེ་འཁོར་ཐམས་ཅད་བསུངས་ཆིང་ངེ་སྤོས་བཟང་པོ་སྦར་བ་
ལྟར་ཡོད་ལ་ཐ་ན་གཟིམས་ཁང་དུ་བཞུགས་པའི་ཆས་ཀ་དང་ཕྱག་གཡོག་ཚུན་གྱི་གོས་ལའང་ཚུལ་
ཁྲིམས་ཀྱི་དྲི་ངད་ལྡང་བ་ཡོད། ཚུལ་ཁྲིམས་རྣམ་པར་དག་པ་ལས་ཏིང་ངེ་འཛིན་བཟང་པོ་འཁྲུངས་དེ་
ལས་མངོན་པར་ཤེས་པ་དང་། ངོ་མཚར་ཅན་གྱི་དག་པའི་གཟིགས་སྣང་དུ་མ་ཡོད་པར་མཆིས་ཏེ་
གཞན་སེམས་མཁྱེན་པའི་མངོན་ཤེས་མངའ་བས་རེས་འགའ་ད་རེས་ཆོས་ཟབ་མོ་ཇི་ལྟ་བུ་ཞིག་་་་་
གསུང་ན་སྙམ་ཙ་ན་ཅི་ཡང་མི་གསུང་རེས་འགའ་ཐུགས་བྲེལ་ཆེ་ཞིང་སྐུ་གཟུགས་མི་བདེ་བ་ཇི་ལྟ་བུ་
ལའང་མི་གཟིགས་པར་ཤིན་ཏུ་རྒྱས་པར་གསུང་། ཕུར་བུ་ལྕོག་གི་འདུ་ཁང་ལས་སྐབས་བདག་ལ་
དཀའ་བཅུ་སྐལ་ལྡན་གྱི་ཕྱི་ཡི་ཀུན་སྤྱོད་མི་མཛེས་པ་འགའ་ཞིག་ལ་བརྟེན་ནས་ལོག་པར་རྟོག་པ་རྒྱུན་
ཆགས་སུ་ཡོད་པའི་ཚེ་བླ་མའི་དྲུང་དུ་ཕྱིན་པས་འཕྲོས་ཅི་ཡང་མེད་པར་དཀའ་བཅུ་སྐལ་ལྡན་ལ་་་་་་
དམིགས་ནས་སྡིག་བསགས་ན་སྡིག་པ་ཚབ་ཆེན་གསོག །ཁོ་ལ་སེམས་ཅན་གྱི་དོན་དུ་ལུས་སྲོག་
ལོངས་སྤྱོད་གཏོང་ཕོད་པའི་སྙིང་ཚན་འདུག་པ་དེ་ལྟ་བུ་ཡོང་མཁན་ཤིན་ཏུ་དཀོན་གསུང་བྱུང་བས་
-44 -



(
༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
སྙིང་ཚ་འུབ་ཀྱི་སོང་། ཡང་ལན་ཅིག་རིན་པོ་ཆེ་པ་ཉིད་ཞབས་འབམ་བསྙན་པའི་སྙན་གཡོག་དགེ་སློང་
དངོས་གྲུབ་ཀྱིས་མཛད་ནས་ཨ་ལྕེ་སྒྲོལ་མའི་ནང་དུ་ཡོད་པའི་ཚེ་དགེ་སློང་གི་སེམས་ལ་བླ་མ་འདི་ཁ་
ཏོན་འདྲ་ཅི་ཡང་མི་བྱེད་པར་ནག་ཐོམ་མེ་འདུག་པ་འདི་འདྲ་སྦྱིན་བདག་ལ་ངོ་ཡང་ཚ་སྙམ་པ་ཤར་བས་
གདོང་ལ་ཅེར་གྱི་གཟིགས་ནས་ཁྱོད་ཀྱི་སེམས་ལ་ང་དགེ་སྦྱོར་གང་ཡང་མི་བྱེད་པར་འདུག་པ་ཐབས་
སྡུག་བསམ་པ་ཨེ་འདུག །ཐེག་པ་ཆེན་པོ་བ་སེམས་བྲེལ་ལུས་དལ་དགོས་པ་ཡིན་སེམས་ཀྱི་འཕྲུལ་
གཅིག་མ་ཤེས་ན་ལུས་ངག་གི་རྩབ་རྩབ་མང་མ་མང་མེད་གསུངས་པས་འཇིགས་ཞུམ་པ་ཞིག་བྱུང་སྟེ་
དེ་འདྲའི་རིགས་ཤིན་ཏུ་མང་། སྒྲུབ་ཁང་དུ་རྟ་མགྲིན་གསང་སྒྲུབ་ཀྱི་བསྙེན་པ་ཟླ་བ་དྲུག་བྱས་པའི་རྨི་
ལམ་དུ་འཁྲུངས་ཡུལ་དུ་བཞུགས་འདུག་པ་ལ་ནུབ་ཕྱོགས་ནས་འབྲུག་སྒྲ་ལྟ་བུ་སྔ་མ་ལས་ཕྱི་མ་ཆེ་བ་
གསུམ་བྱུང་། བལྟས་པས་སྤྲིན་གསེབ་ན་ལྷའི་བུ་དང་བུ་མོ་མཆོད་རྫས་སྣ་ཚོགས་ཁྱེར་བ་དུ་མའི་
དབུས་ན་སློབ་དཔོན་པདྨ་ཕེབས་འདུག་དེ་ལ་གསོལ་བ་ཡུན་རིང་དུ་བཏབ་པས་སྒྲ་སྔར་ལྟར་གྲགས་
ཏེ་ལྷོ་ཕྱོགས་སུ་ཕེབས་སོང་རྟ་མགྲིན་དང་སློབ་དཔོན་གཅིག་ཡིན་འདུག་གསུངས། ཡང་ལན་གཅིག་
སྒྲུབ་ཁང་དུ་རྣལ་འབྱོར་པ་རྐང་དུང་ཁྱེར་བ་ཞིག་བྱུང་ནས་ཞག་གསུམ་བསྡད་སོང་བ་ཐ་མལ་པར་མི་
འདུག་སྙམ་པས་རྗེས་མ་ཉང་བྲན་ནང་གི་ཚེས་བཅུ་པ་རྣམས་ཀྱི་སློབ་དཔོན་གྱི་སྐུ་ལ་རབ་གནས་བྱས་
གསོལ་བ་བཏབ་པས་རྨི་ལམ་དུ་སྔར་གྱི་རྣལ་འབྱོར་པ་དེ་འོངས་ནས་ང་འདི་ན་མ་འོངས་པར་ལོ་བཅུ་
དྲུག་སོང་སྔར་ང་འོངས་པའི་ཚེ་ཁྱོད་ལ་ཟླ་བོ་མང་པོ་མི་འདུག་པ་ལ་ད་མང་པོ་འདུག་ཟེར་དེ་བསམས་
པས་སྔར་དངོས་སུ་འོངས་པའི་རྣལ་འབྱོར་པ་དེ་སློབ་དཔོན་པདྨ་ཡིན་པར་འདུག་གསུངས། ཡང་ལན་
ཅིག་རྡོ་རྗེ་འཇིགས་བྱེད་ཆེན་པོ་དངོས་སུ་སྒྲུབ་ཁང་དུ་བྱོན་པར་རྨིས་པས་ཕྱི་ཉིན་མངའ་རིས་ཞབས་
དྲུང་བློ་བཟང་བསྟན་པའི་རྒྱལ་མཚན་ཕེབས་བྱུང་རྡོ་རྗེ་འཇིགས་བྱེད་རང་དུ་མོས་ནས་གསོལ་བ་
བཏབ་པས་ནམ་ཕྱེད་ཙམ་ན་རྡོ་རྗེ་འཇིགས་བྱེད་དངོས་སུ་སོང་ནས་འདུག་པ་མཇལ་གསུང་སྟེ་དེ་ལྟ་བུ་
གཞན་ཡང་མང་ལ་སྔར་ཡང་ཐོར་བུ་བརྗོད་ཟིན་ཏོ། །
གཉིས་པ་དཀོན་མཆོག་གི་མཆོད་པ་ཇི་ལྟར་མཛད་ཚུལ་ནི། སྔར་མང་དུ་སོང་ལ་གཞན་ཡང་དང་
པོ་རྫའི་སྣོད་དུ་ཆུ་ལས་མ་འབྱོར་ཀྱང་ཉིན་རེ་ཡོན་ཆབ་ཚར་དྲུག་རེ་ཕུལ། དང་པོ་གཡམ་པའི་མཎྜལ་
དང་དེ་ནས་ལིའི་མཎྜལ་ལ་འབྲུའི་ཚོམ་བུ་ལས་མ་འབྱོར་ལ་རྗེས་སོར་དངུལ་གྱི་མཎྜལ་ལ་རིན་པོ་ཆེ་
སྣ་ཚོགས་ཀྱི་ཚོམ་བུ་བཀོད་རྒྱུ་བྱུང་། དགུང་ལོ་བདུན་ཅུ་སྐོར་ལ་ཕེབས་དུས་ཀྱང་དཀོན་མཆོག་གི་
- 45 -



)༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མཆོད་པ་དང་ཕྱག་འཚལ་བ་སོགས་ཉིད་ཀྱི་ཕྱག་བསྟར་ནས་མཛད་པ་འདྲ་བ་ཅི་ལྟ་བུའི་འབྱོར་པ་ཅན་
དང་དད་པ་ཅན་གྱིས་འོང་བར་དཀའ། ཉིད་ཀྱིས་བསྔགས་བརྗོད་མཛད་ཅིང་ཕྱག་ལེན་ལ་བཏབ་པས་
རྗེས་སུ་འབྲང་སྟེ་སྒྲུབ་སྡེའི་དགེ་སློང་རྣམས་མཎྜལ་འབྲལ་སྤངས་མཛད། ལུང་པ་ཐམས་ཅད་དུ་ཡན་
ལག་བདུན་པ་དང་མཎྜལ་དར་རྒྱས་ཆེ་རུ་སོང་། མཆོད་པའི་ཡོ་བྱད་ཀྱང་གང་བཟང་ས་ནས་བྱེད་པ་
དར༑ བཀའ་ཆོས་སོགས་ཀྱི་ཚེ་ཕྱག་འཚལ་ལུགས་ལ་གཟིགས་ང་ཡི་བླ་མ་རྒོད་ཚང་པ་དེ་ཕྱག་འཚལ་
ལུགས་ལ་དོགས་པ་འཇུག །དང་པོ་ཡོད་མེད་ཕྱག་འཚལ་ལུགས་ལས་ཤེས་གསུང་བ་དེ་ཐུགས་བདེན་
པར་འདུག །འགའ་རེས་ཕྱག་འཚལ་ཙ་ན་བྲང་རྡུང་བ་འདྲ་ལན་གསུམ་བྱེད་པར་འདུག །དེ་དམྱལ་བ་
མགོ་འཕྱང་དུ་སྐྱེ་གསུང་། འགའ་རེས་ལག་པའི་མཐིལ་གཉིས་དམ་པོ་སྦྱར་ནས་ཕྱག་འཚལ་བ་འདུག་
དེ་མུ་སྟེགས་པའི་ཕྱག་ཡིན། སངས་རྒྱས་མི་བཞུགས་པའི་ཞིང་དུ་སྐྱེ་བར་བཤད། དེས་ན་ལུས་དྲང་
པོར་བསྲངས་ལག་པ་གཉིས་སྤྱི་བོར་ཐལ་མོ་སྦྱར་སོར་མོའི་རྩེ་རྣམས་ཐུག་པ་ཡིན་པ་ལ་མཐིལ་མ་
འབྱར་བས་ཐལ་མོ་ཁོང་སྟོང་བྱས་ནས་ཕྱག་འཚལ་དགོས་པ་ཡིན་གསུང་། རི་ཁྲོད་ཆགས་པའི་ཐོག་
མར་ངེད་རྣམས་ཀྱི་དགོང་ཇའི་ཞག་ཕོར་ཕར་བཞག་སྟེ་སང་ཞོག་ཇ་དེར་བཟེད་ནས་བཞེས་པ་བླ་མས་
གཟིགས་ནས་བཀའ་ཆོས་ཀྱི་དུས་སུ་འགའ་རེས་དགོང་ཇའི་ཞག་ཕོར་ཕར་བཞག་ནས་སང་ཞོག་ཇ་
དེར་བཟེད་ནས་བཏུང་འོང་། དེ་ཚོ་དཀོན་མཆོག་ལ་དད་པ་མེད་པའི་རྟགས་ཡིན། དཀོན་མཆོག་ལ་ཇ་
མཆོད་འབུལ་དགོས་ཙ་ན་ཕོར་པ་གཙང་མ་བྱེད་དགོས། གཙང་དུ་ངེད་ཀྱི་བླ་མ་ལ་བཞེས་སྤྱད་ཕྱི་རས་
གཉིས་གསུམ་རེ་ཡོད་གསུང་། འདུ་ཁང་གི་ལྡེབས་བྲིས་ཀྱི་གོ་རིའི་ཕྱག་མཚན་ནོར་འདུག །ཞུས་པས།
དེ་དུས་གང་ཡང་མི་གསུང་། གསུང་ཆོས་དུས་དང་པོ་བཞེང་སྐབས་སུ་དོགས་པ་འཇུག་དགོས་
བཞེངས་ཚར་ནས་སྐུ་འདྲ་ལ་སྙད་འདོགས་མང་པོ་ཟེར་མི་ཉན་གསུང་། ཡང་ལན་ཅིག་གཟུངས་ཀྱི་ཡི་
གེ་བྲིས་པ་འགའ་སྤྱན་ལམ་དུ་འབེབས་རྒྱུ་ཁྱེར་ཕྱིན། སྐུ་མདུན་དུ་ས་རྗེན་ལ་བཞག་པས་སྡུག་པ་ལ་
དེའི་འོག་ཏུ་རས་ཤིག་བཏིང་ཆོག་པར་གསུང་། ཡང་སྐུ་འདྲ་ཐམས་ཅད་ཀྱང་སོ་སྐྱེ་ཐ་མལ་པའི་ངོར་སྐུ་
འདྲ་ཡིན། བྱང་སེམས་ཚོགས་ལམ་ཆེན་པོ་བ་ཡན་གྱི་ངོར་སྤྲུལ་སྐུ་ཡིན། ས་དང་པོ་ཐོབ་ནས་ལོངས་
སྐུར་ཤར་ཏེ་ཆོས་སྟོན་པ་ཡིན། བྱོན་ལེགས་མི་ལེགས་དང་རྒྱུ་བཟང་ངན་ལ་བྱིན་རླབས་ཆེ་ཆུང་ཁྱད་
མེད་༑ བཞེངས་པ་པོ་བསོད་ནམས་ཆེ་ཆུང་ཡོད། སྐུ་འདྲ་དང་གླེགས་བམ་རྣམས་སངས་རྒྱས་ཀྱི་བྱིན་
རླབས་ལས་གྲུབ་པ་ཡིན། སངས་རྒྱས་ཀྱི་བྱིན་གྱིས་མ་བརླབས་ན་སྐུའི་དབྱིབས་སྤྲུལ་སྐུ་བའི་བློ་ལ་མི་
- 46 -



རོན) ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
འཆར། ཤོག་བུ་ལ་སྣག་ཚ་མི་འགོ་གོས་ཀྱི་ཚོས་མི་ལེན། སངས་རྒྱས་ཀྱི་སྐུ་མ་བཞེངས་གོང་དུ་ས་ལ་
ཕྱག་མི་འོས་ཀྱང་སྐུ་བཞེངས་ཚར་མ་ཐག་ནས་ཕྱག་བྱ་འོས། དེ་བཞིན་དུ་མི་ཡང་རབ་བྱུང་གི་རྟགས་
མ་བཟུང་གོང་དུ་ཕྱག་མི་འོས་པ་ཞིག་ཡིན་ཀྱང་རྟགས་དེ་ནམ་བཟུང་བ་ནས་སངས་རྒྱས་ཀྱི་སྐུ་འདྲ་
ཡིན་པས་ཕྱག་འོས། ད་དུང་སྐུ་འདྲ་ལས་དེ་རྣམས་འགང་ཆེ་དེ་ཅི་ཡིན་ན་དེ་ལ་ཁམས་བདེ་གཤེགས་
སྙིང་པོ་ཡོད། སྐུ་འདྲ་ལ་དེ་མེད། དེས་ན་དཀོན་མཆོག་གི་རྟེན་ལ་གུས་པོ་བྱེད་ཅིང་མཆོད་པ་འབུལ་
བའི་ཚེ་རྒྱལ་པོ་ཆེན་པོའི་གསོལ་དཔོན་ལྟར་འཇིགས་ཞུམ་ཞུམ་དགོས་གསུང་། ཁ་བཏགས་དང་སྨན་
རྩེ་ལེགས་ཤོས་ཐམས་ཅད་སྙན་དར་དང་དཔེ་ཆའི་ན་བཟར་འབུལ། པུ་ཏི་ཉིས་བརྒྱ་མ་ལོངས་ཙམ་ལ་
ན་བཟའ་ཕྱི་ནང་གཉིས་གསུམ་རེ་ཡོད། ཇ་ཕུད་དང་མེ་ཏོག་སོགས་ཀྱི་མཆོད་པ་རྙིང་པ་རྣམས་འགོམ་
པའི་སར་ཉིད་ཀྱིས་མི་འདོར་ལ་གཞན་གྱིས་དོར་ན་མི་བཟོད་པའི་གསུང་འབྱོན། དཀོན་མཆོག་གི་
རྟེན་གྱི་གྲིབ་མ་དང་། དགེ་འདུན་གྱི་ཚོགས་གདན་དང་ན་བཟའ་ལ་གྱ་ཚོམ་དུ་ཅི་ཡང་མི་འགོམ་མོ། །
ད་ལྟར་ན་ཁོ་བོ་ནི་སྒོམ་བཟང་པོ་ཡོད་པས། ཀུན་རྫོབ་སྤྲོས་བཅས་ཀྱི་དགེ་རྩ་ཆུང་ངུ་ལས་སངས་རྒྱས་
མི་རེ་ཟེར་མཁན་རྣམས་དང་བདག་ཉིད་ཆེན་པོ་འདིའི་རྣམ་ཐར་མི་མཐུན་ཡང་། བྱང་ཆུབ་སེམས་
དཔའི་སྡེ་སྣོད་ལས། འདི་ལྟ་སྟེ། ཤཱ་རིའི་བུ། བས་ནི་རྩྭ་སྐམ་པོ་དང་གཤེར་བཟོས་པ་དང་ཆུ་གྲང་མོ་
དང་དྲོན་མོ་འཐུངས་པ་དེ་ལས། འོ་མ་འགྲུབ་སྟེ་ཞོ་དང་མར་གསར་དང་མར་གྱི་སྙིང་པོ་ཡང་འགྲུབ་བོ། །
ཤཱ་རིའི་བུ་དེ་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ལ་གནས་ཏེ་འཇིག་རྟེན་གྱི་ཟང་ཟིང་བྱིན་ན་དེ་མི་འདོད་ཀྱང་འཁོར་ལོས་སྒྱུར་པའི་རྒྱལ་
པོ་ཡང་ཡོངས་སུ་འགྲུབ་བོ། །བརྒྱ་བྱིན་དང་ཚངས་པ་ཡང་འགྲུབ་བོ། །གནས་དེ་གསུམ་ཡོངས་སུ་
གྲུབ་ནས་བྱང་ཆུབ་སེམས་དཔའི་ས་བཅུ་ཡོངས་སུ་འགྲུབ་བོ། །དེ་བཞིན་གཤེགས་པའི་སྟོབས་བཅུ་
དང་མི་འཇིགས་པ་བཞི་ཡང་ཡོངས་སུ་འགྲུབ་བོ། །ཞེས་འབྱུང་བ་དང་། ཇོ་བོ་ཆེན་པོ་སྐུ་ན་ཤིན་ཏུ་
སྨིན་དུས་ཀྱང་དཀོན་མཆོག་ལ་ཕྱག་དང་མཆོད་པ་བྱིན་པ་འདར་ཕྲི་ལི་ལི་མཛད་པས་རྣལ་འབྱོར་པ་
ཆེན་པོས་ཇོ་བོ་འོ་བརྒྱལ་བར་འདུག་ཁོ་བོས་བགྱི་ཞུས་པས། འོ་ན་ཁྱོད་ཀྱིས་ཇོ་བོ་འོ་བརྒྱལ་བར་
འདུག་ཟེར་ནས་ང་ཡི་ལྟོ་སྐལ་ཟའམ་གསུངས་པ་དང་། ལམ་རིམ་ཆེན་མོ་ལས། ཡོ་བྱད་ལ་དབང་
ཐོབ་པའི་སེམས་དཔའ་ཆེན་པོ་རྣམས་ཀྱིས་ལུས་འབུམ་ཕྲག་དུ་མར་སྤྲུལ་པ་དང་ལུས་རེ་རེ་ལ་ཡང་
ལག་པ་བརྒྱ་སྟོང་ལ་སོགས་པར་སྤྲུལ་ཏེ་ཞིང་ཐམས་ཅད་དུ་བྱོན་ནས་རྒྱལ་བ་རྣམས་ལ་བསྐལ་པ་དུ་
- 47-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མར་མཆོད་པ་མཛད་ན། ཡོན་ཏན་ལྟར་སྣང་ཅུང་ཟད་རེས་ཆོག་ཤེས་པ་དག་ཁོ་བོ་ནི་དེ་ལྟ་བུ་ལ་བྱང་
ཆུབ་མི་རེ་ཞེས་སྨྲ་བ་ནི་ཆོས་རྒྱུས་ཤིན་ཏུ་ཆུང་བའི་ཅལ་ཅོལ་ལོ་ཞེས་གསུངས་པ་རྣམས་ལ་དཔྱད་ནས་
སངས་རྒྱས་ནས་བཟུང་བཀའ་གདམས་གསར་རྙིང་གི་བླ་མ་དམ་པ་རྣམས་ཀྱི་རྣམ་ཐར་དང་ཤིན་ཏུ་
མཐུན་པར་བློ་གྲོས་ཅུང་ཟད་ཡོད་ན་ཅིའི་ཕྱིར་མི་གོ།
གསུམ་པ་དགེ་འདུན་ལ་བསྙེན་བཀུར་ཇི་ལྟར་མཛད་ཚུལ་ནི། དགེ་འདུན་གྱི་སྡེ་ཆེན་པོ་གསུམ་
བཏབ་སྟེ་དེ་རྣམས་སོ་སོར་ཇ་ཚུལ་གྱི་རྒྱུན་སྐུ་མ་གཤེགས་བར་ཆད་མེད་དང༌། སེ་འབྲས་དགེ་གསུམ།
རྒྱུད་སྟོད་སྨད། དྭགས་པོ་གྲྭ་ཚང་། འོལ་ཁའི་རི་ཁྲོད་རྣམས་སུ་འགྱེད་དང་མང་སྐོལ་ཅི་རིགས་གནང་
བའི་ཚུལ་རྣམས་ཞིབ་ཏུ་བཤད་ན་དགེ་སློང་སྤོང་བ་པ་གཅིག་པུ་དབེན་པར་བཞུགས་པའི་གཏོང་བ་
ཤིན་ཏུ་རྒྱ་ཆེ་བ་ཡོད་དོ། །
བཞི་པ་སེམས་ཅན་ལ་གུས་པ་ཇི་ལྟར་མཛད་པ་ནི། རང་རྒྱུད་ཡོན་ཏན་གྱིས་ཇི་ལྟར་ཕྱུག་པ་
བཞིན་རང་རྒྱུད་ཀྱི་ཉེས་པ་ཆུང་ངུ་ལའང་ཆེན་པོར་བརྩིས་ནས་དམན་ཆ་བཟུང་། གཞན་གྱི་ཡོན་ཏན་
ཆུང་ངུ་ལའང་ཆེན་པོར་བལྟས་ནས་འགྲོ་བ་མཆོག་དམན་ཀུན་ལ་གུས་པར་མཛད་དེ་ཞལ་ནས་དགེ་
སློང་མི་ལ་ང་ལས་ཡོན་ཏན་ཆེ་ཁོང་ལ་རྒྱུད་གཞུང་བློ་འདོན་ཡོད་ང་ལ་དེ་མེད་གསུང་། ཡང་ང་ལས་
རབ་འབྱམས་པ་ཡེ་ཤེས་ཡོན་ཏན་ཆེ་ཁོང་གིས་ཡི་གེ་ཡག་པོ་འབྲི་ཤེས་ངས་མི་ཤེས་གསུང་། ཡང་
སེམས་ཅན་ཐམས་ཅད་ལ་ཁམས་བདེ་གཤེགས་སྙིང་པོ་ཡོད། རང་གིས་བལྟ་ཤེས་ན་སེམས་ཅན་
ཐམས་ཅད་ཡོན་ཏན་དང་ལྡན་པ་ཡིན་གསུང་། ཐ་ན་དུད་འགྲོ་འབུལ་བར་བྱུང་བ་ཀུན་ལའང་དེ་མ་
ཐག་དེའི་རྩ་བར་ཕེབས་ངན་སོང་སྦྱོང་བའི་གཟུངས་དང་མཚན་སྒྲོག །སྲུང་བ་འདོགས། རྭ་ལ་སྣུམ་
བྱུག་ཕྱག་གིས་བྱུག་པ་མཛད། རྭ་བཟང་དང་ཁྱུ་མཆོག་བྱས་ན་ཁོང་ཚོས་ཤེས་ནས་དགའ་འོང་། མཇུག་
རྡུམ་དང་རྭ་རྡུམ་བྱས་ན་སྨྲ་མ་ཤེས་པ་མ་གཏོགས་སྡུག་པོ་ཡོང་གསུང་། ཆིབས་པ་ལ་ཡང་ཆིབས་ཁ་
དང་ཆིབས་བཤོལ་མ་ཐག་མཚན་སྒྲོག་མཛད་དེ་ཡོན་ཏན་མཐའ་ཡས་པར་བསྟོད་པ་ལས། ཁྱོད་ཀྱིས་
ཐོས་དང་བློ་གྲོས་ཆེ་བའི་ཚེ་ན་བདག་བསྟོད་མ་མཛད་ལ། །འགྲོ་བ་ཡོན་ཏན་ཆུང་བ་གཞན་རྣམས་
ཀྱང་ནི་མཐོན་པོར་བཀུར་བར་གྱུར། །ཡོན་ཏན་ཚོགས་ལ་གནས་ཚེ་ཉིད་ཀྱི་སྤྱོད་པ་ཉེས་པ་ཆུང་ངུའང་
བཟུང་། །ཞེས་གསུང་བ་དང་མཐུན་པར་སྣང་ལ་རང་ཅག་རང་སྐྱོན་བིལ་བ་ཙམ་ལ་མི་རྟོག་པར་
གཞན་སྐྱོན་ཉུང་འབྲུ་ཙམ་ལ་རྟོག་པ་ནི་ཁམ་ལུང་པའི་ཞལ་ནས། འོ་ཅག་གིས་ཇོ་བོ་སེམས་ཅན་ལ་
- 48-



1:
：/
( ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
ཡོལ་ལེ་ཕྱོད་དེ་བྱས་པས་སེམས་ཅན་གྱིས་ཀྱང་འོ་ཅག་ལ་དེ་ལྟར་འོང་གསུང་བ་བཞིན་གང་དུ་གནས་
སུ་དང་འགྲོགས་ཀྱང་ཟོས་བདེ་མོ་ཞིག་མི་འོང་བ་ནི་རང་སྐྱོན་ཏེ། དགེ་བཤེས་གླང་རི་ཐང་པའི་ཞལ་
ནས༑ ངས་གསུང་རབ་ཟབ་མོ་ཇི་ཙམ་གྱི་ཞལ་ཕྱེ་ཡང་སྐྱོན་ཐམས་ཅད་རང་གི་ཡིན་ཡོན་ཏན་ཐམས་
ཅད་ཇོ་བོ་སེམས་ཅན་གྱི་ཡིན། དེ་ཡི་གནད་ཀས། ཁྱེ་དང་རྒྱལ་ཁ་གཞན་ལ་བྱིན། །གྱོང་དང་བུབ་ཁ་
རང་གིས་བླངས། །བྱ་བ་འདི་མིན་པ་གོ་རྒྱུ་མེད་གསུངས་པ་ལྟར་རོ། །དེ་ལྟར་ཕར་ཕྱིན་ཐེག་པའི་
དབང་དུ་བྱས་ནས་ཡོན་ཏན་རྒྱ་ཆེན་པོ་དང་ལྡན་པར་མ་ཟད། གསང་སྔགས་རྡོ་རྗེ་ཐེག་པའི་དབང་དུ་
བྱས་ནས་ཀྱང་རྫོགས་རིམ་གྱི་རྟོགས་པ་ཁྱད་པར་ཅན་བརྙེས་ཏེ། སྐུ་ཚེའི་སྨད་ལ་དཔལ་རྡོ་རྗེ་འཇིགས་
བྱེད་ཀྱི་ལམ་རིམ་པ་གཉིས་ལ་བརྩོན་པས་ཞལ་ནས་སྔར་ཡིན་ན་ང་ཞག་རེ་མི་མང་སར་བསྡད་ན་སུན་
སྣང་ཆེན་པོ་འོང་བ་ཡིན་ཏེ། ད་མི་མང་སར་བསྡད་པ་དང་ཐང་སྟོང་ཞིག་ཏུ་རང་གཅིག་པུར་བསྡད་པ་
དང༑ རི་ཁྲོད་དུ་མཐུན་རྐྱེན་འཛོམ་པོ་བྱས་ནས་བསྡད་པ་གང་བྱས་ཀྱང་བླ་མ་དཀོན་མཆོག་གི་ཐུགས་
རྗེས་བདེ་བ་ཆེན་པོ་ངང་ངམ་ཤུགས་ཀྱིས་སྐྱེ་བ་ཞིག་ཡོད་གསུང་། དེ་ལྟར་མཁས་པ་འཆལ་པར་མ་
ཤོར་བ། བཙུན་པོ་རྨོངས་པར་མ་ཤོར་བ། བཤད་པ་ཁ་བཤད་དུ་མ་ཤོར་བ། སྒྲུབ་པ་རང་དོན་དུ་མ་
ཤོར་བའི་སྐྱེས་མཆོག་དམ་པ་འདིས་མཐོན་པོའི་ཁྲི་ལ་བཟང་པོའི་ཟས་གོས་ལ་སྤྱོད་ཅིང་རྨོངས་པའི་
འཁོར་གྱིས་བསྐོར་བས་བསྟན་པ་དང་འགྲོ་བའི་དོན་མི་འོང་བར་གཟིགས་ནས། མི་མེད་ལུང་སྟོང་
འགྲིམས། འཚོ་བ་བྱ་འཚོལ་མཛད། ཡོན་ཏན་ཐམས་ཅད་སྦས། འོག་ནས་འགྲོ་བ་ཆུ་ལས་མེད་པའི་
དམན་ས་བཟུང་། ཆོས་བརྒྱད་ངན་སྐྱུགས་བཞིན་དོར་བསླབ་ཁྲིམས་རྣམས་ཁས་བླངས་ཙམ་ལ་མ་
བཞག་པར་ངོ་ལྐོག་མེད་པར་བསྲུངས། དཀོན་མཆོག་སྤྱི་བོར་ཁུར། ཉམ་ཆུང་བརྩེ་བས་བསྐྱངས། སྡེ་
སྣོད་གསུམ་གྱི་དོན་ཐམས་ཅད་སྐྱེས་བུ་གསུམ་གྱི་ལམ་རིམ་དུ་བསྡུས་ནས་ཉམས་སུ་བླངས་པས་ཐེག་
པ་ཆེན་པོའི་དགེ་བའི་བཤེས་གཉེན་གྱི་མཚན་ཉིད་ཐམས་ཅད་ཚང་བར་མཛད། ཕྱི་འདུལ་བ་ལྟར་
དང་ནང་གསང་སྔགས་ལྟར་གྱི་མཛད་པས་བཀའ་གདམས་རིན་པོ་ཆེའི་རྣམ་ཐར་གཙང་མ་ལེགས་
པར་ཕྱག་ལེན་ལ་ཐེབས་པར་མཛད་པའི་རྨད་དུ་བྱུང་བའི་རྣམ་པར་ཐར་པས་ཡིད་ལེགས་པར་དྲངས་
ཏེ་ཞབས་པད་སྤྱི་བོར་བསྟེན་པས་ལེགས་པར་བཤད་པ་སྣ་ཚོགས་ཀྱིས་སྨིན་གྲོལ་མཛད་པའི་གདུལ་
བྱ་མཐའ་ཡས་པ་ལས་རགས་པ་འགའ་ཞིག་སྨོས་ན་གངས་ཅན་འགྲོ་བའི་མགོན་པོ་ངག་དབང་ཡེ་
ཤེས་རྒྱ་མཚོ་དཔལ་བཟང་པོ། འཇམ་མགོན་བླ་མ་ཙོང་ཁ་པ་ཆེན་པོའི་གདན་ས་པ་དགའ་ལྡན་ཁྲི་རིན་
- 49 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པོ་ཆེ་བློ་བཟང་དར་རྒྱས་དཔལ་བཟང་པོ། མངའ་རིས་ཁྲིག་རྩེ་མཁན་ཆེན་ངག་དབང་མཆོག་ལྡན།
དཔལ་ལྡན་འབྲས་སྤུངས་ཆོས་ཀྱི་སྡེ་ཆེན་པོའི་གྲྭ་ཚང་བློ་གསལ་གླིང་གི་སློབ་དཔོན་བློ་བཟང་སྦྱིན་པ།
སེ་ར་ཐེག་ཆེན་གླིང་གི་བྱེས་མཁས་མང་གྲྭ་ཚང་གི་སློབ་དཔོན་ངག་དབང་རྒྱ་མཚོ། མཁས་པ་ཆེན་པོ་
བློ་བཟང་ནོར་བུ། མཁས་པ་ཆེན་པོ་བློ་བཟང་དོན་གྲུབ་པ། སྡེ་དྲུག་མཁན་ཆེན་ངག་དབང་ཡེ་ཤེས།
གྲུམ་མདའ་མཁན་ཆེན་ངག་དབང་ཚེ་འཕེལ། ལྷ་རྩེ་མཁན་ཆེན་ངག་དབང་རྒྱལ་མཚན། བྲག་གཡག་
སྤྲུལ་པའི་སྐུ་བློ་བཟང་ཡེ་ཤེས་དབང་པོའི་སྡེ། ཤར་ཕྱོགས་དྭགས་པོ་གྲྭ་ཚང་གི་སློབ་དཔོན་ལྷ་སྡིངས་
པ་བློ་བཟང་དོན་གྲུབ། སློབ་དཔོན་བློ་བཟང་རབ་བརྟན། མངའ་རིས་གྲྭ་ཚང་གི་སློབ་དཔོན་རིན་པོ་ཆེ་
ཆོས་གྲགས་ལ་སོགས་པ་དགོན་སྡེ་ཆེན་པོ་རྣམས་ཀྱི་བླ་ཆེན་དུ་མ་དང་། ཏ་དབོན་སློབ་དཔོན་པཎྜིཏ་
བློ་བཟང་སྦྱིན་པ། མཁས་ཤིང་གྲུབ་པའི་དབང་ཕྱུག་མཁར་རྡོ་དཔོན་སློབ་བཟོད་པ་རྒྱ་མཚོ། མོ་
དགའ་ལུང་གི་དཔོན་སློབ་རིན་པོ་ཆེ་བློ་བཟང་ཆོས་རྒྱལ། དབེན་གནས་ལྷ་སྡིང་གི་རྡོ་རྗེ་འཆང་སྔགས་
རམས་པ་རིན་པོ་ཆེ། ཚེ་དང་སྒྲུབ་པ་མཉམ་པའི་སྦས་པའི་རྣལ་འབྱོར་པ་ཉིད་ཀྱི་སྐུ་ཚ་དགེ་སློང་བློ་
བཟང་ལུང་རིགས། ཁམས་ཚ་བའི་དགེ་སློང་བློ་བཟང་དར་རྒྱས། གྲུབ་པ་ཐོབ་པའི་རྣལ་འབྱོར་པ་
ཆེན་པོ་དཀའ་བཅུ་འཕགས་པ་སྐལ་ལྡན་སོགས་མཁས་བཙུན་བཟང་གསུམ་འཛོམ་པའི་རི་ཁྲོད་པའི་
བླ་མ་དུ་མ་དང་། སེ་ར་བསམ་བློ་དཀའ་ཆེན་ངག་དབང་བརྩོན་འགྲུས། སྒོམ་སྡེ་དཀའ་ཆེན་བློ་བཟང་།
བྱ་བྲལ་རབ་འབྱམས་པ་བློ་བཟང་ཆོས་འཕེལ། བྲ་ཏི་དཀའ་ཆེན་རིན་ཆེན་དོན་གྲུབ། དཔལ་ལྡན་
སྨད་རྒྱུད་གྲྭ་ཚང་གི་དབུ་མཛད་སངས་རྒྱས། དཔལ་ལྡན་སྟོད་རྒྱུད་གྲྭ་ཚང་གི་དབུ་མཛད་དགེ་འདུན་
ཡེ་ཤེས་ལ་སོགས་པ་གྲྭ་ས་སོ་སོ་དང་། རྒྱུད་སྟོད་སྨད་ཀྱི་དགེ་བའི་བཤེས་གཉེན་སྡེ་སྣོད་དང་རྒྱུད་སྡེ་
ལ་མཁས་པ་དུ་མ་དང་། འདི་དུས་ཀྱི་སྒྲུབ་སྡེ་གསུམ་དང་། འོལ་ཁ་གར་ཕུག །ཆོས་ལུང་། ལྷ་སྡིངས།
རྒྱ་སོག་དང་། སྟོད་མངའ་རིས་དང་གཙང་གི་དབེན་གནས་དུ་མར་བཞུགས་པའི་སྤོང་བ་བསམ་གཏན་
གྱི་རྣལ་འབྱོར་པ་མཐའ་ཡས་པ་དང་། ཡངས་པའི་ས་ཆེན་པོ་ལ་སྟོབས་ཀྱི་འཁོར་ལོས་བསྒྱུར་བ་ཇིང་
གིར་ཁངས། དེའི་བཙུན་མོ་ཚེ་རིང་བཀྲ་ཤིས། རྒྱལ་དབང་ཐམས་ཅད་མཁྱེན་པའི་ཡུམ་བློ་བཟང་ཆོས་
སྒྲོན༑ སྟོད་མངའ་རིས་ཆོས་རྒྱལ། སྨད་མཚོ་ཁ་གཡོན་རུའི་དཔོན་མོ་མ་ཕམ་ལྷ་དབང་སོགས་མདོར་
ན་བླ་ཆེན་མི་ཆེན། མཁས་པ་པཎྜིཏ། རྣལ་འབྱོར་ཀུ་སུ་ལུ་ལ་སོགས་པ་སྐྱེ་འགྲོ་ཡོངས་ཀྱི་སྤྱི་བོར་ཁུར་
ནས་མཆོད་པས། མཁས་བཙུན་ཀུན་གྱི་དབུས་ན་རིན་པོ་ཆེ་འདི་ཉིད་མངོན་པར་མཐོ་བ་ནི། དཔེར་
- 50 -



ནོ
༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ ༽
ན༑ གསེར་གྱི་རི་བདུན་གྱི་དབུས་ན་རི་ཡི་རྒྱལ་པོ་རི་རབ་ནི་ལྷམ་མེ་ལྷང་ངེ་ལྟར་རོ། །དེ་ཡང་བློ་སྦྱོང་
ལས་ མཐོན་པོ་འདོད་པ་གཡང་དུ་ལྷུང་། །ཆེན་པོ་འདོད་པ་སྐལ་བ་ཆད། །གསུངས་པ་ལྟར་རང་ཅག་
མཐོན་པོ་རང་ཞིག་འདོད་པ་ལ་བཀུར་མཁན་མི་གཅིག་ཀྱང་མི་འོང་ལ་ཁོང་དམན་ས་འཛིན་པ་ཀུན་གྱི་
རྐང་པའི་རྗེས་ཀྱི་ས་རྡུལ་ཡན་ཆད་ལྷ་མིའི་འགྲོ་བ་ཀུན་གྱིས་མཆོད་པ་ནི་རྒྱུ་གཞན་ཡང་མང་མོད་ཀྱི།
ཚུལ་ཁྲིམས་ཉེས་སྤྱོད་དྲི་མ་འཁྲུད་པའི་ཆུ། །ཉོན་མོངས་ཚ་གདུང་སེལ་བའི་ཟླ་བའི་འོད། །སྐྱེ་དགུའི་
དབུས་ན་ལྷུན་པོ་ལྟ་བུར་བརྗིད། །སྟོབས་ཀྱིས་བསྡིགས་པ་མེད་པར་འགྲོ་ཀུན་འདུད། །ཅེས་གསུངས་
པའི་དོན་བཞིན་ཚུལ་ཁྲིམས་རྣམ་པར་དག་པའི་འབྲས་བུར་གོ་ལགས་སོ། །
གསུམ་པ་མཐར་མྱ་ངན་ལས་འདའ་བའི་ཚུལ་བསྟན་པ་ནི། དེ་ལྟར་གང་ལ་གང་འཚམས་ཀྱི་
འཕྲིན་ལས་སྒོ་དུ་མ་ནས་སྐལ་ལྡན་ལས་འཕྲོ་ཅན་རྣམས་སྨིན་གྲོལ་ལ་བཀོད་ཟིན་ནས་དགུང་ལོ་དོན་
གཉིས་བཞེས་པའི་ལོ་མཇུག་ཏུ། ད་ནི་རང་གི་བྱ་བ་གང་ཡིན་པ་དེ་བྱས་ཟིན་གྱི་གདུལ་བྱ་རྣམས་ལ་
འཁོར་བའི་ཕུན་ཚོགས་ཀུན་གྱི་མཐའ་རྒུད་པས་སྡུད་པར་སྟོན་པ་དང་། བླ་མ་དང་དམ་པའི་ཆོས་
དཀོན་པར་སྟོན་པའི་ཕྱིར་ཞིང་གཞན་དུ་གཤེགས་པའི་དགོངས་པ་གཏད་པ་ན། སྔར་བཤད་པའི་
སེམས་བསྐྱེད་མཆོད་པ་རྗེས་མ་དེའི་སྐབས་ཉེ་གནས་ཚུལ་ཁྲིམས་རྒྱལ་མཚན་པར་དགའ་རབ་དབང་
ཕྱུག་སྙིང་ལ་ཞུགས་པ་ཞིག་གིས་ཡིག་བསྐྱར་ངན་པ་ཞིག་བྱུང་བར་བརྟེན་སྨན་མར་སྦྱོར་མ་ལེགས་པ་
ཞིག་བཞེས་པ་མ་འཇུ་ཞིང་སྐུ་མཁྲིས་རྒྱས་པའི་ཚུལ་མཛད་ནས་སྒྲུབ་ཁང་དུ་ཕེབས། ཧོར་ཟླ་བཅུ་
གཅིག་པའི་ཚེས་དྲུག་བདུན་ནས་ཕན་ཚུན་གྱི་དགེ་སློང་ཐམས་ཅད་ར་ཁ་བྲག་ཏུ་ཚོགས་ནས་ཞབས་
བརྟན་སྐུ་རིམ་ལ་དྲག་ཏུ་འབད་པས། སྒྲུབ་སྡེ་སོ་སོར་བཞུགས་གདན་རེ་རེ་མ་གཏོགས་བཞུགས་
གདན་གྱི་རིགས་ཐམས་ཅད། ན་བཟའ་བཞེས་བཞིན་པ་ཆ་ཚང་ཕྱག་རྫས་ཕལ་ཆེར་དགེ་འདུན་རྣམས་
ལ་འགྱེད་གནང་སྟེ། བཞུགས་གདན་ངན་པ་སྲབ་མོ་ཞིག་ལ་བཞུགས་ཏེ། དེ་རིང་ནི་ཆས་ཀ་ཐམས་
ཅད་བཏང་ཟིན་པས་བློ་བདེ་གསུང་། ཚེས་དགུ་ནས་སྐུ་མཚམས་དམ་པར་མཛད་བཅུ་གསུམ་བཅུ་
བཞི་སྐོར་ལ་དགེ་སློང་ཐམས་ཅད་སྒྲུབ་ཁང་དུ་ཚོགས་ཞབས་བརྟན་མཆོད་པ་རྒྱས་པར་ཕུལ་བའི་་་་་
ཚོགས་དབུར་མ་ཕེབས་པར་མ་ཟད་མདུན་དུ་བགྲེས་པ་རེ་གཉིས་ལས་མ་ཐར་བས་ཁོང་རྣམས་ཀྱིས་
ངེད་བུ་སློབ་རྣམས་ཐོག་མ་མེད་པ་ནས་ཉོན་མོངས་པ་གོམས་པ་ཤས་ཆེ་བས་བླ་མའི་བཀའ་ཚུལ་
བཞིན་སྒྲུབ་པ་མ་བྱུང་བ་དང་། ཐུགས་དང་འགལ་བ་བྱས་པ་རྣམས་སྙིང་ནས་བཤགས་ཞིང་གཞན་དུ་
-51-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཤེགས་པའི་ཐུགས་འདུན་མི་གཏོང་བ་མཁྱེན་མཁྱེན་བྱ་བ་ལ་སོགས་པ་སྨྲེ་ངག་གི་སྒོ་ནས་གསོལ་བ་
བཏབ་པས་ང་དགེ་འདུན་གྱི་ཐུགས་རྗེས་འཚོ་བ་ཡིན་ཁྱེད་ཚོས་ངའི་བློ་དང་འགལ་བ་བྱས་པ་མེད།
དཀོན་མཆོག་ཐུགས་རྗེ་ཆེ་བས་དགའ་རབ་འོང་གསུངས། གསུང་བཤད་སེམས་བསྐྱེད་མཛད་སྤྲོ་བ་
སྐྱེད་པར་མཛད། དེ་ནས་རིམ་གྱིས་གསུང་གློ་ཞིག་གིས་ཆབ་ཀྱི་སྙན་གཞི་གཏིང་བ་ཇེ་ཆེར་སོང་སྟེ་
སྨན་པའི་ངག་བཞིན་ས་དམའ་ས་གང་དུ་ཕེབས་པ་ལེགས་བརྟགས་སྒྲིལ་མཛད་པས་ཕུར་བུ་ལྕོག་ཏུ་
བབས་པས་ཧོར་ཟླ་བཅུ་གཉིས་པ་གཉིས་བྱུང་བའི་དང་པོའི་ཚེས་དགུ་ལ་ཕུར་བུ་ལྕོག་ཏུ་ཕེབས། ད་
དུང་ཡང་ས་དམའ་སར་དགའ་ཟེར་བས་དགེ་སློང་རྣམས་ཀྱིས་ཕེབས་པ་མི་དགའ་བའི་རྒྱུ་མཚན་ཞུས་
པས་བརྟགས་རིལ་མཛད་པར་དེ་ག་རང་དུ་བཞུགས་པ་བབས། ཚེས་བཅུ་གཉིས་ཀྱི་དགོང་ཇ་ནས་
བཟུང་ཕན་ཚུན་གསུམ་གྱི་དགེ་འདུན་ཐམས་ཅད་ཕུར་བུ་ལྕོག་རང་དུ་ཚོགས་ནས་ཞབས་བརྟན་དུ།
སྒྲོལ་མ་ཤེར་སྙིང་། གདུགས་དཀར། ཚེ་གཟུངས། རྡོ་རྗེ་འཇིགས་བྱེད་ཀྱི་ཆོ་ག །དེའི་ཞི་བའི་སྦྱིན་
སྲེག འཁོར་ལོ་བདེ་མཆོག་གི་ཆོ་ག །མགོན་པོ་ཕྱག་དྲུག་པའི་བསྐང་བཤགས། དྲི་མེད་བཤགས་
རྒྱུད༑ ལྟུང་བཤགས། ཡིག་བརྒྱ། སྤྱོད་འཇུག །རྣམ་རྒྱལ་སྟོང་མཆོད་ཀྱི་ཚེ་སྒྲུབ། སྒྲོལ་དཀར་ཡིད་
བཞིན་འཁོར་ལོ་བདེ་མཆོག་དཀར་པོ་སོགས་ཀྱི་ཚེ་སྒྲུབ་སྨན་བླའི་མདོ་ཆོག །གཏོར་མ་བརྒྱ་རྩ་རྣམས་
ལ་ལ་ཁྲི་ཕྲག་ལ་ལ་འབུམ་ཕྲག་ལ་ལ་ས་ཡ་ལ་ལ་བྱེ་བ་ཅི་རིགས་དང་གཞན་ཡང་ས་བདག་གདོན་
འགྲོལ། རྩོམ་པ་རྒྱབ་དྲུག་ཙམ་ལས་བཞེངས་པའི་ཚོགས་གཏོར། ཚོགས་ཆང་ཟངས་མོ་ཆེ་བཀང་བ།
ཚོགས་རྫས་ཟས་སྣའི་རིགས་རེ་རེའང་སྟོང་ཕྲག་དུ་ལོངས་པ་གཙོ་བོར་བྱས་པའི་ཚོགས་བརྒྱ་སོགས་
མདོར་ན་བླ་མ་དང་ཆོས་སྐྱོང་སྨན་པ་སོགས་སུ་འདྲ་ཞིག་གིས་བླ་མ་ཞབས་པད་བརྟན་པའི་ཕྱིར་འདི་
དང་འདི་གྱིས་གསུང་བ་ཐམས་ཅད་ཉེ་གནས་ཚུལ་ཁྲིམས་རྒྱལ་མཚན་པས་བླ་མ་གཤེགས་ཤུལ་དུ་
ཕྱག་རྫས་རང་ལ་མ་ལུས་དོགས་མེད་པར་དགེ་འདུན་ཀྱི་ཞབས་ཏོག་ཞུས་དགེ་འདུན་རྣམས་ཀྱིས་
ཀྱང་ཉིན་པར་ལྟོའི་བྲོ་བ་མི་ཚོར། མཚན་མོ་གཉིད་ཀྱི་སྣང་བ་མེད་པ་ཙམ་དུ་བླ་མ་འདིའི་སྐུ་གསུང་
ཐུགས་ཀྱི་མཛད་པ་གང་ནས་བསམས་ཀྱང་ཁོང་མ་བཞུགས་ཕྱིན་སྤྱིར་སངས་རྒྱས་ཀྱི་བསྟན་པའི་ཉི་
མ་ནུབ། ཁྱད་པར་ཇོ་བོ་བཀའ་གདམས་པའི་བསྟན་པ་དང་ཡང་སྒོས་རྒྱལ་བ་ཙོང་ཁ་པའི་བསྟན་པའི་
ཉི་མ་ནུབ་པ་དང༌། སྐྱེ་དགུ་ཐར་འདོད་ཀུན་མིག་བཏོན་པ་ལྟ་བུ་དང་། དངོས་ཀྱི་བཀའ་དྲིན་གྱིས་འཚོ་
བ་རྣམས་ཤེད་མ་བྱེ་བའི་བྱིས་པ་ཕ་མ་དང་བྲལ་བ་ལྟར་འགྱུར་བར་འདུག་པས། རྒྱུ་ཡོད་པས་རྒྱུ་
- 52 -



( ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
བཏོན་ཞབས་བརྟན་སྐུ་རིམ་འདི་མ་བསྒྲུབས་སྙམ་པའི་འགྱོད་པ་མེད་པར་བྱས་ནས་ཟླ་བ་གཉིས་སུ་
འབད། དེ་དག་གི་ཚེ་ཉིད་ལ་འབྲེལ་བ་ཐོགས་པའི་སྐྱ་སེར་ཐམས་ཅད་དང་ཁྱད་པར་དུ་དཔོན་སློབ་
པཎྜི་ཏ། མཁར་རྡོ་དཔོན་སློབ། བློ་གསལ་གླིང་གི་དཔོན་སློབ་སོགས་སློབ་མ་འགང་ཆེ་བ་ཉེ་སྐོར་ན་
བཞུགས་པ་ཀུན་གྱིས་ཡང་ཡང་དངོས་དང་བརྒྱུད་པ་ཅི་རིགས་པས་བསྟན་འགྲོའི་དཔལ་དུ་བཞུགས་
དགོས་པའི་རྒྱུ་མཚན་མདོ་རྒྱུད་བསྟན་བཅོས་ཀྱི་དོན་དང་འབྲེལ་བར་ཟང་ཟིང་ཕངས་མེད་དུ་ཕུལ།
ཐུགས་རྒྱུད་དད་པས་གང་སྤྱན་སྤྱན་ཆབ་ཀྱིས་གང་བར་བྱས་ནས་ཞུས། གསོལ་བ་བཏབ་པ་ཐམས་
ཅད་ལ་དཀོན་མཆོག་གི་ཐུགས་རྗེས་དགའ་རབ་འོང་གསུངས། གཞན་ཡང་སེ་འབྲས་དགེ་གསུམ།
རྒྱུད་སྟོད་ཨེ་དང་དྭགས་པོ་ཕྱོགས་ཀྱི་དགོན་སྡེ་རྣམས་སུ་མང་སྐོལ་གྱི་ཐོག་ཞབས་བརྟན་སྣ་ཚོགས་
བསྒྲུབས། སྐུ་རིམ་རེ་གསར་དུ་བྱས་པའམ་མི་རེ་གསར་དུ་མདུན་དུ་བྱུང་ན་ཆབ་འབབ་རྒྱུ་མང་བ་རེ་
གནང་གསོལ་བ་དྲག་ཙམ་རེ་བཞེས་དཀོན་མཆོག་གི་ཐུགས་རྗེས་དགའ་རབ་འོང་གསུང་བློ་བདེ་
འབོལ་ལེ་གཏོང་བར་མཛད་ཀྱང་། བབས་ཀྱིས་སྙན་གཞི་ལྕི་རུ་རང་སོང་བས་བཅུ་གཉིས་པ་དང་པོའི་
ཚེས་བཅོ་ལྔའི་ཉིན་ན་བཟའ་ཐམས་ཅད་འགྱེད་ལ་གནང་བྱུང་བ་ཞབས་བརྟན་མཆོད་པར་བསྒྱུར་ནས་
ཚེས་བཅུ་དགུའི་ཉིན་ཚོགས་འཁོར་མཁའ་འགྲོ་བརྟན་བཞུགས་བཅས་བགྲེས་པ་ལྔ་དྲུག་ཙམ་མདུན་
དུ་ཐར་བས་གསོལ་བ་ཤུགས་དྲག་ཏུ་བཏབ་པར་ན་ཚ་གཞི་ཆེ་བར་འདུག་ཀྱང་སེམས་ལ་སྐྱོ་སྣང་མི་
འདུག་སྐྱོན་མི་འོང་། རེ་ཞིག་འདུག་པའི་འདུན་པ་གཏོང་། དཀོན་མཆོག་ལ་གསོལ་བ་འདེབས་
གསུངས། ཉི་ཤུ་སྐོར་ལ་དགེ་སློང་རྣམས་ཀྱིས་བདེ་མཆོག་གསུངས་ཚོགས་བརྒྱ་དང་མཁའ་འགྲོ་
བརྟན་བཞུགས་ཕུལ་བས། ང་ལ་སྐུ་རིམ་བྱེད་པ་འདི་འདྲ་རི་ཁྲོད་པའི་བླ་མ་གཞན་ལ་མ་བྱུང་གསུང་
མཉེས་མཉེས་མཛད། ཟླ་བ་བཅུ་གཉིས་པ་གཉིས་པའི་བཅུ་གསུམ་ལ་སེ་ར་བྱེས་ངོས་ཀྱི་སློབ་མ་
རྣམས་དང་། བཅོ་ལྔ་ལ་སྨད་ངོས་ཀྱི་སློབ་མ་རྣམས་ཀྱིས་ཞལ་འདེབས་བསྡུས། ཞབས་བརྟན་ཚོགས་
མཆོད་རྒྱས་པར་ཕུལ་སྒྲུབ་སྡེའི་དགེ་སློང་རྣམས་དང་ལྷན་ཅིག་ཏུ་རང་རང་གི་དངོས་པོ་གང་གཅེས་
རྣམས་ཕུལ་ནས་གསོལ་བ་འདི་ལྟར་བཏབ་སྟེ། ཕ་གཏན་གྱི་སྐྱབས་གནས་རིན་པོ་ཆེའི་ཞབས་དྲུང་དུ།
ཁྱེད་ལྟ་བུའི་སྐྱེས་བུ་དམ་པ་འཇིག་རྟེན་དུ་མ་བཞུགས་ན། འཇིག་རྟེན་ཐམས་ཅད་མུན་པ་རུབ་པ་དང་
ཁྱད་པར་མེད། ཐར་འདོད་རྣམས་ཀྱི་མིག་ལོང་བ་དང་ཁྱད་པར་མེད་པས་ཅི་ནས་ཀྱང་ཞབས་པད་
བརྟན་པར་བཞུགས་དགོས། སྐྱེས་བུ་དམ་པ་ཞིང་དུ་མི་བཞུགས་པའི་རྐྱེན་ནི། གདུལ་བྱ་བྱེད་ངན་
- 53 -



*
སྒྱུ་
( ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དྲག་པའམ། འགྲོ་དོན་རྫོགས་པ་གང་རུང་དུ་ངེས་པས་བྱེད་ངན་པར་དགོངས་ན་ཐུགས་ཤིན་ཏུ་བདེན་
མོད་ཀྱང་། ངེད་རྣམས་ཀྱིས་ཐུགས་འགལ་བྱས་པ་རྣམས་སྙིང་ཐག་པ་ནས་བཤགས་པ་འབུལ། སྐྱེས་
བུ་དམ་པ་རྣམས་ཀྱི་རྣམ་ཐར་སེམས་ཅན་བྱེད་ངན་པ་དང་ལོག་སྒྲུབ་ཆེ་བ་ལྟར་སྙིང་སྟོབས་བསྐྱེད་པ་
མ་ལགས་སམ་བྱང་ཆུབ་སེམས་དཔའི་འགྲོ་དོན་ནི་འཁོར་བ་མ་སྟོངས་བར་རྫོགས་པ་སྲིད་དམ། ཡང་
ཕྱོགས་གཅིག་ནས་དེང་སང་སྙིགས་མ་ལྔ་བདོ་བའི་དུས་སུ་གདུལ་བྱའི་ངོས་ནས་བླ་མ་ལ་གསོལ་བ་
འདི་ཙམ་འདེབས་པ་ཡང་དགའ་རབ་མ་ལགས་སམ། ད་ནི་ཐབས་གཞན་མེད་བླ་མ་ཉིད་འབྱུང་བཞི་
ལ་དབང་ཐོབ་པས་བཞུགས་པའི་ཐུགས་འདུན་གནང་ཕྱིན་སྨན་པ་སོགས་ལ་བལྟས་པ་ཅི་ཡོད་པས།
ཐུགས་རྗེའི་མཐུ་དཔུང་ལྷག་པར་བསྐྱེད་ནས་ཞུགས་པར་མ་མཛད་ན་དཀོན་མཆོག་གི་ཐུགས་རྗེ་རྟེན་
འབྲེལ་གྱི་ནུས་པ་སོགས་ལ་ཡིད་ཆེས་ཇི་ལྟར་སྐྱེ་བས་ཐུགས་རྗེས་གཟིགས་ཏེ། ཞབས་པད་ཡུན་རིང་
དུ་བརྟན་པར་བཞུགས་ནས་ཆོས་ཀྱི་འཁོར་ལོ་བསྐོར་བར་བུ་སློབ་མང་མ་ཐམས་ཅད་མགྲིན་གཅིག་ཏུ་
གསོལ་བ་འདེབས་སོ། །ཞུས་པས། བཀའ་ཆོས་གནང་སྤྲོ་བ་བསྐྱེད། ཁྱེད་རང་རྣམས་གང་འདོད་པ་
བཞིན་བྱེད་འདུག་པའི་འདུན་པ་གཏོང་གསུང་བས་ཐམས་ཅད་བླ་མས་ཞལ་བཞེས་ཡག་པོ་བྱུང་ཟེར་
སྤྲོ་སངས་པ་རེ་བྱུང་། འདི་དག་གི་སྐབས་སུ་སྙུན་གཡོག་རྣམས་ཀྱིས་སྐུ་མདུན་དུ་མཆི་མ་བཏང་། མྱ་
ངན་བྱས་ན་བློ་སྦྱོང་ལས། གལ་ཏེ་བཅོས་སུ་ཡོད་ན་ནི། །དེ་ལ་མི་དགའ་བྱ་ཅི་དགོས། །གལ་ཏེ་
བཅོས་སུ་མེད་ན་ནི། །དེ་ལ་མི་དགའ་བྱས་ཅི་ཕན། །གསུངས་པ་ཡིན་མྱ་ངན་བྱས་མ་བྱས་མེད་གསུངས།
སྙན་གཞིའི་བབས་ལ་ཐ་མལ་པ་ཞིག་ཡིན་ན། མལ་དུ་ལྷུངས་ཟུག་གཟེར་བཟོད་གླགས་མེད་པའི་
ཚོད་དུ་ངེས་པ་ལ། རིན་པོ་ཆེ་པ་ཉིད་ཐུགས་སྤྲོ་སང་ངེ་སྐྱིལ་ཀྲུང་ལམ་མེ་གཏོང་ལེན་སྤེལ་བའི་བྱང་
ཆུབ་ཀྱི་སེམས་ལ་ཐུགས་དམ་གྱི་མཐིལ་དུ་མཛད་ཅིང་བཞུགས་པ་ནི། འཕགས་པ་ཐོགས་མེད་ཀྱིས་
གཞི་བསྡུ་བར། དེ་ལ་བྱིས་པ་རྣམས་ནི་ལུས་ན་བར་གྱུར་ན་སེམས་ན་བར་ཡང་ངེས་པར་འགྱུར་རོ། །
མཁས་པ་རྣམས་ནི་ལུས་ན་བར་གྱུར་ཀྱང་སེམས་ན་བར་མི་འགྱུར་ཏེ། དེ་བས་ན་འདི་ནི་བྱིས་པ་དང་
མཁས་པའི་ཁྱད་པར་ཡིན་ནོ་ཞེས་གསུངས་པ་ལྟར་རོ། །ཉེར་དྲུག་གི་ཞོགས་ཁ་ཉེ་གནས་ལ།
འགགས་ཆེ་ས་ཐམས་ཅད་ཆུས་བཀག་གནས་སྐབས་འདི་འདྲར་གྱུར་ནས་གསོན་པའི་རེ་བ་ག་ལ་
ཡོད་གསུང་བྱུང་བར། རིག་པ་འཐོར་འགྲོ་བ་ལྟ་བུ་ཞིག་བྱུང་སྟེ། དེ་ལྟར་གསུང་དོགས་མེད་ཐམས་
ཅད་བླ་མས་ཞལ་བཞེས་ལེགས་པོ་གནང་བ་ཡིན་ཟེར་ནས་དགའ་བའི་སྐབས་ལགས་མོད་ཞུས་པས་
-54-



» ༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
ཁོང་ཚོ་ཡིད་ཐང་ཆད་འགྲོ་བར་བསམས་ནས་དེ་ལྟར་བྱས་པ་ཡིན། ངེད་རང་མི་དགོས་རྗེ་བཙུན་མི་ལ་
རྫུ་འཕྲུལ་གྱིས་ནམ་མཁའ་ལ་འགྲོ་བ་ཡང་གྲོངས་ཙ་ན་ཐ་མལ་པ་དང་འདྲ་འདྲ་མཛད་ན། ངེད་རང་
ལ་ལྟ་ཅི་སྨོས་གསུངས། འོ་ན་གདུང་ཇི་ལྟར་བགྱི། དགོངས་རྫོགས་ཇི་ལྟར་བསྒྲུབ་ཞུས་པས། བཀའ་
གདམས་པའི་ལུགས་ཡིན་ཕུང་པོ་དུར་ཁྲོད་དུ་སྐྱོལ། ཐུབ་དབང་དང་བྱམས་པའི་སྐུ་མི་ཚད་རེ་བཞེངས།
སྨན་བླ་བདེ་གཤེགས་བརྒྱད་བཞེངས། ཕྱུག་རྣམས་མ་ཚོང་། དཔེ་ཆ་རྣམས་རིགས་གསུམ་མགོན་
པོའི་མཆོད་ཁང་དུ་གདན་དྲོངས་གསུང་། སྐུ་གདུང་དུར་ཁྲོད་དུ་གདན་འདྲེན་བྱས་ན་ང་ལ་མི་རྣམས་
ཀྱིས་ཇི་སྐད་ཟེར་དེ་མི་ནུས་ཞུས་པས། འོ་ན་སྒྲུབ་སྡེ་རང་གི་དགེ་སློང་བགྲེས་པ་ཉུང་འདུས་ཀྱིས་ཞུགས་
འབུལ་གྱིས། བླ་མ་ཆེན་པོ་གདན་དྲངས་ན་ཡོང་མདོག་ཁ་མོ་ཡོད་ཀྱང་། ང་ལ་ཆོས་བརྒྱད་དགོས་པ་
མེད་གསུང་། དེ་ནས་ཉིད་ཀྱིས་གསོལ་ལྷུང་སོགས་བསྔོ་རྟེན་རྣམས་འབུལ་ལུགས་ཀྱི་བཀོད་པ་
གནང་། དགེ་སློང་ཚང་མས་ཞལ་མཇལ་རེ་ཞུས་ཀྱང་མ་གནང་། ད་ཇི་ལྟར་བྱས་ཀྱང་ཞིང་ལ་ཕེབས་
ཕྱིན་ཞག་ཉེར་གཅིག་གི་བར་ཐུགས་དམ་ལ་བཞུགས་པ་དང་། རིང་པོ་མ་ཐོགས་པར་སྐུ་སྐྱེ་འཁྲུལ་
མེད་འབྱོན་པ་དང་། དེ་བར་དགེ་སློང་རྣམས་ཀྱི་བརྟེན་ས་སུ་ལ་བྱེད་རྣམས་ཞུ་ཤོག་ཕུལ་བས། ད་ན་
ཚ་འདི་སྡུག་རིག་པ་དྭངས་པོ་མི་འདུག་ཐུགས་དམ་མི་འོང་། ཡིན་ཡང་དགེ་འདུན་གྱི་གསུང་ཡིན་པས་
འདུན་པ་བྱེད། ང་ལ་སྐུ་སྐྱེ་དང་བཅས་པའི་སྐད་ཆ་མི་འོང་། སྒྲུབ་སྡེ་རྣམས་ལ་བླ་མ་རིན་པོ་ཆེས་
ཐུགས་རྗེས་གཟིགས་འོང་གསུང་། དེ་ནས་དགུང་ལོ་དོན་གསུམ་ལ་ངོ་བསྟན་པ་ཆུ་སྦྲུལ་ཟླ་བ་དང་
པོའི་ཚེས་དྲུག་གི་དགོང་མོ་དགེ་སློང་ཐམས་ཅད་འདུ་ཁང་དུ་ཚོགས་གཞན་ནི་བྱ་ཐབས་རང་ཟད་པས་
བླ་མ་རྗེས་སུ་དྲན་ནས་ཤ་རུས་ཞིག་འགྲོ་བ་ལྟ་བུའི་ངང་ནས་ཞལ་རས་མཆི་མས་དག་པའི་ངུ་ངག་གི་
སྒོ་ནས་གསོལ་འདེབས་ཤུགས་དྲག་དང་། མགྲིན་གཅིག་ཏུ་སྐྱེ་བ་ནས་ཚེ་རབས་ཐམས་ཅད་དུ་རྗེས་
སུ་འཛིན་པའི་བསྔོ་སྨོན་གྱི་མཚམས་སྦྱར་བྱས་ཏེ་ཕྱག་རྟེན་གང་འབྱོར་རེ་ཕུལ་བ་ཕྱག་ཏུ་བཏང་ལོ་
རྒྱུས་སྙན་དུ་ཞུས་པ་ན། སྤྱན་བཙུམས་ནས་སྐྱབས་འཇུག་གནང་། དགེ་སློང་ཐམས་ཅད་བཀའ་དྲིན་
ཆེ༑ ད་གནས་གང་དུ་བཞུགས་ཀྱང་ཐུགས་མཐུན་པོ་གྱིས། ཐུགས་དམ་འཕེལ་པོ་མཛོད། བསྟན་
པའི་རྩ་བ་སོ་སོར་ཐར་པ་ཡིན་པས་ཐམས་ཅད་ཀྱིས་འདུལ་ཁྲིམས་རྣམ་པར་དག་པར་བསྲུངས་གྱིས་
ལ་ལན་སྐྱོལ་གསུང་། ཚེས་བདུན་གྱི་ཞོགས་པ་མདང་རྨི་ལམ་དུ་ནམ་མཁའ་ན་ཉི་ཟླ་གཉིས་གྱི་འོད་
རྒྱུན་མ་ཆད་པ་རྨིས་གསུང་། དེ་ཇི་ལྟར་ལགས་ཞུས་པས་ཁྱེད་ཚོས་བ་རི་བི་རི་མང་པོ་བྱས་ཡོང་མི་
- 55 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལབ་གསུང་། བཞད་མོ་རང་མཛད་ཉི་མ་དྲོས་པ་ན་མཆོད་པ་ཤོམས་མཎྜལ་ལ་ཚོམ་བུ་འཁོད་གསུང་།
ཐུགས་དགྱེས་བཞིན་དུ་ཐུགས་དམ་འབའ་ཞིག་མཛད་དེ་ཉི་མ་དགོང་ཇ་ཁ་ཙམ་ན། སྟོབས་ལྔའི་
ཉམས་ལེན་གྱི་སྒོ་ནས་ཀུན་རྫོབ་བྱང་ཆུབ་ཀྱི་སེམས་དང་དོན་དམ་བྱང་ཆུབ་ཀྱི་སེམས་ཀྱི་ངང་ནས་
སྤྲུལ་པའི་སྐུ་དེ་དེད་དཔོན་མཁས་པས་རིན་པོ་ཆེའི་གླིང་ནས་རིན་ཆེན་དབང་གི་རྒྱལ་པོ་ཐོབ་སྟེ། རང་
ཁྱིམ་དུ་ལོག་པ་ལྟར་དགའ་བཞིན་སྤྲོ་བཞིན་དུ་གང་དུ་རྒྱལ་བ་མ་ཕམ་པ་དང་འཇམ་དཔལ་སྙིང་པོ་
ཐེག་པ་ཆེན་པོའི་ཆོས་ཀྱི་དགའ་སྟོན་ལ་སྤྱོད་པའི་གནས་དེར་ལྷ་རྣམས་ཀྱི་ངོ་མཚར་བའི་མཆོད་སྤྲིན་
སྣ་ཚོགས་ཐོགས་པའི་བསུ་བ་དང་བཅས་ཏེ་གཤེགས་སོ། །
རྗེ་སྤངས་རྟོགས་མཐར་ཕྱིན་འགྲོ་བའི་མགོན། །དྲིན་མཉམ་མེད་དགེ་ལེགས་རྒྱ་མཚོའི་དཔལ། །
གནས་སྙིང་གི་ཟེ་འབྲུར་རྟག་བཞུགས་ནས། །མཆོག་ཐུན་མོང་དངོས་གྲུབ་སྩལ་དུ་གསོལ། །མགོན་
ཁྱོད་ཀྱིས་བསྐལ་པ་དུ་མ་རུ། །དྲིན་གཞལ་དཀའི་འགྲོ་རྣམས་འདྲེན་པའི་ཕྱིར། །ཚོགས་མཐའ་ཡས་
བསགས་ནས་སྐུ་གསུམ་གྱི། །དཔལ་བླ་ན་མེད་པ་བརྙེས་པ་དེས། །ད་དགོས་པ་སྒྲུབ་པའི་དུས་ལགས་
ན༑ ༑དབྱིངས་སྤྲོས་བྲལ་བདེ་ལ་མ་ཆགས་པར། །སྐུ་མཚན་དཔེའི་སྣང་བ་རབ་བསྟན་ནས། །ཆོས་
ཟབ་རྒྱས་དུ་མ་གསུང་དུ་གསོལ། །ཁྱེད་འཇའ་ལུས་རྡོ་རྗེའི་སྐུར་བཞུགས་པ། །ངེད་ལས་ངན་ཅན་
གྱིས་མི་མཐོང་བས། །སྐུ་ཐ་མལ་ཚུལ་གྱི་ཆར་སྤྲིན་ལས། །ཆོས་གང་འཚམས་སྦྲང་ཆར་མི་འབེབས་
ན༑ ༑ད་ཐར་འདོད་དད་པའི་ཞིང་ས་ལ། །ལམ་བཟང་པོའི་ས་བོན་དང་ལྡན་ཞིང་། །སྒོ་གསུམ་གྱིས་སོ་
ནམ་རེམ་གྱུར་ཀྱང་། །ཆོས་བསླབ་གསུམ་མྱུ་གུ་ཇི་ལྟར་འཁྲུངས། །ཆོས་བསླབ་གསུམ་མྱུ་གུ་མ་
འཁྲུངས་ན། །བུའི་འཁོར་བའི་དབུལ་ཕོངས་གང་གིས་སེལ། །དོན་དེ་ཕྱིར་བསླབ་གསུམ་འཕགས་
ནོར་གྱིས། །རྒྱུད་ཕྱུག་པའི་བླ་མ་མེད་ཐབས་མེད། །དུས་དེང་སང་རང་རྒྱུད་མ་ཐུལ་བར། །གཞན་
འདུལ་བའི་ཟོག་པོ་མཐོང་ཙ་ན། །རྗེ་མཚན་ལྡན་བླ་མའི་རྣམ་ཐར་ལ། །ཡིད་མི་ཕྱེད་དད་པ་ལྷག་པར་
འཕེལ། །རང་ན་ཚོད་དར་བབ་གཞོན་ནུའི་དུས། །ཕ་བླ་མས་ལེགས་བཤད་དུ་མས་བསྐྱངས། །ད་
འཆི་བདག་གཤིན་རྗེའི་ཁར་སླེབས་ཀྱང་། །རྒྱུད་མ་དུལ་སྐྱོ་བ་ལྷག་པར་འཕེལ། །རྟེན་དལ་འབྱོར་མི་
ལུས་རིན་ཆེན་འདི། །སྔར་དོན་མེད་ངང་དུ་མི་ཚེ་སོང་། །ད་དོན་ལྡན་སྙིང་པོ་ལེན་འདོད་ཚེ། །ཕ་
ཐུགས་རྗེའི་གཏེར་དེ་ཞིང་གཞན་གཤེགས། །བུ་ཐར་འདོད་ཉམ་ཆུང་ཤུལ་དུ་ལུས། །ཚེ་འདི་སྣང་ཕུན་
ཚོགས་གཡོ་སྒྱུས་བསླུས། །ལས་མི་དགེས་ངན་འགྲོའི་ཁང་པར་འཁྲིད། །བཟོད་དཀའ་བའི་སྡུག་
- 56 -



༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
བསྔལ་མཚོན་གྱིས་མནར། །གནས་འཁོར་བ་འཇིགས་རུང་མྱ་ངམ་ཐང་། །དགྲ་ཉོན་མོངས་ཇག་པ་
སྟོབས་རེ་ཆེ། །ལམ་སྐྱེ་འཆིའི་ས་འཕྲང་བཤུལ་ཐག་རིང་། །ཉེན་ཆེ་སར་དམ་པའི་མགོན་གྱིས་བོར། །
ད་རེ་ས་གཞན་ན་མི་འདུག་པས། །རྗེ་བླ་མའི་བརྩེ་བས་རྗེས་དགོངས་ལ། །སྙིང་པད་མ་འདབ་བརྒྱད་
དབུས་སུ་བཞུགས། །སྙིང་རུས་པའི་གཏིང་ནས་གུས་ཕྱག་འཚལ། །ཡིད་འཕྲོག་པའི་མཆོད་སྤྲིན་རྒྱ་
མཚོས་མཆོད། །སྡིག་ཀུན་བཤགས་དགེ་ལ་རྗེས་ཡི་རངས། །དུས་གཏན་བཞུགས་ཆོས་འཁོར་བསྐོར་
དུ་གསོལ། །དགེ་འདིས་མཚོན་བྱང་ཆུབ་ཆེན་པོར་བསྔོ། །དུས་འདི་ནས་བྱང་ཆུབ་སྙིང་པོའི་བར། །ཕ་
དྲིན་ཆེན་ཁྱེད་དང་མི་འབྲལ་ཞིང་། །མགོན་ཁྱོད་ཀྱི་བཀའ་བཞིན་བསྒྲུབས་པའི་མཐུས། །ཁྱེད་ཅི་འདྲ་
དེ་འདྲ་ཁོ་ནར་ཤོག །
དེ་ནས་ཐུགས་དམ་ལ་ཞག་བཞིའི་རིང་བཞུགས། ཐུགས་དམ་གྲོལ་རྟགས་སྟེང་འོག་གི་སྣ་རྩེར་
བྱང་སེམས་དཀར་དམར་བབས་པ་སོགས་ཚུལ་དང་མཐུན་པ་བྱུང་ཞིང་། ཐུགས་དམ་གྲོལ་ནས་ཉིན་
གསུམ་གྱི་རིང་ལ་གདུང་མཇལ་བཏང་བས། དད་ལྡན་གྱི་སྐྱ་སེར་མཐའ་ཡས་པ་ཕྱོགས་ཁ་བཞི་ནས་
འདུས་པ་ཐམས་ཅད་ཀྱིས་བླ་མའི་སྐུ་གསུང་ཐུགས་ཀྱི་ཡོན་ཏན་དྲན་པའི་ཤུགས་ཀྱིས་མཆི་མ་འབྱིན།
མཚན་ནས་འབོད་ཅིང་གསོལ་བ་འདེབས་པ་དང་། མཆོད་རྫས་སྣ་ཚོགས་པ་འབུལ་བ་རྣམས་སྐྱེ་བ་
ཐམས་ཅད་དུ་བླ་མ་དམ་པ་དང་མི་འབྲལ་བའི་ལས་ཀྱི་འབྲེལ་བ་ཁྱད་པར་ཅན་བཞག་ནས་ཚེས་བཅོ་
ལྔའི་ཉིན་འདུ་ཁང་གི་སྟེང་འོག་བར་གསུམ་ཐམས་ཅད་ཙན་དན་དང་ག་བུར་གུར་གུམ་སོགས་ཀྱིས་
ཆག་ཆག་ལེགས་པར་བཏབ། མཆོད་པ་བཟང་ལ་རྒྱ་ཆེ་བར་བཤམས་མཆོད་རྫས་སྣ་ཚོགས་པས་ས་
གཞི་ལེགས་པར་བརྒྱན་ཏེ། ངེད་དགེ་སློང་བརྒྱད་ཀྱིས་བླ་མ་དམ་པའི་ཕྱག་ལེན་ལྟར་ཞུགས་འབུལ་
ལེགས་པར་བྱས་ནས་ཞག་བདུན་གྱི་བར་སྤུར་ཁང་ཞལ་མ་ཕྱེ་བར་མཆོད་པ་ཕུལ་དུ་བྱུང་བ་ཕུལ་ཞག་
བདུན་སོང་བ་ན་སྤུར་ཁང་ཞལ་ཕྱེ་སྟེ་གདུང་རུས་རྣམས་རིན་པོ་ཆེའི་སྣོད་དུ་སྤྱན་དྲངས་དྲི་བཟང་དང་།
འོ་མའི་ཆུས་ཁྲུས་གསོལ། བསྐྱེད་ཆོག་ལེགས་པར་བྱས་པས་ནམ་མཁའ་འཇའ་སྤྲིན་ངོ་མཚར་ཅན་དུ་
མས་གང་བ་སོགས་དགེ་མཚན་དུ་མ་བྱུང་། དེ་ནས་ཀྱང་ཕན་ཚུན་གྱི་དགེ་སློང་ཐམས་ཅད་ཉེར་གཅིག་
གི་བར་ཕུར་བུ་ལྕོག་ཏུ་ཚོགས་ནས། སྐུ་གདུང་རིན་པོ་ཆེ་རྣམས་ལ་ཁྲུས་དང་། ཕྱག་མཆོད། གདུང་
ཤུགས་དྲག་པོའི་གསོལ་འདེབས་དང་བཅས། ཟང་ཟིང་དང་སྒྲུབ་པའི་མཆོད་པས་དགོངས་རྫོགས་བླ་
ན་མེད་པར་མཛད། ཉེ་གནས་ཀྱིས་བླ་མ་གཤེགས་ནས་ཀྱང་། ལྷ་སའི་ཇོ་ཤཱཀ་རྣམ་གཉིས་ལ་གསེར་
-57 -



༣ ད ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཆབ་དང་བརྒྱ་མཆོད། ལྷ་ས་སྨོན་ལམ་ཆེན་མོའི་མང་སྐོལ་དང་གཞན་ཡང་དགོན་སྡེ་ཆེ་ཆུང་དུ་མར་
མང་སྐོལ་བྱས། དྭགས་པོ་གྲྭ་ཚང་དུ་མ་ཎི་དུང་ཕྱུར་བཙུགས། ཉིད་ཀྱིས་ཞལ་ཆེམས་ལས་བྱུང་བའི་
རྟེན་རྣམས་ཕུན་སུམ་ཚོགས་པར་བཞེང་པ་སོགས་གཟུར་གནས་རྣམས་རྗེས་སུ་ཡི་རང་བའི་གནས་སུ་
བྱས་གདུང་རུས་རྣམས་ནི་དགོངས་རྫོགས་སུ་བཞེངས་པའི་རྟེན་རྣམས་དང་། སྒྲུབ་སྡེ་སོ་སོར་བླ་མའི་
སྐུ་རེ་བཞེངས་པ་རྣམས་ཀྱི་ནང་རྟེན་དུ་ཕུལ་ཏེ། སྐུ་དངོས་དང་མཇལ་བའི་སྐལ་བ་མེད་པ་རྣམས་དང་།
མདོར་ན་ལྷ་དང་བཅས་པའི་འགྲོ་བ་ཡོངས་ཀྱི་བསོད་ནམས་གསོག་པའི་ཞིང་མཆོག་དམ་པར་བཞུགས་
སོ༑ །དེ་ནས་སྒྲུབ་སྡེ་སོ་སོར་བུ་སློབ་རྣམས་རང་རང་གི་གནས་སུ་བྱོན་ཏེ་བླ་མའི་བཀའ་བཞིན་དུ་
སྒྲུབ་པའི་མཆོད་པས་མཉེས་པར་མཛད་ཅིང་། སྐུ་ཡི་སྣང་བ་མིག་གི་ཡུལ་དུ་མ་གྱུར་ཀྱང་ཡིད་ཀྱི་དབང་
པོ་བླ་མ་དང་མི་འབྲལ་ཞིང་གསུང་གི་བདུད་རྩི་བློ་ལ་ཡོད་པའི་རོ་མྱང་བའི་བདེ་བ་ལ་ཅི་དགར་ལོངས་
སྤྱད་དེ་བླ་མ་འཇིག་རྟེན་དུ་བྱོན་པ་དགོས་པ་དང་ལྡན་པར་མཛད་དོ། །
འགྲོ་ལ་བརྩེ་བའི་རྨད་བྱུང་སྙིང་སྟོབས་ཀྱིས། །རླབས་ཆེན་སྤྱོད་པའི་རྒྱ་མཚོ་རབ་བརྒལ་ཏེ། །སྐུ་
གསུམ་ནོར་བུས་འགྲོ་བའི་རེ་བ་བསྐོང་། །དེད་དཔོན་མཆོག་ཁྱོད་མི་འབྲལ་སྙིང་དབུས་བཞུགས། །
བསམ་གྱིས་མི་ཁྱབ་ཡོན་ཏན་གཏེར་མངའ་ཞིང་། །བསམ་པའི་ཡུལ་འདས་སྦས་པའི་བརྟུལ་ཞུགས་
ཅན༑ ༑ཁྱོད་ཀྱི་སྐུ་གསུང་ཐུགས་ཀྱི་རྣམ་ཐར་རྣམས། །ཇི་བཞིན་མ་ལུས་སུ་ཡིས་བརྗོད་པར་ནུས། །དེ་
ཕྱིར་བདག་འདྲས་ཁྱེད་ཀྱི་ཡོན་ཏན་རྣམས། །བསམ་དང་བརྗོད་པའི་ཡུལ་འདས་སྨོས་ཅི་འཚལ། །དེ་
ལྟ་ན་ཡང་ཕྱོགས་ཙམ་བརྗོད་པས་ཀྱང་། །རང་གཞན་དད་པའི་བསོད་ནམས་ཅིས་མི་འཕེལ། །བླ་
མའི་རྣམ་ཐར་ས་འོག་གཏེར་བཞིན་སྦས། །བདག་བློ་མི་ཤེས་རྨོངས་པས་ཆེ་ཆེར་བསྒྲིབས། །དེ་ཕྱིར་
མ་བཤད་ལོག་བཤད་ཅི་མཆིས་པ། །ཆོས་ཀྱི་སྤྱན་མངའ་བླ་མ་ཉིད་ལ་བཤགས། །འདིར་འབད་
བསོད་ནམས་ཕུང་པོ་མཐའ་ཡས་དེས། །བདག་དང་མཁའ་མཉམ་མར་གྱུར་འགྲོ་བ་ཀུན། །མགོན་པོ་
ཁྱེད་ཀྱི་བརྩེ་བས་རྗེས་བཟུང་སྟེ། །གསང་བའི་མཛོད་ཀུན་འཛིན་པའི་སྲས་སུ་ཤོག །མཁས་བཙུན་
བཟང་པོའི་དཀྱིལ་འཁོར་རབ་ཏུ་རྒྱས། །གཞན་ཕན་འཕྲིན་ལས་འོད་སྟོང་ཕྱོགས་བཅུར་འཕྲོ། །
བཀའ་གདམས་བསྟན་པའི་རིང་ལུགས་ཉིན་བྱེད་ཀྱིས། །ལུས་ཅན་ཕན་བདེའི་པད་ཚལ་རྒྱས་པར་
ཤོག །བསླུ་མེད་བླ་མ་སྐྱབས་གནས་དཀོན་མཆོག་གསུམ། །མཐུ་ལྡན་སྲུང་མ་དཔལ་ལྡན་དམག་
ཟོར་མས། །ཇི་སྐད་སྨོན་པའི་གནས་རྣམས་འགྲུབ་པ་དང་། །བཀྲ་ཤིས་དགེ་ལེགས་དུ་མས་ཁྱབ་པར་
- 58 -



༄༅། །རྗེ་སྒྲུབ་ཁང་དགེ་ལེགས་རྒྱ་མཚོའི་རྣམ་ཐར་དགེ་ལེགས་ཆར་འབེབས། །༼ཙ༽
མཛོད། །
ཅེས་རྗེ་བཙུན་བླ་མ་གྲུབ་པའི་དབང་ཕྱུག་དགེ་ལེགས་རྒྱ་མཚོ་དཔལ་བཟང་པོའི་རྣམ་པར་ཐར་པ་ཕྱོགས་ཙམ་བརྗོད་པ་
འདི་ནི། རང་གི་དད་པའི་གསོས་འདེབས་སུ་བསམས་ཏེ་སྐུ་ལ་བཅར་བའི་ཉེ་གནས་སོགས་རྒྱུས་ཡོད་པ་དུ་མ་ལ་དྲིས་ནས་
ཡིད་བརྟན་རུང་བ་དང་། རང་གི་ཐ་མལ་གྱི་དབང་པོའི་ཡུལ་དུ་གྱུར་པ་ལས་རགས་རིམ་ཞིག་གང་དེའི་བཀའ་དྲིན་གྱིས་འཚོ་བ་
ངག་དབང་བྱམས་པས་འཕགས་པ་ཐུགས་རྗེ་ཆེན་པོའི་ཕོ་བྲང་ཕུར་བུ་ལྕོག་བྱང་ཆུབ་གླིང་གི་དབེན་གནས་སུ་བྲིས་པ་དགེ་
ལེགས་འཕེལ་བར་གྱུར་ཅིག །བཀྲ་ཤིས།། །།
-59 -



（
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་
ངག་ཐོར་བུ་ཟིན་བྲིས་སུ་བཀོད་པ་
བཞུགས་སོ། །
༈ ན་མོ་གུ་རུ་བྷ རྗེ་བཙུན་བླ་མ་དམིགས་པ་མེད་པའི་ཐུགས་རྗེ་ཅན་དེ་ཉིད་ལ་གུས་པས་ཕྱག་འཚལ་ལོ། །དུས་ཕུན་
སུམ་ཚོགས་པ་ཆུ་འབྲུག་ལོ་ས་ག་ཟླ་བའི་ཚེས་གསུམ་གྱི་ཉིན། གནས་ཕུན་སུམ་ཚོགས་པ་རྒྱལ་བ་བློ་བཟང་གྲགས་པའི་གདན་
ས་ར་ཁ་བྲག་ཏུ། སྦྱིན་བདག་ཁམས་ཆ་པའི་ཚོང་དཔོན་ཞིག་གིས་སེམས་བསྐྱེད་པའི་མཆོད་པ་ཕུན་སུམ་ཚོགས་པ་བཤམས།
བླ་མ་དང་དགེ་འདུན་ལ་བསྙེན་བཀུར་ཕུན་སུམ་ཚོགས་པ་བྱས་པའི་ཚེ། སྟོན་པ་ཕུན་སུམ་ཚོགས་པ་དུས་གསུམ་གྱི་སངས་
རྒྱས་ཐམས་ཅད་ཀྱི་རྣམ་པར་རོལ་པ་གྲུབ་པའི་དབང་ཕྱུག་ཆེན་པོ། དགེ་ལེགས་རྒྱ་མཚོའི་དཔལ་གྱིས། འཁོར་ཕུན་སུམ་
ཚོགས་པ་སྒྲུབ་སྡེ་གསུམ་གྱི་དགེ་སློང་གི་དགེ་འདུན་རྣམས་ལ། ཆོས་ཕུན་སུམ་ཚོགས་པ་སྐྱེས་བུ་གསུམ་གྱི་ལམ་གྱི་རིམ་པའི་
གནད་འགག་འདི་ལྟར་བཀའ་སྩལ་ཏོ། ། །
དུས་དང་རྣམ་པ་ཀུན་ཏུ་བྱང་ཆུབ་ཀྱི་སེམས་ལ་བློ་སྦྱོང་བ་དེ་ཐུགས་དམ་གྱི་སྙིང་པོ་རང་ཡིན་ཏེ།
དེ་ལྟར་ཡིན་པ་སྐྱེས་བུ་གསུམ་གྱི་ལམ་གྱི་རིམ་པའི་སྐབས་སུ་བསྟན་སོང་བ། ཇི་ལྟར་བསྟན་ན་སྐྱེས་
བུ་ཆུང་འབྲིང་གཉིས་བྱང་ཆུབ་ཀྱི་སེམས་ཀྱི་སྔོན་འགྲོ་རུ་བསྟན། མན་ངག་བདུན་དངོས་གཞི་རུ་བསྟན།
ཕར་ཕྱིན་དྲུག་བྱང་ཆུབ་ཀྱི་སེམས་ཀྱི་བསླབ་བྱ་རུ་བསྟན་སོང་བ། དེས་ན་ངེད་རང་ཚོས་བླ་མའི་མན་
ངག་སྐྱེས་བུ་གསུམ་གྱི་ལམ་གྱི་རིམ་པ་འགྲོ་སའི་ལམ་དེ་ལ་མ་ཞུགས་པར་འཁྱག་གེ་འཁྱོག་གེ་གཞན་
ཞིག་ལ་ཞུགས་པས་གོ་མི་ཆོད། སྐྱེས་བུ་ཆུང་འབྲིང་གི་ལམ་ལ་བག་ཆགས་མ་ཐེབས་ན་ངེས་འབྱུང་གི་
རྩ་བ་མི་ཚུགས། མར་ཤེས་ནས་བྱང་ཆུབ་ཀྱི་སེམས་ཀྱི་བར་རྒྱུད་ལ་མ་སྐྱེས་ན་ཐེག་པ་ཆེན་པོའི་རྩ་བ་
གཏོར། ཕར་ཕྱིན་དྲུག་ལ་མ་བསླབ་ན། བྱང་ཆུབ་ཀྱི་སེམས་མཐར་མི་ཕྱིན། སྐྱེས་བུ་གསུམ་གྱི་ལམ་
གྱི་རིམ་པ་ལ་བློ་སྦྱངས་ན་གང་ཟག་གི་འདོད་པ་མི་རྫོགས་པ་མི་སྲིད། ལྷ་མིའི་གོ་འཕང་ཐོབ་པ་ཞིག་
- 60 -



( ） ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
དགོས། དེ་ནི་སྐྱེས་བུ་ཆུང་ངུའི་ཆོས་སྐོར་གྱིས་འགྲུབ། ཐར་པ་ཐོབ་པ་ཞིག་དགོས། དེ་ནི་སྐྱེས་བུ་
འབྲིང་གི་ཆོས་སྐོར་གྱིས་འགྲུབ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པ་ཞིག་དགོས།
དེ་ནི་བྱང་ཆུབ་ཀྱི་སེམས་ཀྱིས་འགྲུབ། དེ་ལ་སེམས་བསྐྱེད་པ་ཙམ་གྱིས་མི་ཆོག་མཐར་ཕྱིན་དགོས།
དེ་ནི་ཕར་ཕྱིན་དྲུག་གིས་འགྲུབ། སྐྱེས་བུ་གསུམ་གྱི་ལམ་རིམ་དུ་ཆོས་ཐམས་ཅད་འདུས། སྐྱེས་བུ་ཆེན་
པོའི་ལམ་རིམ་དུ་ཕར་ཕྱིན་ཐེག་པའི་ཐེག་པ་ཆེན་པོ་དང་། གསང་སྔགས་རྒྱུད་སྡེ་བཞི་པོ་ཐམས་ཅད་
འདུས། དེས་ན་བླ་མའི་མན་ངག་སྐྱེས་བུ་གསུམ་གྱི་ལམ་རིམ་འདི་ལམ་འཕྱུགས་པ་མེད་པ་ཡིན། དེ་
ལམ་འཕྱུགས་པ་ཡིན་ན་ཇོ་བོ་ཆེན་པོའི་ལམ་འཕྱུགས། དེ་འཕྱུགས་ན་རིམ་པ་བཞིན་སངས་རྒྱས་ཀྱི་
བར་ལམ་འཕྱུགས་དགོས་པས་དེ་མི་འགྲིག །བཀའ་གདམས་གོང་མ་རྣམས་ཀྱི་སྐབས་སུ་ཐུགས་དམ་
འཕེལ་མི་འཕེལ་ལམ་རིམ་གྱི་ཐོག་ཏུ་བལྟ་བ་ཡིན། ད་ལྟ་ཡུལ་ཐག་རིང་ནས་ལམ་རིམ་གྱི་འཁྲིད་
དགོས་ཟེར་ཏེ་ཡོང་། ཁྲིད་ཐོབ་ནས་མི་སྐྱོང་བར་ཡུལ་དུ་ཕྱིན་བཟླས་པ་རེ་བྱས་བསྡད་འགྲོ་བས་ངེད་
རང་ཚོ་ཡང་བཟླས་པ་ཙམ་ཞིག་བྱས་པས་མི་ཆོག །དེས་ཆོག་ན་རྗེ་བླ་མས་ལམ་རིམ་ཆེན་མོ་མཛད་
དགོས་པ་མ་བྱུང་། དེའི་གནད་བསྡུས་པ་ལམ་རིམ་ཆུང་ངུ་མཛད་དགོས་པ་མ་བྱུང་། དེའི་འགག་བསྡུས་
པ་ལམ་རིམ་བསྡུས་དོན་མཛད་དགོས་པ་མ་བྱུང་། རྗེ་བླ་མའི་རྣམ་ཐར་ལ་ལྟོས་དང་དེ་ཐམས་ཅད་
བསྒོམ་རྒྱུ་རུ་མཛད་པ་ཡིན། ཉམས་སུ་ལེན་རྒྱུ་རུ་མཛད་པ་ཡིན། དང་པོར་རྒྱ་ཆེན་ཐོས་པ་མང་དུ་
བཙལ། །བར་དུ་གཞུང་ལུགས་ཐམས་ཅད་གདམས་པར་ཤར། །ཐ་མར་ཉིན་མཚན་ཀུན་ཏུ་ཉམས་སུ་
བླངས། །ཀུན་ཀྱང་བསྟན་པ་རྒྱས་པའི་ཆེད་དུ་བསྔོས། །གསུངས་འདུག་པ་གསུངས།། །།
༈ ཚེས་བཞིའི་ཉིན་ཡང་ར་ཁ་བྲག་གི་དགེ་སློང་རྣམས་ཀྱིས་སྐུ་ཉིད་ཀྱི་ཞབས་བརྟན་དུ་དམིགས་པའི་སེམས་བསྐྱེད་མཆོད་
པ་དང་བསྙེན་བཀུར་ཕུན་སུམ་ཚོགས་པ་བཤམས་པའི་ཚེ། སྟོན་པ་དེ་ཉིད་ཀྱིས་འཁོར་དེ་ཉིད་ལ་འདི་ལྟར་བཀའ་སྩལ་ཏོ། །
བྱང་ཆུབ་ཀྱི་སེམས་ལ་བློ་སྦྱོང་བའི་སྐབས་སུ་ཐོག་མར་མགོན་པོ་གསེར་གླིང་པའི་རྣམ་པར་ཐར་
པ་ཡིན་པས་གནས་ཁང་བྱི་དོར་བྱ་གསུངས། དེ་ཡང་མགོན་པོ་གསེར་གླིང་པ་དེ་ཉིད་གནས་ཁང་།
ཤིང་དྲུང་སོགས་གང་དུ་བཞུགས་ཀྱང་བྱི་དོར་ལེགས་པར་མཛད་ཁོང་ལ་ཁོང་རང་གིས་རྟེན་གསར་དུ་
བཞེངས་པ་དང་རང་བྱོན་གྱི་རྟེན་མང་པོ་ཡོད་པ་ལ། དེ་ཐམས་ཅད་བདག་རྐྱེན་དང་མཆོད་པ་ཕུན་
སུམ་ཚོགས་པ་མཛད་ནས་དྭངས་ཁྲིག་ཁྲིག་པ་ཡོད། དེ་ཇོ་བོས་ཕྱག་ལེན་ལ་ཐེབས་པར་མཛད་པས་
བོད་དུ་ཡང་དེ་དར་ནས་ད་ལྟ་ཡང་བླ་མ་གང་དུ་བཞུགས་ས་རུ་དྭངས་ཁྲིག་ཁྲིག་པ་འོང་བ་ཡིན། བྱང་
-61 -



(བྱ} ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཆུབ་སེམས་དཔའ་རྟག་ཏུ་ངུས། བྱང་ཆུབ་སེམས་དཔའ་ཆོས་འཕགས་ལོ་བདུན་སྟོང་ཉིད་ཀྱི་ཏིང་ངེ་
འཛིན་ལ་མཉམ་པར་བཞག་པའི་རིང་ལ་ཚོགས་བསགས་སྒྲིབ་སྦྱོང་ལ་འབད་མཉམ་གཞག་ལས་
ལངས་ཏེ། ཆོས་སྟོན་ས་རུ་ས་རྡུལ་མི་ལངས་པའི་ཕྱིར་ཆག་ཆག་འདེབས་པའི་ཆུ་བཙལ་བ་ན་བདུད་
ཀྱིས་ཆུ་མི་མཐོང་བར་བྱིན་གྱིས་བརླབས་པས་རང་དང་ལྟ་སྤྱོད་མཐུན་པའི་བུ་མོ་ལྔ་བརྒྱ་དང་བཅས་པས་
རྩ་བོ་ཆེ་བཅད་ནས་ཁྲག་གིས་ཆག་ཆག་བཏབ་པས། དེ་ལྷའི་དབང་པོ་བརྒྱ་བྱིན་གྱིས་ལྷའི་ཙན་དན་
གྱི་ཆུར་བྱིན་གྱིས་བརླབས་པས་བར་ཆད་མ་ཐེབས་པའི་ཁར་རྟག་ཏུ་ངུ་ཚོགས་རྫོགས་ཚབས་ཆེ་རུ་སོང་
བས་བདུད་ཁ་སྐྱེངས། དེ་གནས་ཁང་བྱི་དོར་བྱེད་དགོས་ཚུལ་གྱི་སྔོན་གྱི་བྱུང་བ་ཡིན། ལྟ་བ་སྒོམ་གྱིན་
བཤད་དགོས་པའི་ཁུངས་ཀྱང་ཡིན། དེ་ཡི་དབང་དུ་བྱས་ན་བཀའ་གདམས་པ་རྣམས་ཀྱིས་དཔེར་ན།
མོ་རང་མ་ཞིག་གིས་འཁོར་ལོས་སྒྱུར་བའི་རྒྱལ་པོ་གདན་འདྲེན་ན་མོ་རང་གི་ཁ་ཚོད་ལ་དཔགས་པའི་
གནས་ཁང་བྱི་དོར་བྱས་འབུལ་བ་བསྒྲིགས་ན་དངོས་གྲུབ་འོང་། དེ་ལྟར་མ་བྱས་ན་དངོས་གྲུབ་མི་ཡོང་
བའི་ཁར་བཀའ་བཀྱོན་འོང་། དེ་བཞིན་དུ་ངེད་རང་གིས་ཀྱང་སྐྱབས་དཀོན་མཆོག་གསུམ་གདན་
འདྲེན་པ་ལ་གནས་ཁང་བྱི་དོར་ལེགས་པར་བྱས་དྲི་བཟང་གི་ཆག་ཆག་འདེབས། ཐ་ན་ཤིང་དྲུང་ཞིག་
ཏུ་འདུག་ཀྱང་ཕྱག་བདར་བྱེད་ཆག་ཆག་འདེབས་མཆོད་པ་སོགས་རང་གི་ཁ་ཚོད་ལ་དཔགས་པའི་རུ་
ཤིན་ཏུ་ང་བར་བྱས་ན་དངོས་གྲུབ་འབྱུང་། དེ་ལྟར་མ་བྱས་ན་བཀའ་ཆད་འོང་། དེ་ལྟ་བས་ན་སྨྱོན་པ་
འདུག་ས་ལྟ་བུ་ཉབ་ཉོབ་མང་པོ་བྱས་ན་མིས་བལྟས་ན་ཡང་ཡིད་མི་དགའ་བ་རང་འདུག་སྙིང་མི་
འདོད་པ་དེ་ལྟ་བུ་མི་བྱ་བར་བྱི་དོར་སོགས་ལེགས་པར་བྱས་ཏེ་འདུག་ཉམས་ཤིན་ཏུ་སྤྲོ་བར་བྱ། དེ་
ནས་འོག་གཞི་ཁོད་སྙོམས་པ་ཞིག་ཡིན་ན་ས་དཀར་གྱིས་གཡུང་དྲུང་ཆོས་སྐོར་དུ་འཁོར་བ་ཞིག་བྲིས།
དེའི་སྟེང་དུ་སྔོན་བདག་ཅག་གི་སྟོན་པས་རྩྭ་ཚོང་གི་ཁྱེའུ་བཀྲ་ཤིས་ཀྱིས་ཕུལ་བའི་རྩྭ་དུར་བ་བཞུགས་
གདན་དུ་བཏིང་ནས་བྱང་ཆུབ་ཀྱི་ཤིང་གི་དྲུང་དུ་མངོན་པར་རྫོགས་པར་སངས་རྒྱས་ཏེ། སྔོན་བྱུང་སྟོན་
པའི་རྣམ་ཐར་ཕྱིས་འབྱུང་གདུལ་བྱའི་ཉམས་ལེན་ཡིན་ཞིང་གནས་མལ་ལ་ཆགས་པ་སྤོང་བའི་དགོས་
པ་ཡོད་པས་རྩ་བ་ཕྱི་དང་རྩེ་མོ་ནང་དུ་གདན་གྱི་འོག་ཁྱབ་པར་འདིང་། དེའི་སྟེང་དུ་གདན་རྒྱབ་མཐོ་
ལ་མདུན་དམའ་བ་བཏིང་རང་ལ་སྐུ་གསུང་ཐུགས་རྟེན་ཇི་ལྟར་ཡོད་པ་དང་། མང་པོ་མེད་ཀྱང་འབྲལ་
སྤང་གི་སྐུ་གདན་ཁྲི་ཕུན་སུམ་ཚོགས་པ་ལ་བཀོད་པ་མཛེས་པར་བཞུགས་སུ་གསོལ། དེ་ཡང་མེད་ན་
སྒྲུབ་པའི་མཎྜལ་བཙུགས་པའི་མདུན་དུ་འདོད་ཡོན་ལྔ་སོགས་མཆོད་པ་འཇིག་རྟེན་ཆོས་བརྒྱད་ཀྱི་
- 62 -



༣ ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
གཡོ་མེད་ཅིང་བཀོད་པ་མཛེས་པར་བཤམས། ཆོས་བརྒྱད་ཀྱིས་གཡོ་གཏོང་ལུགས་ནི་ཁོ་ཀུན་སློང་ལ་
ཡོད་ཕྱིན་ཐར་པ་དང་ཐམས་ཅད་མཁྱེན་པ་གང་ཡང་ཐོབ་མི་འཇུག་པས་ཀུན་སློང་བྱང་ཆུབ་ཀྱི་སེམས་
དང་ལྡན་པར་བྱས་ཏེ་གནས་ཁང་བྱི་དོར་སོགས་བྱ། དེ་ལྟར་བྱས་ན་སྤྱོད་ལམ་རྣམ་བཞི་སོགས་གང་
བྱས་ཀྱང་ཐམས་ཅད་མཁྱེན་པའི་རྒྱུར་མ་སོང་བ་མེད། དེ་ནས་རང་ཉིད་གདན་ལ་འཁོད་ཚུལ་རྣམ་
སྣང་གི་ཆོས་བདུན་ལྡན་ནམ་བརྒྱད་ལྡན་གང་བྱས་ཀྱང་འདྲ་བས་རྐང་པ་རྡོ་རྗེ་སྐྱིལ་ཀྲུང་ཐུབ་ན་རབ།
དེ་ལྟར་མ་ཐུབ་ན་སེམས་དཔའི་སྐྱིལ་ཀྲུང་རྐང་པ་གཡས་པ་ཕྱི་དང་གཡོན་ནང་དུ་བྱས་པའི་རྐང་པ་
གཡོན་པ་གཡས་པའི་བརླ་འོག་ཏུ་ཚུད་པ་ལྟ་བུ་མ་ཡིན་པར། གཡོན་པའི་རྟིང་པ་གསང་གནས་ཀྱི་ཐད་
ཙམ་དུ་འོང་བར་བྱས། སྒལ་ཚིགས་མདའ་ལྟར་བསྲང་། མགྲིན་པ་ཅུང་ཟད་དགུག །མིག་སྣ་རྩེར་
ཕབ༑ སོ་དང་མཆུ་རང་བབས། ལྕེ་རྩེ་རྐན་ལ་ཅུང་ཟད་ཐུག །ལག་པ་གཉིས་ལྟེ་འོག་ཏུ་གཡོན་འོག་
གཡས་སྟེང་དུ་བཞག་པའི་མཐེ་བོང་གཉིས་ལྟོ་སྦྱར། དབུགས་དལ་བུས་རྒྱུ་བར་བྱས་ཏེ་རེ་རེ་ལ་
དགོས་པ་མི་འདྲ་བ་རེ་རེ་ཡོད་པས་ལྷོ་བྲག་མར་པའི་ཞལ་ནས། བོད་ཀྱི་གདམས་ངག་ཐམས་ཅད་
ཀྱིས་ངའི་འདུག་ཚུལ་གཅིག་པུ་ལ་ཡང་མི་སླེབས་གསུངས་པ་ཡིན། དེ་ནས་དབུགས་དལ་བུས་ཕྱིར་
རྒྱུ་བ་དང་ནང་དུ་རྔུབ་པ་ཤེས་ཙམ་པའི་དབུགས་དེ་ཉིད་ལ་དམིགས་པ་གཏད་ནས་ཁུག་པ་རེ་ལ་ཕྲེང་
རྡོག་རེ་བཏང་། དེ་ཉེར་གཅིག་བགྲངས་པས་སེམས་གནས་འོང་། དེས་ཀྱང་སེམས་གནས་མ་སོང་ན་
ཡང་ཉེར་གཅིག་བགྲང་། དེ་ལྟ་བུ་ཚར་འགའ་བྱས་པ་ན་སེམས་གནས་འགྲོ །བཀའ་གདམས་གོང་མ་
རྣམས་ཀྱིས་དེ་ལྟར་བྱས་ནས་ཏིང་ངེ་འཛིན་བསྒྲུབས་པ་ཡིན། ཏིང་ངེ་འཛིན་སྒྲུབ་པ་བྱས་ཀྱང་དྲན་པ་
སྒྲུབ་པ་ཡིན་ཁྱད་ཆོས་གསུམ་ལྡན་གྱི་དྲན་པ་གྲུབ་ན་ཏིང་ངེ་འཛིན་དེ་ག་ཡིན་པས་རྗེ་བླ་མས་དྲན་པ་
དང་ཤེས་བཞིན་གྱི་སྐྱོང་ཚུལ་ལས་མ་འདས་གསུངས་པ་ཡིན། དེ་ལྟར་རླུང་འགྲོ་འོང་གི་ཁུག་པ་ལ་
དམིགས་པས་སེམས་གནས་སོང་ན་དེ་ནས་རང་རྒྱུད་ལ་བརྟགས་པ་ན་འདོད་ཆགས་ཤས་ཆེ་ན་དེའི་
གཉེན་པོར་མི་སྡུག་པའི་གཙོ་བོ་དམྱལ་བ་བསྒོམས་དམྱལ་བའི་གནས་ན་ཡིད་དུ་འོང་བའི་དངོས་པོ་ཅི་
ཡང་མེད་པས་དེ་བསྒོམས་ན་སེམས་ཕྱིར་གཡེངས་པ་དེ་ནང་དུ་གནས་པར་འགྱུར། ཞེ་སྡང་ཤས་ཆེ་ན་
དེའི་གཉེན་པོར་བྱམས་པ་བསྒོམས། གཏི་མུག་ཤས་ཆེ་ན་དེའི་གཉེན་པོར་རང་རྒྱུད་ཀྱི་གཏི་མུག་གམ་
བདག་འཛིན་ལས་འཁོར་བའི་སྡུག་བསྔལ་བྱུང་ཚུལ་བསམས་ནས་རྟེན་འབྲེལ་ཡན་ལག་བཅུ་གཉིས་
བསྒོམས་པས་སེམས་རང་གི་ཀུན་རྫོབ་པའི་ངོ་བོ་ལུང་མ་བསྟན་གསལ་ཞིང་རིག་པའི་ཐོག་ཏུ་གནས་
- 63-



a
༡1+
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འགྲོ༔ དེ་ལྟ་བུའི་སེམས་ཀྱི་ངོ་བོ་དེ་ངོས་ཟིན་སོང་ན། ནམ་མཁའི་དཀྱིལ་དུ་ནམ་མཁའ་བཞག་པ་ལྟ་
བུ་མཐའ་དབུས་མེད་པ་ལྟ་བ་དང་འདྲ། ཐོགས་རེག་མེད་པ་ལྟ་བ་དང་འདྲ། ཁ་དོག་དང་དབྱིབས་
སོགས་སུ་མ་གྲུབ་པ་ལྟ་བ་དང་འདྲ། ལྟ་བའི་རྒྱུས་མེད་པ་ཞིག་ལ་ལྟ་བ་དང་འདྲ་མོ་ཡོང་། དེ་བསྒོམས་
པས་བདེན་འཛིན་ནི་སྤོང་མི་ནུས། སེམས་ལ་ཉམས་བཟང་པོ་འཆར། དེ་ལྟ་བུའི་སེམས་ལུང་མ་བསྟན་
དེ་མི་དགེ་བས་ཟིན་ན་སེམས་ལུང་མ་བསྟན་ཐམས་ཅད་མི་དགེ་བ། དགེ་བས་ཟིན་ན་དེ་ཐམས་ཅད་
དགེ་བ་ཡིན་པས་ལུང་མ་བསྟན་ཙམ་ལ་མི་འཇོག་པར་ངེས་འབྱུང་གི་སེམས། བྱང་ཆུབ་ཀྱི་སེམས་དབུ་
མའི་ལྟ་བ་རྣམས་ཀྱིས་ཀུན་སློང་བཅོས་ནས་དགེ་སྦྱོར་ལ་འཇུག་དགོས་པས་མདོར་ན་སྐྱེས་བུ་གསུམ་
གྱི་ལམ་རིམ་ཐམས་ཅད་ཀུན་སློང་བཅོས་པ་ལ་ཟད་པ་ཞིག་ཡིན་གསུང་། འཆི་བ་མི་རྟག་པ། བྱང་
ཆུབ་ཀྱི་སེམས། དབུ་མའི་ལྟ་བ་གང་རུང་གི་ཀུན་སློང་དུར་རེ་བ་ཞིག་ཡོད་ན། ཆོས་བརྒྱད་སོགས་བློ་
ངན་པ་ཐམས་ཅད་འགག་འགྲོ། ཀུན་སློང་བཅོས་ཟིན་ནས་དམིགས་པ་ལ་འཇུག་པ་ན། དག་པའི་
དམིགས་པ་ལ་འཇུག་པ་དང་། མ་དག་པའི་དམིགས་པ་ལ་འཇུག་པ་གཉིས་ཡིན། དག་པའི་དམིགས་
པ་ནི་གནས་ཁང་དག་ཞིང་དུ་དམིགས་ནས་དེའི་དབུས་སུ་རིན་པོ་ཆེའི་ཁྲིའི་སྟེང་དུ་སྐྱབས་དཀོན་
མཆོག་གསུམ་མ་ཚང་བ་མེད་པ་བདེ་ལམ་གྱི་ཚོགས་ཞིང་ལྟར་གསལ་བཏབ་ནས་དེ་དག་གི་ཡོན་ཏན་
རྣམས་དཔྱད་ནས་བསྒོམ་པ་དང་། དད་པ་ལྷང་ལྷང་སྐྱེས་པ་ན་རྩེ་གཅིག་ཏུ་འཇོག་པ་ཡིན་ལ། མ་དག་
པའི་དམིགས་པ་ནི་རང་ཉིད་ཀྱི་མཐའ་སྐོར་དུ་སེམས་ཅན་ཐམས་ཅད་རིགས་དྲུག་སོ་སོའི་སྡུག་བསྔལ་
མྱོང་བཞིན་པ་ཡིན་པ་ལ། མིའི་རྟེན་ལ་མ་བྱས་པའི་གནས་སྐབས་གསལ་བཏབ་ནས་མ་དེ་དག་ཐམས་
ཅད་ཀྱི་མདུན་ན་རང་ཉིད་བུ་རེ་རེ་ཡོད་པར་བསམས་ཏེ། རང་གཞན་སེམས་ཅན་ཐམས་ཅད་འཁོར་
བའི་སྡུག་བསྔལ་གྱིས་མནར་ཚུལ། མ་རྒན་རྣམས་ཀྱི་དྲིན་དྲན་པ་སོགས་བསྒོམ་པ་ཡིན་པས་དག་མ་
དག་གི་དམིགས་པ་དེ་གཉིས་གནམ་ས་ཁ་སྦྱར་བ་ལྟ་བུ་བྱས་ནས་དམིགས་སྐོར་ཐམས་ཅད་ལ་ཁྱབ་
དགོས་པ་ཡིན། རང་གཞན་གྱི་སྡུག་བསྔལ་བསམ་ཚུལ་ཡང་། རང་ཉིད་སྲིད་མཚོར་ལྷུང་བ་ཇི་བཞིན་
དུ༑ ༑མར་གྱུར་འགྲོ་བ་ཀུན་ཀྱང་དེ་འདྲ་བ། །ཞེས་གསུངས་པ་ལྟར་རང་རྒྱུད་ལ་འཁོར་བ་སྤྱི་དང་བྱེ་
བྲག་གི་སྡུག་བསྔལ་འབབ་ཚུལ་བསམས་ནས་རང་ལ་སྙིང་རྗེ་སྐྱེ། དེ་ནས་གཞན་ཐོག་ཏུ་འཁོར་བ་སྤྱི་
དང་བྱེ་བྲག་གི་སྡུག་བསྔལ་འབབ་ཚུལ་བསམས་པས་གཞན་ལ་སྙིང་རྗེ་སྐྱེ་བ་ཡིན། སེམས་ཅན་རྣམས་
ཀྱིས་མ་བྱས་ཚུལ་ནི། སེམས་ཅན་རེ་རེའི་ངོས་ནས་ཀྱང་མིའི་རྟེན་ལ་རང་གི་མ་བྱས་པ་གྲངས་ཀྱིས་མི་
- 64 -



༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
ཆོད༑ དུད་འགྲོ་དང་ཡི་དྭགས་ཀྱི་རྟེན་ལ་མ་བྱས་པ་དེ་ལས་ཀྱང་མང་། རིགས་དྲུག་གི་སེམས་ཅན་
སུའི་ངོས་ནས་འཇལ་ཀྱང་སེམས་ཅན་ཐམས་ཅད་ཀྱིས་རང་རང་གི་མ་བྱས་ཚུལ་ངེད་རང་དང་འདྲ་
གསུངས། ཐུན་མཐར་དམིགས་པ་བསྡུ་བར་འདོད་ན་ཚོགས་ཞིང་རྣམས་བདེ་ལམ་གྱི་སྔོན་འགྲོ་ནས་
འབྱུང་བ་ལྟར་བསྡུ། མཐའ་སྐོར་གྱི་སེམས་ཅན་རྣམས་བསྡུ་བའམ་ཡང་ན་གསལ་བཏབ་རུང་མར་
བཞག་ནས་ཐུན་མཚམས་སུ་བྱམས་སྙིང་རྗེ་བསྒོམ། འཇམ་དཔལ་ཞལ་ལུང་གི་དམིགས་སྐོར་དགའ་
མོ་ཡོད་ན་དམིགས་པའི་ཞིབ་ཆ་བདེ་ལམ་ནས་འདོན་པ་ཡིན་པས་སྐྱེས་བུ་གསུམ་གྱི་ལམ་གྱི་རིམ་
པའི་ཐོག་ནས་སེམས་ཀྱི་འགྲོས་འཚོལ་དགོས། དེའི་སྟེང་ནས་སེམས་ཀྱི་འགྲོས་ཞིག་རྙེད་ན་དེ་ནས་
འདི་མི་ཤེས་བྱ་བ་མེད། སེམས་ལས་གསལ་བ་དང་སེམས་ལས་དྭངས་པ་མེད། དེས་ན་བཀའ་
གདམས་པ་རྣམས་ཀྱིས་བསྒོམས་པའི་ཤེས་པ་འདྲ་བ་གཞན་གང་གིས་ཀྱང་མི་ཤེས་གསུངས་པ་ཡིན་
གསུངས།། །།
༈ ཡང་ལོ་དང་ཟླ་བ་དེ་ཉིད་ཀྱི་ཚེས་དྲུག་གི་ཉིན་གནས་ཕུན་སུམ་ཚོགས་པ། འཕགས་པ་སྤྱན་རས་གཟིགས་ཀྱི་ཕོ་བྲང་
དངོས་ཕུར་བུ་ལྕོག་བྱང་ཆུབ་གླིང་དུ། ནང་པ་སྒོམ་ཆེན་པ་བྱ་བ་སྟོད་ལུང་དུ་གྲགས་ཆེ་བ་དེའི་ཨ་མ་དགོས་ལྷ་ཞེས་བགྱི་བས།
སེམས་བསྐྱེད་མཆོད་པ་བསྙེན་བཀུར་ཕུན་སུམ་ཚོགས་པ་བྱས་པའི་ཚེ། སྟོན་པ་དེ་ཉིད་ཀྱིས་འཁོར་དེ་ཉིད་ལ་འདི་ལྟར་བཀའ་
སྩལ་ཏོ། ། །
འོ༑ ངེད་རང་ཚོ་མཇལ་དཀའ་བ་སངས་རྒྱས་ཀྱི་བསྟན་པ་དང་མཇལ། ཐོབ་དཀའ་བ་ད་
འབྱོར་གྱི་མི་ལུས་རིན་པོ་ཆེ་ཐོབ། རྟེན་འབྲེལ་འཛོམ་པའི་དུས་སུ་བྱང་ཆུབ་ཀྱི་སེམས་ལ་བག་ཆགས་
ཅི་ཐེབས་བྱེད་དགོས། དེ་ལྟར་བྱས་ན་ངེད་རང་ཚོས་སྐྱབས་སུ་མཆིའོ་ཟེར་ནས་སྨོན་གནས་སུ་བྱེད་
པའི་ཤཱཀྱ་ཐུབ་པ་ལྟ་བུ་འོང་། སྤྱན་རས་གཟིགས་དང་འཇམ་དབྱངས་ཕྱག་ན་རྡོ་རྗེ་ལྟ་བུ་འོང་། སེམས་
བསྐྱེད་དགོས་པའི་རྒྱུ་མཚན་ལ་འཛམ་བུ་གླིང་པ་རྣམས་ཀྱི་སངས་རྒྱས་གཉིས་པ་ཐར་འདོད་རྣམས་ཀྱི་
མིག་ལྟ་བུ་མགོན་པོ་ཀླུ་སྒྲུབ་ཀྱིས། བདག་ཉིད་དང་ནི་འཇིག་རྟེན་འདིས། །བླ་མེད་བྱང་ཆུབ་ཐོབ་
འདོད་ན། །དེ་ཡི་རྩ་བ་བྱང་ཆུབ་སེམས། །རི་དབང་རྒྱལ་པོ་ལྟར་བརྟན་དང་། །ཕྱོགས་མཐས་གཏུགས་
པའི་སྙིང་རྗེ་དང་། །གཉིས་ལ་མི་བརྟེན་ཡེ་ཤེས་ལགས། །ཞེས་གསུངས། དེའི་དགོངས་པ་འགྲེལ་བ་
ལ་དཔལ་ལྡན་ཟླ་བས། ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །སངས་རྒྱས་བྱང་ཆུབ་
སེམས་དཔའ་ལས་འཁྲུངས་ཤིང་། །སྙིང་རྗེའི་སེམས་དང་གཉིས་སུ་མེད་བློ་དང་། །བྱང་ཆུབ་སེམས་
- 65-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ནི་རྒྱལ་སྲས་རྣམས་ཀྱི་རྒྱུ། །ཞེས་དང་། སློབ་དཔོན་ཞི་བ་ལྷས། བྱང་ཆུབ་སེམས་སྐྱེས་གྱུར་ན་སྐད་
ཅིག་གིས། །འཁོར་བའི་བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་
ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །ཞེས་དང་། ཐུབ་དབང་
གཉིས་པ་བློ་བཟང་གྲགས་པའི་དཔལ་གྱིས། སེམས་བསྐྱེད་ཐེག་མཆོག་ལམ་གྱི་གཞུང་ཤིང་སྟེ། །
རླབས་ཆེན་སྤྱོད་པ་རྣམས་ཀྱི་གཞི་དང་རྟེན། །ཞེས་གསུངས་པ་ཡིན། ངེད་རང་ཚོ་འོན་པ་ལྟ་བུར་སོང་
ནས་མ་གོ་བ་ཡིན། གོ་བ་ཞིག་ལ་དེས་ཆོག །མི་གོ་བ་ཞིག་ལ་བརྒྱ་བཤད་བྱས་མ་བྱས་མེད། བླ་མས་
བཤད་པ་རྣམས་སེམས་ལ་བཞག་ནས་བསྒོམ་དགོས། བླ་མས་བཤད་པའི་སྐབས་སུ་རྣ་བའི་རྒྱབ་ཏུ་
བསྐྱུར། དེ་ནས་མ་བྱུང་བྱས་ཀྱང་རང་གིས་མ་བྱུང་བ་ཡིན། གཞན་སུ་ལ་ལེ་ལན་འདེད། འཁོར་བ་
གཏིང་མཐའ་མེད་པའི་སྡུག་བསྔལ་དེ་རང་རང་གིས་བརྩོན་བགྲུས་བྱས་ནས་བཟློག་དགོས། བརྩོན་
འགྲུས་མ་བྱས་ན་སྔར་དེ་ཙམ་ཞིག་འཁྱམས་པ་ལ་རང་ལོག་མ་བྱུང་ཙ་ན་ད་ཡང་རང་ལོག་མི་འོང་།
དེས་ན་མདོ་སྡེ་བསྐལ་པ་བཟང་པོ་དཔང་དུ་བཙུགས་ནས་སེམས་བསྐྱེད་དགོས། མདོ་སྡེ་བསྐལ་
བཟང་དཔང་དུ་བཙུགས་ནས་སེམས་བསྐྱེད་པའི་སྐབས་སུ་མདོ་དེ་ན་སེམས་བསྐྱེད་ཡུལ་གྱི་སངས་
རྒྱས་སྟོང་ཡོད། སེམས་བསྐྱེད་པ་པོ་སྟོང་ཡོད། སེམས་བསྐྱེད་པའི་རྫ་ས་སྟོང་ཡོད། དེ་ཚོ་ལ་ལྟོས་
དང༑ ཐལ་མོ་སྦྱར་ནས་སེམས་བསྐྱེད་པས་ཆོག །ངེད་རང་ཚོ་མཆོད་པ་ལ་མ་ཐོགས་དད་པ་ལ་ཐོགས།
ནང་ལ་དད་པ་ཞིག་ཡོད་ཕྱིན་སྣོད་བཅུད་ཐམས་ཅད་མཆོད་པ་ཡིན། འཁོར་འདས་ཐམས་ཅད་སེམས་
བསྐྱེད་པའི་རྐྱེན་ཡིན། མཎྜལ་འབུལ་བ་འདི་སེམས་བསྐྱེད་པའི་རྫས་དྲག་ཤོས་ཡིན་པས་ཐམས་ཅད་
ཀྱི་ཕྱག་ཐུགས་ཀར་ཐལ་མོ་སྦྱར་ནས་སངས་རྒྱས་ཆོས་ཚོགས་མ་ལན་གསུམ་གསུངས། དེའི་ཚེ་
བཤེས་གཉེན་བསྟེན་ཚུལ་ནས་བྱང་ཆུབ་ཀྱི་སེམས་ཀྱི་བར་ཤར་སྒོམ་ཞིག་བྱས་མཎྜལ་ཞིག་ཕུལ་སངས་
རྒྱས་ཆོས་ཚོགས་མ་ཚར་གཅིག་བརྗོད། ཡང་སྐྱེས་བུ་ཆུང་འབྲིང་གི་དམིགས་སྐོར་རྣམས་དང་བྱང་
ཆུབ་སེམས་ཀྱི་བར་ཤར་སྒོམ་ཞིག་བྱས་ནས་མཎྜལ་ཕུལ་ཏེ་ཚར་གཅིག་བརྗོད། ཡང་དེ་ལྟར་བྱས་
ནས་ཚར་གཅིག་བརྗོད། དེ་ལྟར་བྱས་ནས་བྱང་ཆུབ་ཀྱི་སེམས་ལ་བློ་སྦྱོང་དགོས་པར་མཁས་པ་ཆེན་
པོ་གཞོན་ནུ་རྒྱལ་མཆོག་གིས་གསུངས། ཡང་སྐབས་སྐབས་བྱམས་པ་སོགས་ཚད་མེད་བཞི་པོ་
གསལ་བཏབ་ནས་སེམས་བསྐྱེད་དགོས། ཚད་མེད་བཞིའི་སྒོ་ནས་སེམས་བསྐྱེད་པ་དེ་ཤིན་ཏུ་བཟང་
བ་ཡིན། ལུགས་འདི་ཡང་ཚད་མེད་བཞིའི་སྒོ་ནས་སེམས་བསྐྱེད་པ་ཡིན། དེ་ལྟར་མ་བྱས་པར་རང་
- 66 -



x
**
.
» ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
གར་སངས་རྒྱས་ཆོས་ཚོགས་མ་ཚར་གསུམ་བརྗོད་ནས་སེམས་བསྐྱེད་པ་ཡིན། བྱང་ཆུབ་སེམས་
དཔའ་ཡིན་ཟེར་བ་ལ་ཇོ་བོའི་ཞལ་ནས། བྱམས་པ་དང་སྙིང་རྗེ་སྦྱོང་མི་ཤེས་པའི་བྱང་ཆུབ་སེམས་
དཔའ་བོད་ཀྱིས་ཤེས་པ་གསུངས་པ་ཡིན། སེམས་བསྐྱེད་པའི་རྒྱབ་ཆོས་སུ་བཟང་སྤྱོད་ཚར་གཅིག་
གསུངས། བཟང་སྤྱོད་ཁོ་རང་ཡང་སེམས་བསྐྱེད་པ་ཡིན་གསུངས་སོ།། །།
༈ ཡང་ལོ་དང་ཟླ་བ་དེ་ཉིད་ཀྱི་ཚེས་ཉི་ཤུའི་ཉིན། དཔོན་སློབ་རིན་པོ་ཆེ་ཉིད་ཀྱིས་སེམས་བསྐྱེད་པའི་མཆོད་པ་དང་དགེ་
འདུན་ལ་བསྙེན་བཀུར་ཕུན་སུམ་ཚོགས་པ་མཛད་ནས། གནས་དང་འཁོར་སྔ་མ་ལྟར་ལ་སྟོན་པ་དེས་ཆོས་ཕུན་སུམ་ཚོགས་པ་
འདི་ལྟར་གསུངས་སོ། །
དུས་དང་གནས་སྐབས་ཐམས་ཅད་དུ་བྱང་ཆུབ་ཀྱི་སེམས་ལ་བློ་སྦྱོང་དགོས་པའི་རྒྱུ་མཚན་གྱིས་
འགག་རང་དེ་དལ་འབྱོར་རྙེད་དཀའ་དོན་ཆེ་འཇིག་སླ་བ་ལ་ཐུག །རྙེད་དཀའ་བ་དཔེ་རྒྱུ་འབྲས་བུའི་
སྒོ་ནས་རྙེད་དཀའ་བ་གསུམ་ཡིན། དོན་ཆེ་བ་ལུས་འདིས་གནས་སྐབས་མངོན་མཐོ་དང་མཐར་ཐུག་
ངེས་ལེགས་གང་བསྒྲུབ་ཀྱང་སྒྲུབ་ནུས་པ་ཡིན། སྒྲུབ་ནུས་པའི་རྒྱུ་མཚན་འཛམ་བུ་གླིང་པ་ལས་ཀྱི་ས་
པ་ཡིན། གླིང་གཞན་རྣམས་ལོངས་སྤྱོད་ཀྱི་ས་པ་ཡིན་པས། ངེད་རང་འཛམ་བུ་གླིང་པ་རྣམས་ཀྱིས་
སྒྲུབ་ནུས་པ་ཡིན། གླིང་གཞན་རྣམས་ལོངས་སྤྱོད་ཀྱི་ས་པ་ཇི་ལྟར་ཡིན་ན། ནུབ་བ་གླང་སྤྱོད་པ་བ་
གླང་ལ་གཙོ་བོར་ལོངས་སྤྱོད་པ་སོགས་ལོངས་སྤྱོད་རྒྱ་ཆེ། བྱང་སྒྲ་མི་སྙན་པ་ལ་མ་རྨོས་པའི་ལོ་ཏོག་
སོགས་ཀྱི་ལོངས་སྤྱོད་རྒྱ་ཆེ། ཤར་ལུས་འཕགས་གླིང་ལོངས་སྤྱོད་སྣ་ཚོགས་འཛོམ་པས་ལོངས་སྤྱོད་
རྒྱ་ཆེ། འཛམ་བུ་གླིང་པ་ལོངས་སྤྱོད་དབུལ་ལས་ཀྱི་ས་པ་ཡིན། ལས་ཀྱི་ས་པའི་གོ་དོན་ཇི་འདྲ་ཡིན་
ཟེར་ན། འཛམ་བུ་གླིང་པ་རྣམས་ཁམས་སྣ་ཚོགས་པ་ཡིན། གླིང་གཞན་རྣམས་ཁམས་སྙོམས་པ་ཞིག་
ཡིན༑ འཛམ་བུ་གླིང་པ་རྣམས་ཁམས་སྣ་ཚོགས་པ་ཇི་ལྟར་ཡིན་ན། འཛམ་བུ་གླིང་པའི་མི་ལ་ལ་རྒྱུད་
འཇམ་པོ་བསམ་པ་བཟང་པོ་ཡོད། ལ་ལ་རྒྱུད་རྩུབ་མོ་ཁོང་ཁྲོ་ཚ་མོ་སྣ་ཐུང་ཚད་ཡོད། ལ་ལ་སེར་སྣ་
ཆེན་པོ་ཆས་ཀ་མིན་པ་བསམ་རྒྱུ་མེད་པ་ཡོད། ལ་ལ་གཏི་མུག་ཆེན་པོ་ཐོས་བསམ་སྒོམ་གསུམ་གྱི་བློ་
ཅི་ཡང་སྐྱེ་རྒྱུ་མེད་པ་དེ་འདྲ་ཡོད། གླིང་གཞན་ན་ལམ་གྱི་རྟེན་དུ་རུང་བ་ཙམ་ཡོད། ཚེ་དེ་ལ་མཆོག་གི་
དངོས་གྲུབ་བརྙེད་པ་མེད། གླིང་འདི་ན་ཡུལ་ཉེར་བཞིའི་དཔའ་བོ་དཔའ་མོ་ནམ་མཁའི་སྐར་ཚོགས་
བཞིན་དུ་བཞུགས་པའི་བྱིན་བརླབས་ཀྱིས་དངོས་གྲུབ་ཐོབ་སླ། གསང་སྔགས་ཀྱི་དབང་དུ་བྱས་ན་ཚེ་
གཅིག་ལུས་གཅིག་ལ་འཚང་རྒྱ་བའི་རྟེན་ཅན་ཡིན་ན་འཛམ་བུ་གླིང་པ་ཡིན་པས་ཁྱབ། འཛམ་བུ་གླིང་
- 67-



..
•
• '
GA0.
*.
t:
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པ་ཚེ་སྟོད་ལ་དགེ་སྡིག་སྟོབས་ལྡན་བསགས་ན་ཚེ་སྨད་ལ་སྨིན་ཐུབ་གླིང་གཞན་ན་སྨིན་མི་ཐུབ། དེས་
ན་འཛམ་བུ་གླིང་པ་ཟེར་བ་དང་ལས་ཀྱི་ས་པ་ཟེར་བ་དེ་སྤྱི་ལ་མ་སོང་བར་རང་ལ་གོ་བར་བྱས་ནས་
རྟེན་བཟང་པོ་འདི་ཐོབ་དུས་སུ་བྱང་ཆུབ་མཆོག་ཏུ་སེམས་བསྐྱེད་དགོས་པ་ཡིན། ཞེས་སོགས་དལ་
འབྱོར་དོན་ཆེ་ཚུལ་རྒྱས་པར་གསུངས།། །།
༈ ཡང་དེའི་ཕྱི་ཉིན་ལྷ་སའི་སྐུ་གཉེར་རིན་ཆེན་རྒྱ་མཚོ་ཞེས་བགྱི་བས་སེམས་བསྐྱེད་ཀྱི་མཆོད་པ་དང་། ཕུར་བུ་ལྕོག་གི་
དགེ་སློང་སུམ་ཅུ་སྐོར་ལ་བསྙེན་བཀུར་ཕུན་སུམ་ཚོགས་པ་བྱས་པ་ན། དམ་པ་དེའི་ཞལ་ནས་འདི་ལྟར་གསུངས་ཏེ། །
འོ༑ དུས་དང་རྣམ་པ་ཀུན་ཏུ་བྱང་ཆུབ་ཀྱི་སེམས་ལ་བློ་སྦྱོང་དགོས། ཉིན་ལན་གསུམ་མཚན་ལན་
གསུམ་བྱང་ཆུབ་ཀྱི་སེམས་ལ་བློ་སྦྱོང་དགོས། བྱང་ཆུབ་ཀྱི་སེམས་རྒྱུད་ལ་སྐྱེས་ཟིན་པ་ཞིག་ཡིན་
ནའང་དེ་ལྟར་བློ་སྦྱོང་དགོས་ན་ངེད་རང་ཚོ་ལྟ་ཅི་སྨོས། ཉིན་ལན་གསུམ་མཚན་ལན་གསུམ་བྱང་ཆུབ་
ཀྱི་སེམས་ལ་བློ་སྦྱོང་དགོས་པ་དེ་བྱང་ཆུབ་ཀྱི་སེམས་ཀྱི་དམ་ཚིག་ཡིན། བྱང་ཆུབ་ཀྱི་སེམས་ལ་བློ་
སྦྱོང་དགོས་པའི་རྒྱུ་མཚན་གནད་ལ་བཀར་ན་འཆི་བ་མི་རྟག་པ་ལ་ཐུག །འཆི་བ་མི་རྟག་པ་འདི་རྒྱ་ཆེ་
འཁོར་བ་ཐོག་མ་མེད་པ་ནས་ནམ་མཁའ་མ་ཟད་ཀྱི་བར་དུ་ཁོ་འོང་། ནམ་མཁའི་མཐར་ཐུག་གྱུར་པ་
ཇི་ཙམ་པར། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཞེས་གསུངས་པ་ལྟར་སེམས་ཅན་གྱིས་
གར་ཁྱབ་འཆི་བ་མི་རྟག་པས་ཁྱབ། སེམས་ཅན་ཐམས་ཅད་ལ་འཆི་བ་མི་རྟག་པ་སྔོན་འདས་པའི་
དུས་ནའང་བྱུང་། ད་ལྟར་གྱི་དུས་ནའང་བྱུང་། ད་ཡང་འོང་། བདག་ཅག་གི་སྟོན་པ་དེ་ཉིད་བྱ་རྒོད་ཕུང་
པོའི་རིར་ཕུག་པའི་ནང་དུ་སྒྲུབ་པ་མཛད་ཀྱིན་བཞུགས་ཙ་ན། དགེ་སློང་ལྷས་བྱིན་གྱིས་ཕྲག་དོག་གིས་
སྒྲོགས་རྡོ་འཕངས་པ་ལ། དཔལ་གསང་བའི་བདག་པོས་རྡོ་རྗེ་བརྒྱབ་པས་དུམ་བུ་སྟོང་བུ་སོང་བའི་
ཟེར་ཁ་ཅིག་གནོད་སྦྱིན་ཀུལླི་ར་ལ་ཕོག་སྟེ་ཁོང་གྲོངས། ཕུག་པའི་ནང་དུ་སོང་སྟེ། སངས་རྒྱས་ཀྱི་
ཞབས་ཀྱི་མཐེའུ་ཆུང་བཅད་པས་སངས་རྒྱས་ཀྱི་ཞལ་ནས། གང་དུ་གནས་ཀྱང་ལས་ཀྱིས་མི་ཚུགས་
པའི༑ ༑ས་ཕྱོགས་དེ་ནི་ཡོད་པ་མ་ཡིན་ཏེ། །བར་སྣང་ལ་མེད་རྒྱ་མཚོའི་གཏིང་ན་མེད། །རི་བོ་རྣམས་
ཀྱི་གསེབ་ཏུ་ཞུགས་ནའང་མིན། །ཞེས་གསུངས་པས་ལས་ཀྱིས་མི་ཚུགས་པའི་ཟེར་བ་དེ་གང་དུ་
གནས་ཀྱང་འཆི་བས་མི་ཚུགས་པའི་ཞེས་པར་བསྒྱུར་ནས་ལམ་རིམ་དུ་གསུངས་པས། བར་སྣང་ལ་
འཕུར་ཐུབ་ཀྱང་འཆི་བ་ལས་མི་ཐར། དྲང་སྲོང་ནམ་མཁའ་ལ་རྫུ་འཕྲུལ་གྱིས་འགྲོ་བ་རྣམས་ཀྱང་འཆི་
དགོས། རྒྱ་མཚོའི་ནང་དུ་བསྡད་ཀྱང་འཆི་དགོས། དེ་ན་གནས་པའི་དུད་འགྲོ་ཐམས་ཅད་ཤི་འགྲོ། རི་
- 68-



༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
རབ་ཀྱི་ཁོང་སེང་དུ་བསྡད་ཀྱང་འཆི་དགོས། དེ་ཡང་ངེད་རང་ཚོ་ཐམས་ཅད་ལ་འཆི་བ་ཞིག་འོང་བསམ་
པ་ཡོད་མོད། དེས་མི་ཆོག་ཞོག་ཁ་ལངས་པའི་དུས་སུ་དེ་རིང་རང་འཆི་ཉེན་ཡོད་ག་འདྲ་ཡོང་མི་ཤེས་
སྙམ་པ་དང་། དགོང་མོ་ཉལ་བའི་དུས་སུ་དོ་དགོང་རང་འཆི་ཉེན་ཡོད་ག་འདྲ་ཡོང་མི་ཤེས། སང་གཉིད་
སད་རྒྱུ་ཡོང་མི་ཡོང་མི་ཤེས་སྙམ་པ་དགོས། ངེད་རང་ཚོ་དེ་མ་བྱུང་བས་སྡོད་གྲབས་རང་བྱས་པས་
གཤིན་རྗེ་ཆོས་རྒྱལ་གྱི་མངོན་ཤེས་ཀྱིས་གཟིགས་ཙ་ན། ཁོ་འདི་ཙམ་ན་འཆི་བ་ལ་སྡོད་གྲབས་རང་
བྱེད་དགོངས་ནས་གད་མོ་འཆོར་བ་རེད། ཆོས་མ་གོ་བ་ཞིག་གི་བསམ་མནོ་ལ་ཆོས་བྱས་ནས་གང་
བྱེད་༑ ཆོས་བྱེད་པ་རྣམས་ཀྱང་འཆི་འགྲོ་བར་འདུག །མི་བྱེད་པ་རྣམས་ཀྱང་འཆི་འགྲོ་བར་འདུག་
བསམ་འོང་སྟེ། འཆི་ལུགས་མི་གཅིག་ཆོས་པ་རབ་འཆི་བ་ལ་སྤྲོ། འབྲིང་མི་འཚེར། ཐ་མ་མི་འགྱོད་
ཟེར༑ མ་གཅིག་ལབས་སྒྲོན་མ་མགུར་མ་གནང་གིན་གྲོངས། མ་གཅིག་རེ་མ་མགུར་མ་གནང་གིན་
གྲོངས། རྗེ་བླ་མ་རྟོག་པ་ལ་ཉམས་ཤར་གྱི་མགུར་མ་གནང་ནས་གྲོངས། འབྲིང་མི་འཚེར་ཟེར་བ་དེ་
ཤི་ནའང་ཤི་ཆོས་ནི་བྱས་ཚར་སྙམ་པ་འོང་། ཐ་མ་མི་འགྱོད་ཟེར་བ་དགེ་སྦྱོར་རང་གིས་གང་ནུས་བྱས་
ཤི་ནའང་ཐབས་མེད་སྙམ་པ་འོང་། དེ་ལྟ་བུའི་འཆི་བ་མི་རྟག་པ་བཟློག་པ་ལ་ཆོས་སྐྱེས་བུ་གསུམ་གྱི་
ལམ་གྱི་རིམ་པ་བསྒོམས་ནས་བཟློག་དགོས། བཟླས་པ་ཞིག་ལ་འཇུས་ནས་བསྡད་པས་བཟློག་མི་
ཐུབ༑ དེ་ཐུབ་ན་དྲང་སྲོང་ཚོ་བཟླས་པ་བཟང་། རིག་འཛིན་ཚོ་བཟླས་པ་བཟང་སྟེ་ཁོང་ཚོ་ཡང་ནམ་
ཞིག་འཆི་འགྲོ །ངེད་རང་ཚོ་བསམ་མནོ་བཏང་ན་ལམ་རིམ་ལ་སྣང་རུང་གང་ཡང་མེད། མོ་མའི་ཆོས་
ཀྱི་མཐོང་ཡང་མེད། མོ་མ་རྣོ་ཤོས་གཅིག་གིས་ད་ལོ་ཁྱོད་ལ་འཚུབ་ཡོད་དོ་ཟེར་བྱུང་ན་སྙིང་ཚ་འུབ་སྟེ་
འོང་སྐྱེས་བུ་གསུམ་གྱི་ལམ་རིམ་ནས་མི་དགེ་བ་བཅུ་བྱས་ན་ངན་འགྲོར་སྐྱེ་གསུངས་པ་ལ་ཉམས་སྣང་
གང་ཡང་མེད། ལུང་བསྟན་ལ་མི་དགེ་བ་བྱས་ན་ངན་འགྲོར་སྐྱེ་དགེ་བ་བྱས་ན་བདེ་འགྲོར་སྐྱེ་བར་
ལམ་རིམ་ལས་གསུངས་པ་དེ་ལས་བཟང་བ་མེད། སྐྱེས་བུ་གསུམ་གྱི་ལམ་གྱི་རིམ་པ་ལས་རྒྱ་ཆེ་བ་
མེད་མདོ་སྔགས་ཐམས་ཅད་འདུས། ངེད་རང་ཚོ་དེ་ལ་ཉམས་སྣང་གང་ཡང་མེད། སྒྲུབ་ཐབས་འདོམ་
པ་གང་བྱུང་ན་དཔེ་མེད་ཡ་མེད་དུ་བརྩི། ལམ་གྱི་གཞུང་དེ་ལ་གང་ཡང་མི་བསམ་པར་ཁོ་ལ་ཚེ་གཅིག་
ལ་འཇུས་བསྡད་པས་ས་དང་པོ་ཡང་ཐོབ་མི་ནུས། མདོར་ན་མང་པོ་ཞུ་མི་དགོས་སེམས་བསྐྱེད་དགོས་
པའི་རྒྱུ་མཚན་གོང་དུ་ཞུས་པ་བཞིན་འཆི་བས་འཇིགས་ན་ཆོས་ཀྱི་སྙིང་པོ་བྱང་ཆུབ་ཏུ་སེམས་བསྐྱེད་
དགོས་གསུངས།། །།
- 69 -



{ } ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༈ ཡང་དེའི་ཕྱི་ཉིན་ཕུར་བུ་ལྕོག་གི་འདུ་ཁང་ཐོག་ཏུ་རི་ཁྲོད་དེ་ཉིད་ཀྱི་དབུ་མཛད་ངག་དབང་བྱམས་པ་བྱ་བ་དང་རིན་ཆེན་
ལེགས་པ་བྱ་བའི་སྤུན་གཉིས་ཀྱིས། རྗེ་བླ་མ་དེས་གཙོས་རི་ཁྲོད་དེའི་དགེ་འདུན་རྣམས་ལ་རང་གི་འབྱོར་པ་དང་བསྟུན་པའི་
བསྙེན་བཀུར་དང་དཀོན་མཆོག་གི་མཆོད་པ་བཤམས་པ་ན་འདི་ལྟར་གསུངས་ཏེ། །
དུས་དང་རྣམ་པ་ཀུན་ཏུ་བྱང་ཆུབ་ཀྱི་སེམས་ལ་བློ་སྦྱོང་དགོས། བྱང་ཆུབ་ཀྱི་སེམས་ལ་བློ་སྦྱོང་
བའི་སྐབས་སུ་རང་དང་སེམས་ཅན་ཐམས་ཅད་གནས་ཁང་གཅིག་ཏུ་ཚོགས་པ་ལྟ་བུ་བྱས་ནས་སྦྱོང་
དགོས་ཏེ། དེ་ལྟར་བྱས་ན་སེམས་ཅན་ཐམས་ཅད་ཀྱི་མདུན་དུ་སྐྱབས་དཀོན་མཆོག་གསུམ་མ་ལུས་པ་
ཆ་ཚང་རེ་འོང་། དེ་འོང་བའི་རྒྱུ་མཚན་ཅི་ཡིན་ཟེར་ན། སངས་རྒྱས་ཀྱི་ཡེ་ཤེས་རང་སྣང་ལ་ཞིང་དག་པ་
རབ་འབྱམས་འབའ་ཞིག་ཏུ་ཤར། སྐྱབས་འབའ་ཞིག་ཏུ་ཤར། སྐྱབས་ཐམས་ཅད་སངས་རྒྱས་ཀྱི་ཡེ་
ཤེས་ཀྱི་རྣམ་འཕྲུལ་ཡིན་པས་སངས་རྒྱས་གཅིག་བཞུགས་ཕྱིན་དེའི་འཁོར་དུ་སྐྱབས་ཐམས་ཅད་
བཞུགས་དགོས། སངས་རྒྱས་ཐམས་ཅད་ཀྱིས་སེམས་བསྐྱེད་པས་ཀྱང་སེམས་ཅན་ཐམས་ཅད་ཀྱི་
མདུན་དུ་སངས་རྒྱས་ཐམས་ཅད་བཞུགས་དགོས། འདི་ན་སྐྱབས་རྣམས་མི་བཞུགས་ཟེར་བའི་ཁོ་ལ་
ཚེ་གཅིག་ཡོད་ན་སྐྱབས་རྣམས་ལ་སྒྲིབ་བྱེད་ཡོད་དགོས། དེ་མེད་པས་ཀྱང་སེམས་ཅན་ཐམས་ཅན་ཀྱི་
མདུན་ན་སྐྱབས་ཆ་ཚང་རེ་བཞུགས། འོ་ན་སངས་རྒྱས་ཀྱིས་མ་དག་པའི་ཞིང་ཨེ་གཟིགས་ཟེར་ན་
གཟིགས། སེམས་ཅན་གྱི་རྒྱུད་ཀྱི་ལས་འབྲས་གཟིགས་པ་ན་སེམས་ཅན་སོ་སོའི་སྡུག་བསྔལ་མྱོང་
ཚུལ་སོགས་གཟིགས། འོ་ན་སྐྱབས་ཐམས་ཅད་སེམས་ཅན་ཐམས་ཅད་ཀྱི་མདུན་ན་བཞུགས་ན་ངེད་
རང་གིས་མི་མཐོང་བ་ཅི་ཡིན་ཟེར་ན་མ་རིག་པས་བསྒྲིབས་ནས་མ་མཐོང་བ་ཡིན། དཔེར་ན་མི་ཞིག་
ཆང་འཐུངས་ནས་ར་བཟི་སྟེ་གཉིད་ལོག་ན་གཉིད་ཡུན་རིང་པོ་འོང་། གཉིད་མཐུག་པོར་འོང་། དེའི་
རིང་ལ་འཛམ་བུ་གླིང་པ་ཚོགས་ཏེ་སྟོན་མོ་བཏང་ཡང་ཁོས་མི་ཤེས་དེ་དང་འདྲ། དེ་ལྟར་རྒྱ་བསྐྱེད་ནས་
བློ་སྦྱངས་ན་གོམས་པའི་དབང་གིས་འགྲོ་འདུག་གི་སྤྱོད་ལམ་ཐམས་ཅད་དུ་མདུན་དུ་སྐྱབས་གནས་
ཐམས་ཅད་དང་མཐའ་སྐོར་དུ་སེམས་ཅན་ཐམས་ཅད་ལམ་ལམ་འཆར། དེ་ཅི་ཡིན་ཟེར་ན་སྙིང་རྗེ་
ཆེན་པོས་ཀུན་ནས་བསླངས་ཏེ་སེམས་བསྐྱེད་ཅིང་སེམས་ཅན་ཐམས་ཅད་སྙིང་རྗེ་ཆེན་པོའི་དམིགས་
ཡུལ་ཡིན་པས་དེ་ལྟར་འོང་། མ་རྒན་སེམས་ཅན་ཐམས་ཅད་ལ་དམིགས་པའི་སྙིང་རྗེ་མེད་པར་རང་
གཅིག་པུ་མགོ་ཅི་ཐོན་གྱི་ཐུགས་དམ་གང་བྱས་ཀྱང་བོགས་ཅི་ཡང་མི་ཐོན། རང་གཅིག་པུ་མགོ་ཐོན་
པའི་ཐབས་སུ་དཔལ་གསང་བ་འདུས་པ་ལ་ཐུགས་དམ་བྱས་ཀྱང་ཆོས་ནི་ཐེག་པ་ཆེན་པོའི་ཆོས་ལོས་
- 70 -



» ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཆ༽
ཡིན༑ གང་ཟག་དེ་ཐེག་པ་ཆེན་པོ་བར་ཁས་མི་ལེན། ལམ་རིམ་ཆེན་མོ་ན་ཅི་གསུངས་ཆོས་ཐེག་པ་
ཆེན་པོའི་ཆོས་ཡིན་པས་མི་ཆོག །གང་ཟག་ཐེག་པ་ཆེན་པོ་བར་འགྲོ་དགོས་སོ། །གང་ཟག་ཐེག་ཆེན་
པར་བྱེད་པ་ཡང་བྱང་ཆུབ་ཀྱི་སེམས་ཉིད་ལ་རག་ལས་སོ་གསུངས་པ་ཡིན། རང་གཅིག་པུ་མགོ་ཐོན་
པའི་ཐབས་སུ་དཔལ་གསང་བ་འདུས་པ་ལ་ཐུགས་དམ་བྱས་ན་སངས་རྒྱས་ཐོབ་པ་ཕར་ཞོག །ལྷ་
མིའི་གོ་འཕང་འཐོབ་མི་འཐོབ་ཐེ་ཚོམ་ཟ། སྔོན་ཇོ་བོ་རྗེ་དཔལ་ལྡན་ཨ་ཏི་ཤ་ཞལ་བཞུགས་དུས་སུ་རྒྱ་
གར་དུ་གཤིན་རྗེ་གཤེད་ཀྱི་རྣལ་འབྱོར་པ་ཞིག་གིས་རྒྱུན་ཞུགས་ཀྱི་འབྲས་བུ་ཐོབ་པས། ཇོ་བོ་དེ་ལ་
ཐུགས་ཧ་ལས་ནས་ཕ་ལ་ཕ་ལ་ངན་སོང་དུ་མ་སྐྱེས་པ་ཨ་གསུངས་པ་ཡིན། དེ་ཚོ་ཡང་སེམས་བསྐྱེད་
དགོས་པའི་རྒྱུ་མཚན་མདོར་བསྟན་དུ་ཞུས་པ་ཡིན་གསུངས་སོ།། །།
༈ ཡང་ཆུ་འབྲུག་ལོའི་ཧོར་ཟླ་ལྔ་པའི་ཚེས་གཅིག་གི་ཉིན་གནས་དེར་སེར་བྱེས་ཀྱི་ཚ་བ་ཁམས་ཚན་གྱི་གྲྭ་པ་དམ་ཆོས་པ་བྱ་
བས༑ སྟོན་པ་དེ་ཉིད་ཀྱི་གཙོ་མཛད་པའི་སྒྲུབ་སྡེ་གསུམ་གྱི་དགེ་འདུན་རྣམས་ལ་བསྙེན་བཀུར་ཕུན་སུམ་ཚོགས་པ་དང་དཀོན་
མཆོག་གི་མཆོད་པ་ཕུན་སུམ་ཚོགས་པ་བཤམས་པའི་ཚེ་འདི་ལྟར་བཀའ་སྩལ་ཏོ། ། །
བྱང་ཆུབ་ཀྱི་སེམས་ལ་བློ་སྦྱོང་བའི་སྐབས་སུ་དཔེར་ན་སང་ཉིན་ལྟ་བུ་སེམས་བསྐྱེད་རྒྱུ་ཡིན་ན་
དེ་རིང་ལྟ་བུ་རང་གི་ཚེ་འདི་ལ་བསྙེན་གནས་སྨྱུང་གནས་སོགས་ཚུལ་ཁྲིམས་འདི་ཙམ་བསྲུངས། བླ་མ་
དཀོན་མཆོག་གི་མཆོད་པ་འབྱུང་པོ་ལ་གཏོར་མ་སོགས་སྦྱིན་གཏོང་འདི་ཙམ་བྱས། ཐོས་བསམ་སྒོམ་
གསུམ་འདི་ཙམ་བྱས་སྙམ་དུ་རང་གིས་ཉམས་སུ་མྱོང་བའི་ཚེ་འདི་ལ་དགེ་བ་གང་བྱས་རྣམས་བསམ་
མནོ་བཏང་། ཚེ་རབས་ཐོག་མ་མེད་པ་ནས་དགེ་བ་རབ་འབྲིང་ཐ་གསུམ་བྱས་པའི་བག་ཆགས་རྒྱུད་
ལ་ཡོད་པ་རྣམས་ཀྱང་བསམས་ནས་དེ་ཐམས་ཅད་ཕྱོགས་གཅིག་ཏུ་བསྡོམས། ཚེ་རབས་ཐོག་མེད་
ནས་དགེ་བ་བྱས་པའི་བག་ཆགས་ངེད་རང་ཚོའི་རྒྱུད་ལ་ཡོད། དེ་མེད་ན་ངེད་རང་ཚོ་ལ་དགེ་སེམས་སྐྱེ་
མི་ཉན། མ་རྒན་སེམས་ཅན་ཐམས་ཅད་ཀྱི་རྒྱུད་ཀྱི་དགེ་རྩ་རྣམས་ཀྱང་ཕྱོགས་གཅིག་ཏུ་བསྡོམས་
སངས་རྒྱས་བྱང་སེམས་རྣམས་ཀྱི་དགེ་རྩ་ཐམས་ཅད་ལ་བདག་པོ་མེད། ངེད་རང་ཚོས་ལོངས་སྤྱོད་
ཤེས་ན་ངེད་རང་ཚོར་དབང་བས་དེ་ཐམས་ཅད་ཕྱོགས་གཅིག་ཏུ་བསྡོམས། རང་གཞན་གྱི་དགེ་རྩ་
རྣམས་ལ་བརྟེན་ནས་མ་རྒན་སེམས་ཅན་ཐམས་ཅད་ཀྱི་དོན་དུ་བདག་གིས་སངས་རྒྱས་ཀྱི་གོ་འཕང་
ཐོབ་པར་བྱའོ་སྙམ་པའི་སེམས་དེ། སང་ཉིན་སྟོན་པ་ཤཱཀྱ་ཐུབ་པ་དཔང་པོར་བཙུགས་ནས་བསྐྱེད་
དགོས་སྙམ་དུ་བསམ་དགོས། དཔེར་ན་དོན་ཆེན་པོ་ཞིག་སྒྲུབ་པའི་སྐབས་སུ་འབུལ་བ་འདི་ཙམ་ཞིག་
- 71-



J༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འབུལ་མི་འདི་འདྲ་ཞིག་ལ་གཏུགས་ལ་གཏམ་འདི་འདྲ་གཏོང་སྙམ་དུ་སང་གི་བྱ་བ་བྱེད་རྒྱུ་རྣམས་དེ་
རིང་ནས་བསམ་མནོ་གཏོང་བ་དང་འདྲ། སྟོན་པ་ཤཱཀྱ་ཐུབ་པ་དཔང་པོར་བཙུགས་ནས་སེམས་བསྐྱེད་
པའི་སྐབས་སུ་སྟོན་པ་ཤཱཀྱ་ཐུབ་པས་དང་པོར་བྱང་ཆུབ་ཏུ་ཐུགས་བསྐྱེད། བར་དུ་ཚོགས་བསགས།
མཐར་མངོན་པར་རྫོགས་པར་སངས་རྒྱས་པ་དེ་འདྲ་ཞིག་ངས་ཀྱང་བྱེད་སྙམ་དུ་སེམས་བསྐྱེད་པ་ཡིན།
དང་པོར་ཐུགས་བསྐྱེད་ཟེར་བ་དེ་བྱང་ཆུབ་ཀྱི་སེམས་བསྐྱེད་པ་ལ་ཟེར། བར་དུ་ཚོགས་བསགས་ཟེར་
བ་དེ་སེམས་ཅན་ཐམས་ཅད་ཀྱི་དོན་དུ་སེམས་བསྐྱེད་པ་དེ་མ་བརྗེད་པར་བྱས་ནས་ཚོགས་གསོག་
སྒྲིབ་སྦྱོང་ལ་བརྩོན་པ་ལ་ཟེར། དེ་ལ་བསྐལ་ཆེན་གྲངས་མེད་གསུམ་འགོར། དེ་དབང་པོ་འབྲིང་ཞིག་
ལ་ཆ་བཞག་པ་ཡིན། དབང་པོ་རྟུལ་པོས་དེ་ལས་ཀྱང་ཡུན་རིང་བ་འགོར། དབང་པོ་རྣོན་པོས་ནི་
གྲངས་མེད་རེ་རེས་སངས་རྒྱས་པའང་ཡོད། རང་གི་སྙིང་སྟོབས་དང་། བརྩོན་འགྲུས་ལ་རག་ལས།
སེམས་ཅན་ཐམས་ཅད་ཀྱི་དོན་དུ་སངས་རྒྱས་པ་ཞིག་འདོད་ཕྱིན་བྱང་ཆུབ་ཏུ་སེམས་བསྐྱེད་དགོས།
བྱང་ཆུབ་ཏུ་སེམས་མ་བསྐྱེད་ཕྱིན་སངས་རྒྱས་པ་ཞིག་གང་ནའང་མི་འོང་། དེ་འདྲ་ཞིག་མདོ་ཕལ་པོ་ཆེ་
ནའང་མེད། མངོན་པ་ནའང་མེད། འདུལ་བ་ནའང་མེད། རྒྱུད་སྡེ་བཞི་པོ་གང་ནའང་མེད། འཆི་བ་མི་
རྟག་པ་བསམས་ནའང་སེམས་བསྐྱེད་དགོས། འཆི་བའི་ཚེ་ཆོས་མ་གཏོགས་གང་གིས་ཀྱང་མི་ཕན།
ཆོས་ཀྱི་ནང་ནས་བྱང་ཆུབ་ཀྱི་སེམས་ལས་ལྷག་པ་མེད། བྱང་ཆུབ་ཀྱི་སེམས་བསྐྱེད་པ་དེ་ཆོས་པ་རབ་
འབྲིང་ཐ་གསུམ་གྱི་ནང་ནས་ཆོས་པ་རབ་ཀྱི་ཆོས་ཡིན། བྱང་ཆུབ་ཀྱི་སེམས་བསྐྱེད་པའི་དུས་དེ་དེང་
སང་ཡིན། ངེད་རང་ཚོ་སངས་རྒྱས་ཀྱི་བསྟན་པ་ཉི་མ་ཤར་བ་དང་མཇལ། གྲོགས་དགེ་འདུན་གྱི་སྡེ་
བྱང་ཆུབ་ཀྱི་སེམས་ལ་བློ་སྦྱོང་མཁན་དང་མཇལ། བྱང་ཆུབ་ཀྱི་སེམས་སྟོན་པའི་ཐེག་པ་ཆེན་པོའི་དགེ་
བའི་བཤེས་གཉེན་དང་མཇལ། བྱང་ཆུབ་ཀྱི་སེམས་སྟོན་པའི་དགེ་བའི་བཤེས་གཉེན་ཤིན་ཏུ་དཀོན།
གཞན་ཕྱིར་སྙིང་ནི་བརྩེ་བའོ། །ཞེས་པའི་གཞན་དེ་ལ་དགེ་བའི་བཤེས་གཉེན་གཙོ་བོ་ཡིན། སྦྱིན་
བདག་སོགས་ཀྱིས་ཟས་གོས་སྟེར་བ་གཙོ་བོ་མ་ཡིན། སེམས་བསྐྱེད་དགོས་པའི་རྒྱུ་མཚན་ལ། སངས་
རྒྱས་གཉིས་པ་མགོན་པོ་ཀླུ་སྒྲུབ་ཀྱིས། བདག་ཉིད་དང་ནི་འཇིག་རྟེན་འདིས། །བླ་མེད་བྱང་ཆུབ་ཐོབ་
འདོད་ན། །དེ་ཡི་རྩ་བ་བྱང་ཆུབ་སེམས། །རི་དབང་རྒྱལ་པོ་ལྟར་བརྟན་དང་། །ཕྱོགས་མཐས་གཏུགས་
པའི་སྙིང་རྗེ་དང་། །གཉིས་ལ་མི་བརྟེན་ཡེ་ཤེས་ལགས། །ཞེས་གསུངས། དེ་ལ་ཁུངས་མཛད་ནས་བློ་
སྦྱོང་ཐམས་ཅད་བྱུང་བ་ཡིན། དེས་ན་ངེད་རང་ཚོ་དེ་རིང་གི་གནས་སྐབས་སུ་རྟེན་འབྲེལ་འཛོམ་པས་
- 72 -



༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚེ དུ
དམ་ཆོས་པ་ཟེར་བ་དེ་དམིགས་ཡུལ་གྱི་གཙོ་བོར་བྱས་ནས་སེམས་ཅན་ཐམས་ཅད་ལ་དམིགས་ནས་
སེམས་བསྐྱེད་དགོས་པས་དེ་ཐུགས་ལ་བཞུགས་ནས་སངས་རྒྱས་ཆོས་ཚོགས་མ་གསུང་བར་ཞུ་
གསུངས་ནས། མཎྜལ་འབུལ་བར་མཛད་སངས་རྒྱས་ཆོས་ཚོགས་མ་ཚར་གཅིག་གསུངས། ཡང་མདོ་
དྲན་པ་ཉེར་གཞག་ལས། སེམས་ཅན་དམྱལ་བ་དམྱལ་མེས་ཉམས། །ཡི་དྭགས་བཀྲེས་ཤིང་སྐོམ་
པས་ཉམས། །དུད་འགྲོ་གཅིག་ལ་གཅིག་ཟས་ཉམས། །མི་རྣམས་འཚོ་བ་ཐུང་བས་ཉམས། །ལྷ་དག་
བག་མེད་པ་ཡིས་ཉམས། །འཁོར་བ་ཁབ་ཀྱི་རྩེ་ཙམ་ནའང་། །བདེ་བ་ནམ་ཡང་ཡོད་མ་ཡིན། །གསུངས་
ནས༑ སྐྱེས་བུ་ཆུང་འབྲིང་གི་སྡུག་བསྔལ་དང་། བྱམས་སྙིང་རྗེའི་དམིགས་པ་རྣམས་གསལ་འདེབས་
པར་མཛད་ནས་ཡང་ཚར་གཅིག །ཡང་དེ་ལྟར་མཛད་ནས་ཚར་གཅིག་སྟེ་སངས་རྒྱས་ཆོས་ཚོགས་མ་
ཚར་གསུམ་གསུངས་ནས། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཟེར་བ་དེ་རང་དོན་དུ་
སངས་རྒྱས་ཐོབ་འདོད་ཀྱི་སེམས་བསྐྱེད་པ་དེ་ཆད་བཅད་ནས། ཕ་མ་རིགས་དྲུག་གི་འགྲོ་བ་ཐམས་
ཅད་ལ་ཕན་པའི་སངས་རྒྱས་འགྲུབ་པར་ཤོག་ཅེས་གདམས་པ་ཡིན་པས་དེ་དགོས། རང་དོན་དུ་
སངས་རྒྱས་ཐོབ་འདོད་ཀྱི་སེམས་བསྐྱེད་ན་རང་སངས་རྒྱས་ཀྱི་གོ་འཕང་འཐོབ། སངས་རྒྱས་མི་ཐོབ།
དེ་ཚོ་གདམས་ངག་གི་འགག་ཡིན། ངེད་རང་ཚོ་གདམས་ངག་གི་འགག་བྱང་ཆུབ་ཀྱི་སེམས་དང་།
སྐྱེས་བུ་གསུམ་གྱི་ལམ་རིམ་ལ་སྣང་རུང་གང་ཡང་མེད་པར་སྒྲུབ་སྐོར་འདོམ་གང་བྱུང་ན་དཔེ་མེད་དུ་
བརྩི་བ་དེ། གདམས་ངག་ངོ་མ་ཤེས་པ་ཡིན། གདམས་ངག་ལ་གདམས་ངག་ཏུ་ངོ་ཤེས་པ་དཀོན་
གསུངས་སོ།། །།
༈ ཆུ་འབྲུག་གི་ལོའི་ཧོར་ཟླ་ལྔ་པའི་ཚེས་གཉིས་ཀྱི་ཉིན་གནས་ཕུན་སུམ་ཚོགས་པ་ཕུར་བུ་ལྕོག་ཏུ་ལྷ་སའི་ནང་པ་ཟོང་ར་
བའི་སྡེ་པ་བློ་བཟང་དངོས་གྲུབ་བྱ་བས། ལྷག་བསམ་དག་པས་རྗེ་བླ་མ་དེ་ཉིད་ལ་ཞབས་བརྟན་འབུལ་བ་ཕུན་སུམ་ཚོགས་པ་
དང༑ སྒྲུབ་སྡེ་གསུམ་གྱི་དགེ་སློང་རྣམས་ཀྱིས་གཙོས་ཕྱོགས་མཐའ་དག་ན་ལྷགས་པའི་དད་ལྡན་གྱི་སློབ་མ་རྣམས་ལ་འགྱེད་
སོགས་བསྙེན་བཀུར་ཕུན་སུམ་ཚོགས་པ་དང་། སེམས་བསྐྱེད་པའི་མཆོད་པ་བརྒྱ་ཚར་སོགས་ཕུན་སུམ་ཚོགས་པ་བཤམས་
པའི་ཚེ། སྟོན་པ་ཕུན་སུམ་ཚོགས་པ་དེ་ཉིད་མཁས་བཙུན་བཟང་གསུམ་འཛོམ་པའི་འཁོར་རྒྱ་མཚོ་ལྟ་བུའི་དབུས་སུ་འཇིགས་
མེད་སེང་གེའི་ཁྲི་ལ་བཞུགས་ཏེ། སེམས་བསྐྱེད་པའི་སྦྱོར་བ་ལམ་རིམ་གསོལ་འདེབས། སྤྱན་འདྲེན་ཁྲུས་གསོལ། ཡན་ལག་
བདུན་པ་མཎྜལ་ཚར་བདུན་དང་བཅས་པ། བསྔོ་བ་སོགས་སེམས་བསྐྱེད་མཆོད་པའི་སྐབས་ཀྱི་ཕྱག་ལེན་རྣམས་སྔར་རྒྱུན་
ལྟར་མཛད་ནས། ཆོས་གསུང་བའི་ཀུན་སློང་གསལ་འདེབས་པར་མཛད་ནས་ཆོས་ཕུན་སུམ་ཚོགས་པ་འདི་ལྟར་བཀའ་སྩལ་
- 73-



མ
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཏོ༑ ༑ །
དམ་པའི་ཆོས་ཉན་པའི་ཀུན་སློང་སྤྱི་དང་བྱེ་བྲག་ཐམས་ཅད་གསལ་བཏབ་ནས་ཉན་དགོས།
ཆོས་ཉན་པའི་ཀུན་སློང་སྤྱི་ཟེར་བའི་སྐབས་སུ་མདོ་སྔགས་ཀྱི་ཆོས་གང་འདྲ་ཞིག་ཉན་ཀྱང་ཐོག་མར་
དལ་འབྱོར་དོན་ཆེ་རྙེད་དཀའ་བ་ཚོ་བསམ་དགོས། དེ་ནས་འཆི་བ་མི་རྟག་པ། འཁོར་བ་སྤྱི་དང་བྱེ་
བྲག་གི་སྡུག་བསྔལ་སོགས་བསམ་དགོས། བྱེ་བྲག་ཟེར་བའི་སྐབས་སུ་སྐྱེས་བུ་གསུམ་གྱི་ལམ་གྱི་
རིམ་པའི་སྐབས་སུ། འཛམ་གླིང་མཁས་པ་ཡོངས་ཀྱི་གཙུག་གི་རྒྱན། །སྙན་པའི་བ་དན་འགྲོ་ན་ལྷང་
ངེ་བ། །ཀླུ་སྒྲུབ་ཐོགས་མེད་གཉིས་ལས་རིམ་བཞིན་དུ། །ལེགས་བརྒྱུད་བྱང་ཆུབ་ལམ་གྱི་རིམ་པ་
ནི༑ ༑སྐྱེ་དགུའི་འདོད་དོན་མ་ལུས་སྐོང་བས་ན། །གདམས་པ་རིན་ཆེན་དབང་གི་རྒྱལ་པོ་སྟེ། །ཞེས་
སོགས་ལམ་སྒྲོན་གྱི་ཆེ་བ་བཞི་པོ་དེ་གསལ་འདེབས་དགོས་པ་ཡིན། དེས་ན་སེམས་ཅན་རྣམས་ཀྱི་
བསམ་པ་དང་། །བློ་ཡི་བྱེ་བྲག་ཇི་ལྟ་བར། །ཆེ་ཆུང་ཐུན་མོང་ཐེག་པ་ཡི། །ཆོས་ཀྱི་འཁོར་ལོ་བསྐོར་དུ་
གསོལ། །ཟེར་བ་དེ་སྐྱེས་བུ་གསུམ་གྱི་ལམ་རིམ་ལ་ཟེར། སྐྱེས་བུ་གསུམ་གྱི་ལམ་གྱི་རིམ་པའི་སྒོ་ནས་
གདུལ་བྱ་གང་འདྲ་ཞིག་ལའང་ཆོས་སྟོན་རྒྱུ་རྙེད། གླེན་ལྐུགས་དང་ཀླ་ཀློ་མ་ཡིན་པའི་སྨྲ་ཤེས་དོན་གོ་
བ་ཞིག་ཡིན་ཕྱིན་ཐོག་མར་སྐྱབས་འགྲོ་སྟོན་ཐུབ། དེ་ནས་མི་དགེ་བཅུ་སྤོངས། དགེ་བ་བཅུ་སྒྲུབས་
ཞེས་ལས་འབྲས་སྟོན། དེ་སྐྱེས་བུ་ཆུང་ངུའི་ཆོས་སྐོར་རགས་རིམ་ཞིག་ཡིན། སྐྱེས་བུ་ཆུང་ངུ་ལས་
ལྷག ༑ཆེན་པོ་ལས་དམན་པའི་འབྲིང་ཞིག་ཡིན་ན། འཁོར་བ་མཐའ་དག་སྡུག་བསྔལ་གྱི་རང་བཞིན་
དུ་སྟོན་ཐུབ། ཀུན་འབྱུང་འཁོར་བའི་འཇུག་རིམ་སྟོན་ཐུབ། དེ་གཅོད་བྱེད་ལམ་བསླབ་པ་གསུམ་སྟོན་
ཐུབ་སྐྱེས་བུ་ཆེན་པོ་ཟེར་བ་ནི་གཟུགས་པོ་ཆེ་བ་ལ་མི་ཟེར། བློ་རྒྱ་ཆེན་པོ། སྙིང་སྟོབས་ཆེན་པོ། བློ་
གྲོས་ཆེན་པོ་ཡིན་པས་སྐྱེས་བུ་ཆེན་པོ་ཟེར། དེ་ལ་ནི་སྐྱེས་བུ་ཆུང་ངུའི་ཆོས་སྐོར་ཡང་བསྟན་པས་ཆོག །
འབྲིང་གི་ཆོས་སྐོར་ཡང་བསྟན་པས་ཆོག །སྐྱེས་བུ་ཆེན་པོའི་ཆོས་སྐོར་ནི་ཁོང་རང་གི་རང་ལམ་ཡིན་
པས་བསྟན་ལོས་ཆོག །སྐྱེས་བུ་ཆེན་པོ་བ་ལམ་ཐམས་ཅད་ཀྱི་སྣོད་ཡིན། ངེད་རང་ཚོས་སྐྱེས་བུ་གསུམ་
གྱི་ལམ་གྱི་རིམ་པ་ལ་བློ་སྦྱངས་པས། སྐྱེས་བུ་ཆུང་ངུའི་རྟོགས་པ་སྐྱེས། སྐྱེས་བུ་འབྲིང་གི་རྟོགས་པ་
སྐྱེས༔ སྐྱེས་བུ་ཆེན་པོའི་ལམ་ལ་མྱོང་བ་རྩོལ་བཅས་ཐོན་ན། བྱང་ཆུབ་ལམ་གྱི་རིམ་པའི་ཆེད་དུ་བྱ་
བའི་གདུལ་བྱ་རེད། བྱང་ཆུབ་ཀྱི་སེམས་ལ་རྩོལ་བཅས་ཀྱི་མྱོང་བ་མ་ཐོན་ན། ལམ་རིམ་གྱི་ཆེད་དུ་བྱ་
བའི་གདུལ་བྱ་མ་རེད། ད་ལྟ་དོན་གོ་རྒྱུ་གང་ཡང་མ་བྱུང་ཡང་། སྐྱེས་བུ་གསུམ་གྱི་ལམ་གྱི་རིམ་པ་ཉན་
-74-



རྒྱུ་
» ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
པའི་ཕན་ཡོན་བསམ་གྱིས་མི་ཁྱབ་པས་འབད་དགོས། མ་འབད་ན་མི་ཤེས་བྱས་ཀྱང་ངེད་རང་ཚོ་ཁ་
ཡན་ལ་འགྲོ་ས་མེད། གཤིན་རྗེ་ཆོས་ཀྱི་རྒྱལ་པོས་ཁྱོད་ཀྱིས་མ་ཤེས་པ་རེད། ཁྱོད་ཡག་པོ་རེད་གསུང་
མི་ཡོང་། ཁྱོད་དྲེད་ (པ་པོ་)ཞིག་རེད་གསུང་ཡོང་། གོ་རྒྱུ་མ་བྱུང་ཡང་བློ་ཕུགས་ལམ་རིམ་ལ་གཏད་
ནས་འབད་ན་སྐྱེ་བ་ཕྱི་མ་མཁས་པ་ཆེན་པོ་འོང་། ལས་འབྲས་བསམ་དགོས་པ་ཡིན། ཡི་གེ་བརྒྱ་པ་
དང༑ ཚེ་གཟུངས་སོགས་བྱ་རི་དྭགས་སོགས་ཀྱི་རྣ་བར་བསྒྲགས་པ་ལ་ཕན་ཡོན་ཅི་ཙམ་འབྱུང་བར་
གསུངས། དེ་རྣམས་ཀྱིས་དོན་དེ་གོ་ནས་ཕན་ཡོན་དེ་འབྱུང་བ་མིན། ཆོས་ཀྱི་ནུས་པ་ཡིན། ཆོས་ལ་
ནུས་པ་དེ་ཙམ་ལོས་ཡོད། བཅོམ་ལྡན་འདས་ཀྱིས་བསྐལ་པ་གྲངས་མེད་གསུམ་དུ་ཚོགས་བསགས་
ནས་བསྒྲུབས་པ་ཡིན་ཙ་ན་ཅི་ལ་མི་ཡོང་། བསམ་སྒོམ་ཆེར་མ་བྱུང་ཡང་ཐོག་མར་ཐོས་པ་རང་ལ་
འབུང་དགོས། ཐོས་པ་ཞིག་མ་བྱས་ན་བསམ་རྒྱུ་དང་བསྒོམ་རྒྱུ་གང་ཡང་ངོ་མི་ཤེས་པར་རྨོངས་ནས་
བསྡད་པ་ཞིག་ལས་མི་འོང་། ཐོས་པ་གཏི་མུག་མུན་སེལ་སྒྲོན་མེ་ཡིན། །ཞེས་དང་། རྐུན་པོ་ལ་སོགས་
མི་འཁྱེར་ནོར་གྱི་མཆོག །ཕོངས་པར་གྱུར་ཀྱང་མི་འགྱུར་མཛའ་བོ་ཡིན། །ཞེས་གསུངས་པས་ཐོག་
མར་ཐོས་པ་གལ་ཆེ། བློ་ཕུགས་ཆོས་ལ་གཏད་ཚུལ་སྔོན་བཀའ་གདམས་པའི་སྐབས་སུ་མི་ཞིག་གིས་
མདོ་སྡུད་པ་རང་འདོན། རྒས་ནས་ནུས་པ་མེད་ཙ་ན་ཡང་། མདོ་སྡུད་པ་ད་རང་གཅིག་ཀློག་དང་ཟེར་
ནས་གཞན་ལ་རོགས་བཅོལ་བ་དེ་ལ་བཀའ་གདམས་པ་རྣམས་ཀྱིས་ཁོའི་དེ་ཡིན་གསུངས་ནས་
བསྔགས་བརྗོད་མཛད། ངེད་རང་ཚོའང་དེ་འདྲ་ཞིག་བྱེད་དགོས། ད་ལྟ་མི་འགའ་རེ་འདུག་རང་གིས་
ཐོས་པ་མི་བྱེད་པའི་ཁར། མི་གཞན་ལ་ཡང་ཆོས་ཉན་པར་ཕྱིན་ནས་ཅི་བྱེད། ཕར་འགྲོ་ཚུར་འགྲོ་
གཡེང་བ་ཆེ་བ་ལས་མི་ཡོང་། ནང་དུ་སྡོད་ལ་མཆོད་པ་ཕུལ། བཟླས་པ་འདྲ་གྱིས་ཟེར། དེ་ཆོས་
སྤངས་པ་ཡིན། ཆོས་སྤོང་བ་ལ་གང་ཡང་མི་འགོར། བླ་མ་ལ་ཆོས་བཤད་མཁས་པོ་མི་འདུག་སྙམ་པ་
དང༑ བླ་མ་ལ་རྟོགས་པའི་ཡོན་ཏན་མི་འདུག་སྙམ་ན་ཆོས་སྤོང་བ་ཡིན། ངེད་རང་ཚོ་ད་རེས་ཧུར་
གཏོང་དགོས་བསམ་མནོ་བཏང་ན། སངས་རྒྱས་འཇིག་རྟེན་དུ་འབྱོན་པ་ལ་བསྐལ་པ་གྲངས་མེད་
གསུམ་དུ་ཚོགས་བསགས་ནས་འབྱོན་དགོས། འཇིག་རྟེན་གྱི་ཁམས་འགའ་རེ་ན་སངས་རྒྱས་ཀྱིས་
ཆོས་གཅིག་ཀྱང་མི་གསུང་བར་སྐུའི་འོད་ཀྱིས་འགྲོ་དོན་མཛད་ནས་མྱ་ངན་ལས་འདའ་བ་ཡོད། །
འགའ་རེ་ན་སངས་རྒྱས་སྐུ་ཚེ་ཞག་གཅིག་ལས་མི་བཞུགས་པར་མྱ་ངན་ལས་འདའ་བ་ཡོད། འགའ་
རེ་ན་སངས་རྒྱས་མྱ་ངན་ལས་འདའ་བ་དང་དུས་མཉམ་དུ་ལུང་གི་བསྟན་པ་ཡི་གེ་ན་གཅིག་ཀྱང་མ་
- 75 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལུས་པར་ནུབ་ནས་འགྲོ་བ་ཡོད། ངེད་རང་ཚོ་ལ་དེ་ཐམས་ཅད་མ་བྱུང་བར། སངས་རྒྱས་འཇིག་རྟེན་
དུ་བྱོན་པ་སྐུ་ཚེ་རིང་བར་བཞུགས། ཆོས་གསུངས་བསྟན་པ་གནས། བསྟན་པ་གནས་ཀྱང་རང་ཉིད་
བསྟན་པ་དེ་ལ་མ་ཞུགས་ན་དོན་མི་འགྲུབ་པ་ལ། སངས་རྒྱས་ཀྱི་བསྟན་པ་ལ་ཞུགས་ནས་ཆོས་གོས་
རྣམ་གསུམ་ལུས་ལ་གྱོན་རྒྱུ་བྱུང་བ་འདི་རྨི་ལམ་ཡིན་ནམ་མངོན་སུམ་ཡིན། བདེན་ནམ་བརྫུན་སྙམ་
པའི་བློ་སྐྱེ་བའི་ཚོད་ཡིན། མི་སྲིད་པ་རྐྱང་པ་འཛོམ་པ་ཡིན་ཙ་ན་དེ་ལྟ་བུའི་བློ་སྐྱེ་རིགས། འདི་ཚོ་བསམས་
ན་ངེད་རང་ཚོ་མཚན་མོ་གཉིད་མི་ཕོད། ལྟོའི་བྲོ་བ་མི་ཚོར་བར་ཆོས་ལ་འབུང་དགོས་པའི་ཚོད་ཡིན།
གོ་བ་ཞིག་ལ་མང་པོ་བཤད་མི་དགོས། རྗེ་བླ་མས། དལ་བའི་རྟེན་འདི་ཡིད་བཞིན་ནོར་ལས་ལྷག །
འདི་འདྲ་རྙེད་པ་ད་རེས་ཙམ་ཞིག་ཡིན། །རྙེད་དཀའ་འཇིག་སླ་ནམ་མཁའི་གློག་དང་འདྲ། །ཚུལ་འདི་
བསམས་ནས་འཇིག་རྟེན་བྱ་བ་ཀུན། །སྦུན་པ་འཕྱར་བ་བཞིན་དུ་རྟོགས་གྱུར་ནས། །ཉིན་མཚན་ཀུན་
ཏུ་སྙིང་པོ་ལེན་པ་དགོས། །རྣལ་འབྱོར་ངས་ཀྱང་ཉམས་ལེན་དེ་ལྟར་བྱས། །ཐར་འདོད་ཁྱེད་ཀྱང་དེ་
བཞིན་བསྐྱང་འཚལ་ལོ། །ཞེས་གསུངས། འདིའི་དོན་ཉིན་ལན་གསུམ་མཚན་ལན་གསུམ་བསམས་
ན་དལ་འབྱོར་གྱི་རྟོགས་པ་སྐྱེ། མ་བསམས་ན་ཅི་ལ་སྐྱེ། དོན་ལ་བསམས་ནས་དལ་འབྱོར་གྱི་རྟོགས་
པ་ཞིག་མ་སྐྱེས་ན། དལ་འབྱོར་རྙེད་དཀའ་བའི་ཚིག་བརྗོད་ཀྱང་། པོ་ཏོ་བའི་ཞལ་ནས། དལ་འབྱོར་
རྙེད་དཀའི་ཚིག་རེ་ལྟ་སྙེ་མ་སློང་མཁན་ཚུན་གྱི་ཁ་ནས་འོང་སྟེ་ཅི་ཕན་གསུང་པ་ལྟར་ཕན་པ་ཅང་མེད།
དལ་འབྱོར་རྙེད་དཀའི་རྟོག་པ་དེ་ཡང་། འཕན་ཡུལ་དུ་མི་ཞིག་རྨའི་ཕྱ་མཁར་བྱ་བ་དབྱིབས་མདུང་ལྟ་
བུ་ཀྲོང་ཀྲོང་རིང་པོ་ཞིག་ཡོད་པ་དགྲས་ཕྲོགས་ནས་མ་ཐོབ་པས་སྡུག་བསྔལ་བཞིན་དུ་རྒས། ནམ་
ཞིག་ཙ་ན་མཁར་དེ་ཚུར་ཐོབ་ཟེར་བ་རྒད་པོ་དེས་ཐོས་པས། འགྲོ་མ་ནུས་བཞིན་དུ་མདུང་ཞིག་གི་
སུམ་གཉིས་ནས་བཟུང་སྟེ་བཤལ་དྲུད་བྱེད་ཅིང་། རྨ་ཡི་ཕྱ་མཁར་ཐོབ་པ་དེ་རྨི་ལམ་མིན་ན་རུང་སྟེ་
ཟེར༑ དེ་ལྟ་བུའི་བློ་ཚོད་ཅིག་མ་སྐྱེས་ཀྱི་བར་དུ་བསྒོམ་དགོས་པར་ལམ་རིམ་ཆེན་མོ་ལས་གསུངས།
གང་ལྟར་ཡང་ངེད་རང་ཚོ། བློ་ཕུགས་བླ་མ་དཀོན་མཆོག་ལ་གཏད་ནས་མ་ཤེས་ཕར་བཞག་གི་ཕུང་
པོ་ལྔའི་ནུས་པ་སྤྲུགས་ནས་ཆོས་ལ་འབད་ན། བླ་མ་དཀོན་མཆོག་གསུམ་གྱི་སྐུའི་ཡོན་ཏན་ཇེ་མཐོང་།
གསུང་གི་ཡོན་ཏན་ཇེ་མཐོང་། ཐུགས་ཀྱི་ཡོན་ཏན་ཇེ་མཐོང་ལ་འགྲོ། དེ་ནས་བླ་མ་དཀོན་མཆོག་
གསུམ་ལ་དད་པ་ཐོབ། དད་པ་བྱུང་ན། དད་པ་ཨ་ལོང་ཡིན་པས་བླ་མ་དཀོན་མཆོག་གསུམ་གྱི་ཐུགས་
རྗེའི་ལྕགས་ཀྱུ་འཁོན་ཉན། ཉ་པས་ཉ་འཛིན་པ་དང་འདྲ། ཉ་པ་དེ་ཉ་འཛིན་ཙ་ན་ལྕགས་ཀྱུ་བཟུང་
-76 -



༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
ནས་རེ་ཞིག་བསྒུགས་བསྡད་ཡོང་། ཉའི་ཁ་ནམ་ལྕགས་ཀྱུ་ལ་བརྒྱབ་པ་ན་ཁོས་དྲངས་ཡོང་། དེ་བཞིན་
དུ་སངས་རྒྱས་ཀྱིས་ཀྱང་། ངེད་རང་ཚོ་ལ་དད་པ་མ་སྐྱེས་ཀྱི་བར་བསྐུགས་བསྡད་ཡོང་། དད་པ་ནམ་
བྱུང་ཙ་ན་ཐུགས་རྗེའི་ལྕགས་ཀྱུས་འཛིན་ཡོང་། འོ་ན་དད་པ་མ་བྱུང་ཡང་ཐུགས་རྗེའི་ལྕགས་ཀྱུ་བརྒྱབ་
པས་ཆོག་མོད་སྙམ་ན། བརྒྱབ་པས་ལོས་ཆོག་སྟེ། དད་པའི་ཨ་ལོང་མེད་ཙ་ན་འཁོན་མི་ཉན། རང་
གིས་བླ་མ་དཀོན་མཆོག་གི་ཐུགས་རྗེས་འཛིན་པའི་ལས་མ་བསགས་པར་རྒྱུ་མེད་པས་འབྲས་བུ་་་
འབྱུང་མི་ཉན། འཇམ་དཔལ་ཞལ་ལུང་ན། རང་ཉིད་དཀོན་མཆོག་གི་ཡོན་ཏན་ལ་དད་ཅིང་ཐོབ་འདོད་
ཡོད་པ་རྒྱུ་མཚན་དུ་བྱས་ཏེ། སྐྱིད་སྡུག་ཅི་བྱུང་ཡང་ཁྱེད་ཤེས་སྙམ་པའི་བློ་ལིངས་སྐྱུར་ཡིད་ཆེས་ཀྱི་
མོས་གུས་ཤིག་མེད་ན། ཁུག་པའམ་ཨ་ལོང་ལྟ་བུ་མེད་པར་ལྕགས་ཀྱུས་འདྲེན་མི་ནུས་པ་བཞིན་དུ།
དཀོན་མཆོག་ཐུགས་རྗེ་ཆེ་ཡང་ཐབས་ཤེས་ཡ་བྲལ་དུ་འགྲོ་བས། བཤད་མ་ཐག་པའི་ཡོན་ཏན་དྲན་
ལ༑ ཡོན་ཏན་ཐོབ་འདོད་མོས་པ་རྣམས་འགྲན་བཞིན་པའི་ངང་ནས་སེམས་ཅན་རྣམས་ལའང་སྙིང་
རྗེ་ཆེན་པོའི་ཀུན་སློང་དང་བཅས་ཏེ། བདག་སོགས་སེམས་ཅན་རྣམས་ཀྱི་དོན་དུ་ཐུགས་རྗེ་ཆེན་པོའི་
གཞན་དབང་གིས་བྱ་འཕུར་བ་ལྟར་བྱོན་པར་བསམས་ཏེ་འདི་ལྟར་བརྗོད་འཚལ་གསུངས་པ་ཡིན།
འདི་ལྟར་བཤད་པའི་སྐབས་སུ། མི་གཅིག་གཏམ་དེ་བདེན་བདེན་འདྲ། །རྟ་གཅིག་བང་དེ་མགྱོགས་
མགྱོགས་འདྲ། །ཟེར་བ་བཞིན་དུ། བླ་མ་ཁོང་རང་གིས་ཉམས་ལེན་བྱས་མདོག་ཁ་བོ། ཁ་བདེ་མདོག་
ཁ་པོ་འདུག་འགའ་རེས་བསམ་ཡོང་སྟེ། ངེད་རང་ཚོ་ནང་གཙང་། དམ་ཚིག་ཐུབ་པས། མི་ཚོ་གང་
བསམས་ཀྱང་བསམས། རང་གི་ངོས་ནས་ཕུགས་སུ་དོན་ཆེན་པོར་གྱུར་ན་སྙམ་ནས་རང་སེམས་ལ་
ཆད་ལྷག་མེད་པ་བྱས་ནས་བཤད་དགོས་བྱས་ཙ་ན། ངེད་རང་ཚོ་རྟེན་བཟང་གསུམ་གྱི་མདུན་དུ་ཐལ་
མོ་སྦྱར་ནས་སངས་རྒྱས་ཆོས་ཚོགས་མའི་སྒོ་ནས་སེམས་བསྐྱེད་རྒྱུ་ཡོད་པ་འདི་འདྲ་བདེན་ནམ་བརྫུན་
ནམ་སྙམ་པའི་དགའ་ཚོར་དགོས་པས། ཐམས་ཅད་སྤྲོ་སིང་(སྟེ་ངེ་)བྱས་ནས་སངས་རྒྱས་ཆོས་
ཚོགས་མ་ལན་གསུམ་གསུངས། ཞེས་གསུངས་སོ།། །།
༈ ཡང་ལོ་དེའི་ཧོར་ཟླ་ལྔ་པའི་ཚེས་ལྔའི་ཉིན་དོག་བདེ་སེ་ཤར། ཐ་འོག །ལྕགས་གྲོང་སོགས་ཀྱི་དམིགས་བརྩེ་མ། མ་ཎི་བ།
ཚེས་བཅུ་བ་སོགས་སྐྱེས་པ་དང་བུད་མེད་ཀྱི་ཚོགས་ཉིས་བརྒྱ་དང་བདུན་ཅུ་ཙམ་གྱིས་ཞལ་འདེབས་བསྡུས་ནས། དཔོན་སློབ་
རིན་པོ་ཆེ་ལ་ཞབས་བརྟན། སྒྲུབ་སྡེ་གསུམ་གྱི་དགེ་འདུན་རྣམས་ལ་བསྙེན་བཀུར་སེམས་བསྐྱེད་པའི་རྫས་མཆོད་པ་བརྒྱ་ཚར་
སོགས་ལེགས་པར་ཕུལ་བ་ན་འདི་ལྟར་བཀའ་སྩལ་ཏོ། །
- 77 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དགེ་བ་ཅི་འདྲ་ཞིག་བསགས་པ་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
བསྔོ་དགོས། དེ་ལྟར་བསྔོས་པའི་ཕན་ཡོན་གྱི་དབང་དུ་བྱས་ན། ཇི་ལྟར་རྒྱ་མཚོ་ཆེ་ནང་ཆུ་ཐིགས་
ལྷུང་༑ ༑རྒྱ་མཚོ་མ་ཟད་བར་དུ་དེ་མི་ཟད། །དེ་བཞིན་བྱང་ཆུབ་ཡོངས་བསྔོས་དགེ་བ་ཡང་། །བྱང་ཆུབ་
མ་ཐོབ་བར་དུ་དེ་མི་ཟད། །ཅེས་གསུངས། དེ་ལ་སྤྱིར་བཀའ་གདམས་པའི་དགེ་བའི་བཤེས་གཉེན་
རྣམས་དང་། ཁྱད་པར་དགེ་བའི་བཤེས་གཉེན་པོ་ཏོ་བ་ཅི་གསུང་ན། དཔེར་ན་ས་སྐམ་པོ་ལ་ཆུ་ཐིགས་
གཅིག་གཏོར་ན་མྱུར་དུ་བསྐམས། དེ་བཞིན་དུ་རྫོགས་བྱང་དུ་མ་བསྔོས་ན་དགེ་བ་ཅི་འདྲ་ཞིག་བསགས་
ཀྱང་མྱུར་དུ་ཟད། ཆུ་ཐིགས་པ་གཅིག་རྒྱ་མཚོ་ཆེན་པོར་འཕངས་ན་རྒྱ་མཚོ་མ་ཟད་བར་དུ་དེ་མི་ཟད།
དེ་བཞིན་དུ་དགེ་རྩ་ཅི་འདྲ་ཞིག་བསགས་ཀྱང་། རྫོགས་བྱང་དུ་བསྔོས་ན་ཟད་པའི་མཐའ་མེད་གསུངས།
རྒྱ་མཚོ་ཆེན་པོ་ཟེར་བ་དེ་གོ་དཀའ་རྒྱ་མཚོ་ཆེན་པོ་ཟེར་བ་དེ་ཞག་པོ་དྲུག་བདུན་ཞིག་གི་བར་དུ་གཏིང་
ཟབ་པོ་མི་འོང་། དང་པོར་སྤུས་མོ་ནུབ་ཙམ། དེ་ནས་སྐེད་པ་ནུབ་ཙམ། དེ་ནས་མགྲིན་པ་ནུབ་ཙམ།
དེ་ནས་གཟུགས་པོ་ཐམས་ཅད་ནུབ་ཙམ། དེ་ནས་ཕར་ལ་རྒྱ་མཚོའི་གཏིང་མི་རྟོགས་པ་ཡོང་། དེ་
བཞིན་དུ་ངེད་རང་ཚོ་ཡང་དགེ་རྩ་རྫོགས་བྱང་དུ་རྒྱུན་བསྐྱངས་ན། སྐྱེས་རབས་གཅིག་སོང་བཟང་དུ་
འགྲོ༔ གཉིས་སོང་བཟང་དུ་འགྲོ། སངས་རྒྱས་མ་ཐོབ་ཀྱི་བར་དུ་ཟད་པ་མེད། སངས་རྒྱས་ཐོབ་ནས་
ནི་ཅི་ལ་ཟད་རྒྱ་ཆེ་རུ་འགྲོ། གསལ་དུ་འགྲོ། བརྟན་དུ་འགྲོ། ཡང་དགེ་རྩ་རྫོགས་བྱང་དུ་བསྔོ་དགོས་
པའི་རྒྱུ་མཚན། བསྔོ་བ་མ་བྱས་པར་རང་གར་དགེ་བ་བྱས་ན། ཡི་དྭགས་སུ་སྐྱེས་ནས་ཕྱུག་པོ་ཡོང་།
ཀླུ་རུ་སྐྱེས་ནས་ཕྱུག་པོ་ཡོང་། གནོད་སྦྱིན་དུ་སྐྱེས་ནས་ཕྱུག་པོ་ཡོང་། ད་མང་པོ་རང་ཞུ་མི་དགོས།
ཞུས་ཀྱང་གོ་ཤེས་ཀྱང་ཆུང་། གོ་ནའང་རྒྱུན་སྐྱོང་མཁན་ཤིན་ཏུ་དཀོན། རྒྱུན་སྐྱོང་མཁན་ཞིག་ལ་དགེ་
བ་རྫོགས་བྱང་དུ་བསྔོ་ཚུལ་འདི་ཤིན་ཏུ་གལ་ཆེ། མདོར་ན་ངེད་རང་ཁ་བ་ཅན་པའི་ལྷ་སྐལ་འཕགས་
པ་ཐུགས་རྗེ་ཆེན་པོ་ལ་གསོལ་བ་བཏབ་ན་ཁོང་གིས་ངེད་རང་ཁ་བ་ཅན་པ་ལ་ཉིན་ལན་གསུམ་མཚན་
ལན་གསུམ་ཡེ་ཤེས་ཀྱི་གཟིགས་པ་འཇུག །ངེད་རང་ཚོ་འདི་ཕྱི་ཐམས་ཅད་བླ་མ་དཀོན་མཆོག་
གི་ཐུགས་རྗེ་ལ་རེ་དགོས་པས་ཐམས་ཅད་ཀྱིས་ཐུགས་རྗེ་ཆེན་པོ་ལ་སྐྱབས་སུ་སོང་སྟེ་མ་ཎི་བགྲངས་
ན་ཕན་ཡོན་བསམ་གྱིས་མི་ཁྱབ། ཨོཾ་མ་ཎི་པདྨེ་ཧཱུཾ། ཞེས་ལན་གཅིག་བརྗོད་པའི་ཕན་ཡོན་སངས་རྒྱས་
ལ་ཞུས་ན་བསམ་གྱིས་མི་ཁྱབ་པ་ཞིག་འདུག་གསུངས་ཡོང་། ཚད་བཟུང་རྒྱུ་མེད། ངེད་རང་ཚོས་
བསམ་མནོ་མ་བཏང་བ་ཡིན་གསུངས་ནས་སེམས་བསྐྱེད་པར་མཛད་དོ།། །།
- 78 -



» ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
༈ ཡང་དེའི་ཕྱི་ཉིན་ཚེས་དྲུག་གི་ཉིན་སེ་ར་རྩེ་སྤྱི་པས། རྗེ་བླ་མ་ལ་ཞབས་བརྟན་ཚོགས་འཁོར་འབུལ་བ། དགེ་འདུན་
རྣམས་ལ་བསྙེན་བསྐུར་སེམས་བསྐྱེད་པའི་མཆོད་པ་བརྒྱ་ཚར་སོགས་མཛད་པའི་ཚེ་ཡང་འདི་ལྟར་གསུངས་སོ། །
ལམ་རིམ་གྱི་འཁྲིད་སྐྱོང་བའི་སྐབས་སུ་ཐོག་མར་སྐྱབས་སུ་འགྲོ་བ་སེམས་བསྐྱེད་པ་གསུངས།
ཐོག་མར་སྐྱབས་སུ་འགྲོ་བ་ཤིན་ཏུ་གལ་ཆེ། སྐྱབས་འགྲོ་མ་བྱས་ན་ནང་པ་སངས་རྒྱས་པའི་གྲལ་དུ་
མི་ཚུད། ཇོ་བོའི་སློབ་མ་པཎྜི་ཏ་ས་ཡི་སྙིང་པོ་བྱ་བ་ཕྱི་ནང་གཉིས་ཀའི་ཆོས་ལ་ཤིན་ཏུ་མཁས་པ། ཇོ་བོ་
དང་མཁྱེན་པ་མཉམ་པར་བཤད་ཅིང་། གསེར་གླིང་དུ་ཇོ་བོའི་ཕྱག་གཡོག་ལ་ཡང་ཕེབས། ནུས་པ་
ཡང་ཕུན་སུམ་ཚོགས་པ་མངའ་བ་དེས་ཕྱི་ནང་གཉིས་ཀའི་ཆོས་བཟང་སྙམ་དུ་གོ་ནས་ཇོ་བོ་རྗེ་ལ་ཕྱི་
ནང་གཉིས་ཀའི་ཆོས་ལ་ཁྱད་པར་མི་འདུག་ཞུས་པས། ཇོ་བོའི་ཞལ་ནས། འོ་དེ་ལ་ཁྱད་ཡོད། དཀོན་
མཆོག་གསུམ་ལ་སྐྱབས་སུ་འགྲོ་བ་འདི་ནང་པ་སངས་རྒྱས་པའི་ཁྱད་ཆོས་ཡིན་གསུངས་པས། པཎྜིཏ་
ས་ཡི་སྙིང་པོས་ཕྱི་ནང་གི་ཁྱད་པར་ཏོག་ (ཙམ་)གོ་ནས་དེ་ཐུགས་བདེན་པར་འདུག་ཞུས་པར་སྐྱེས་རབས་
ནོར་བུའི་འཕྲེང་བ་ན་གསུངས། ཕྱི་ནང་གི་ཁྱད་པར་ཤེས་པ་ཤིན་ཏུ་དཀའ། སྒྲ་རིག་པ་གསོ་བ་རིག་པ།
གཏན་ཚིགས་རིག་པ་ཚོ་ནི་ནང་པ་དང་འདྲ། ཞི་གནས་ཀྱང་འདྲ། གསང་སྔགས་ཀྱི་བསྐྱེད་རིམ་དང་
རྫོགས་རིམ་ཚོ་ཡང་ཕྱི་རོལ་པ་ལ་བཟང་པོ་ཡོད་པ་བཤད། རྒྱ་གར་ན་ཡང་ཕྱི་ནང་ཤེས་པ། ཇོ་བོའི་བླ་
མ་ཤནྟི་པ་དང་། ཇོ་བོ་རྗེ་གཉིས་ལས་མེད་གསུང་དེ་ཡི་གནད་ཀྱིས་ཇོ་བོས་རྒྱ་གར་དང་བོད་འདིར་
སྐྱབས་འགྲོ་ལ་ནན་ཏན་ཆེ་བར་མཛད། དེས་ན་སྐྱབས་སུ་འགྲོ་བ་ཞིག་མ་བྱུང་ཕྱིན། ཐོས་བསམ་སྒོམ་
གསུམ། བསྐྱེད་རྫོགས་བསྒོམ་པ་སོགས་གང་བྱས་ཀྱང་ནང་པ་སངས་རྒྱས་པའི་གྲལ་དུ་མི་ཚུད་པས།
དཀོན་མཆོག་གསུམ་ལ་བློ་ཕུགས་གཏད་ནས་སྐྱབས་སུ་འགྲོ་དགོས། དེ་ལྟར་སྐྱབས་སུ་སོང་ནས།
མོ་རྒྱག་མི་རུང་། རྨི་ལམ་འདི་ལྟ་བུ་རྨིས་ཞེས་བཤད་མི་རུང་། དེ་ཅི་ཡིན་ཟེར་ན་དཀོན་མཆོག་ལས་
ལྷག་པ། རྨི་ལམ་ལ་མེད་ཙ་ན་དེ་མི་རུང་། བཀའ་གདམས་པ་རྣམས་ཀྱིས་རྨི་ལམ་ལ་གཏད་པ་ཅི་ཡང་
མི་མཛད། ངེད་རང་ཚོ་ད་ལྟ་རྨི་ལམ་སྡུག་པ་ཞིག་རྨིས་ན་སེམས་ཚོ་འཕར། རྨི་ལམ་བཟང་བ་ཞིག་རྨིས་
ན་ང་རྒྱལ་ཚོ་སྐྱེ་སྟེ། རྨི་ལམ་ལ་ངེས་པ་ཅི་ཡང་མེད། སྡིག་ཅན་འགའ་རེ་ལ་རྨི་ལམ་བཟང་པོ་རྐྱང་པ་
རྨིས་པ་ཡོད། འགའ་རེ་ཆོས་བྱས་པ་ཙུག་རྨི་ལམ་སྡུག་ཏུ་འགྲོ། ན་ཚ་མང་དུ་འགྲོ། ཤེས་པ་རྩུབ་ཏུ་
འགྲོ་༑ ༑དེ་སྡུག་རྟགས་མ་ཡིན་ཆོས་བྱས་པའི་སློངས་ཡིན། ཉོན་མོངས་སོགས་རྩ་བ་ནས་ཐོན་འདོད་
པའི་རྟགས་ཡིན། དཔེར་ན་ལག་པ་ལ་དྲི་མ་ཡོད་པ་དེ་བུལ་ཏོག་ཅིག་བཏབ་ཆུ་ཞིག་བླུག་ཕུར་ན་དྲི་
- 79 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མ་ཐམས་ཅད་ནག་ལོང་ངེ་ཡོང་། དེ་དྲི་མ་ཐམས་ཅད་དག་འགྲོ་བའི་རྟགས་ཡིན། དེ་ལྟར་མ་བྱས་གོང་
དུ་དྲི་མ་ཐམས་ཅད་མཁྲག་པོར་སོང་ནས་མང་པོ་མེད་མདོག་ཁ་པོ་ཡོང་། དེ་དང་འདྲ་སློངས་ཀྱི་ན་ཚ་
སོགས་ལ་སྐུ་རིམ་བྱེད་མི་རུང་། དེ་མ་ཡིན་པའི་ན་ཚ་སོགས་ལ་ནི་སྐུ་རིམ་བྱེད་དགོས། དེ་གཉིས་ཀྱི་
དབྱེ་བ་ཤེས་དཀའ་བས། བློ་སྦྱོང་དོན་བདུན་མ་ན་བདག་ན་བ་ལེགས་ན་ན་བར་བྱིན་གྱིས་བརླབ་ཏུ་
གསོལ། འཆི་བ་ལེགས་ན་འཆི་བར་བྱིན་གྱིས་བརླབ་ཏུ་གསོལ་གསུང་། དེ་རང་ལ་ན་ཚ་སོགས་བྱུང་
བ་དེ་ལེགས་ཉེས་ཇི་ལྟར་ཡིན་མ་ཤེས་པའི་སྐད་ཚོ་ཡིན། ངེད་རང་ཚོ་ད་ལྟ་མགོ་ཙམ་ཞིག་ན་ན། ཐུགས་
དམ་བརྟག་པ་ཚོ་ཞུ། སྐུ་རིམ་ཚོ་བྱེད། དེ་འདྲས་མི་ཡོང་། ན་ཚ་བྱུང་ཙ་ན་གཏོང་ལེན་ཞིག་བྱས་ན་
སེམས་ལྷོད་ཤིག་སྟེ་འགྲོ། གཙང་རྒོད་ཚང་དུ་རི་ཁྲོད་པ་དཀའ་བཅུ་ཟླ་བ་རྒྱལ་མཚན་བྱ་བ་སློབ་གཉེར་
བཟང་པོ་བྱས་པ་ཞིག་ཡོད་པ་བསྙུང་བས། གྲོགས་རྣམས་ཀྱིས་སྐུ་རིམ་གྱིས་ཞུས་པས། སྐུ་རིམ་བྱས་
ན་རི་ཁྲོད་པའི་རྐང་དྲངས་ཡོང་། གང་དགའ་གྱིས་གསུངས་ནས་ཆས་ཀ་ཡང་དགའ་རབ་འདུག་ཀྱང་
ཅི་ཡང་མ་ཉན་པས། ཁོང་གྲོངས་ཕྱག་རྫས་ཐམས་ཅད་བླ་མ་རྒྱལ་ཚབ་པའི་ཕྱག་ཏུ་བྱུང་ནས་ཐམས་
ཅད་དགེ་ཕྱོགས་ལ་སོང་། དེ་ཚོ་གདམས་ངག་རང་ཡིན། བློ་སྦྱོང་མཁན་གྱི་གང་ཟག་དེ་ཤེས་རབ་ཆེན་
པོ༑ འཛིན་བཟང་པོ་དད་པ་ཆེན་པོ་རྒྱུ་དག་ཡགས་པོ་བྱས་པ་ཞིག་དགོས། འཛིན་དང་ཤེས་རབ་
སོགས་ཡོན་ཏན་བརྒྱ་ཡོད་ཀྱང་རྒྱུ་དག་ངན་ན་ཡོན་ཏན་ཐམས་ཅད་སྐྱོན་གཅིག་གི་འོག་ཏུ་འགྲོ །དེས་
ན་བློ་སྦྱོང་མཁན་དེ་དགེ་བཤེས་པོ་ཏོ་བ་ལྟ་བུ་ཞིག་དགོས། ཤེས་རབ་སོགས་ཕུན་སུམ་ཚོགས་པ་བླ་
མ་ལ་དད་པ་ཆེན་པོ་དེ་འདྲ་ཞིག་དགོས། དེ་ལྟར་སྐྱབས་སུ་སོང་བའི་འོག་ཏུ་དགེ་བའི་བཤེས་གཉེན་
བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན། དལ་འབྱོར་རྙེད་དཀའི་དམིགས་སྐོར་གྱི་འགག་
བསྡུ་བའི་སྐབས་སུ། དལ་འབྱོར་ངོས་བཟུང་། དོན་ཆེ། དཔེ་རྒྱུ་འབྲས་བུའི་སྒོ་ནས་རྙེད་དཀའ་བ་ཚོ་
བསམ། འཆི་བ་མི་རྟག་པ་ལ་རྩ་བ་གསུམ། རྒྱུ་མཚན་དགུ། ཐག་བཅད་པ་གསུམ་གྱི་སྒོ་ནས་བསམ།
དེ་ནས་ངན་སོང་གི་སྡུག་བསྔལ་བསམས་ནས། དཀོན་མཆོག་གསུམ་ལ་སྐྱབས་སུ་སོང་ནས། ལས་
འབྲས་བསམ། ཁྱད་པར་དུ་རྣམ་སྨིན་གྱི་ཡོན་ཏན་བརྒྱད་དང་ལྡན་པའི་ལུས་རྟེན་ཐོབ་པའི་ཐབས་སུ།
གཞན་གྱི་སྲོག་སྐྱོབ་པ། རྟེན་ལ་མར་མེ་འབུལ་བ་སོགས། རྣམ་སྨིན་གྱི་རྒྱུ་བརྒྱད་ལ་བསླབ། སྔར་
བྱས་ཀྱི་སྡིག་པ་ལ་དུག་ཁོང་དུ་སོང་བ་ལྟ་བུའི་འགྱོད་སེམས་སོགས་སྟོབས་བཞི་ལ་འབད། དེ་སྐྱེས་བུ་
ཆུང་ངུའི་ཆོས་སྐོར། དེ་ནས་སྤྱིར་སྡུག་བསྔལ་བསམ་གྱིས་མི་ཁྱབ་ཀྱང་། སྡུག་བསྔལ་བརྒྱད་པོ་དེ་གཙོ་
-80 -



» ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
བོར་མི་ལ་བརྟེན་ནས་བསྒོམ། སྡུག་བསྔལ་གསུམ་དང་དྲུག་པོ་རིགས་དྲུག་ཐུན་མོང་ལ་དམིགས་ནས་
བསྒོམ། དེ་ནས་སྡུག་བསྔལ་དེ་ཐམས་ཅད་ཀྱི་རྩ་བ་ཀུན་འབྱུང་འཁོར་བའི་འཇུག་རིམ་རྩ་ཉོན་བཅུ་
དང་ཉེ་ཉོན་ཉི་ཤུ་ཉོན་མོངས་དེ་ཐམས་ཅད་ཀྱི་རྩ་བ་མ་རིག་པ་ལ་ཐུག་ཚུལ་གཏན་ལ་ཕབ། མ་རིག་པ་
དེ་ཡི་འགལ་ཟླའམ་གཉེན་པོ་བདག་མེད་རྟོགས་པའི་ཤེས་རབ། ཤེས་རབ་དེ་ཡང་ཞི་གནས་ཀྱི་རྟ་ལ་
བསྐྱོན་པའམ། ཞི་གནས་ལ་བརྟེན་ནས་སྐྱེ་བས་ཞི་གནས་ཉམས་སུ་བླངས། ཞི་གནས་དེ་ཡང་ཚུལ་
ཁྲིམས་ལ་བརྟེན་ནས་སྐྱེ་བས་ཚུལ་ཁྲིམས་ཉམས་སུ་བླངས། བསླབ་པ་གསུམ་གྱི་ཉམས་ལེན་དེ་ཡང་
རང་དོན་དུ་ཉམས་སུ་བླངས་ན་མི་འོང་བས་སེམས་ཅན་ཐམས་ཅད་མར་ཤེས་པ། དྲིན་དྲན་པ། དྲིན་
གཟོ་བ། སེམས་ཅན་ཐམས་ཅད་བདེ་བ་དང་ལྡན་འདོད་ཀྱི་བྱམས་པ། སེམས་ཅན་ཐམས་ཅད་སྡུག་
བསྔལ་དང་བྲལ་འདོད་ཀྱི་སྙིང་རྗེ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་འདོད་ཀྱི་ སེམས་
རྣམས་བསྒོམ། མན་ངག་བདུན་བསྡུ་ན་དམིགས་སྐོར་གཅིག་ཡིན། རྒྱས་པ་བྱེད་ན་བདུན་ཀ་དམིགས་
སྐོར་རེ་རེ་ཡིན། བྱང་ཆུབ་ལམ་རིམ་ལ་བློ་སྦྱོང་བའི་སྐབས་སུ་ཚེ་འདི་ལ་བློ་འབྱོངས་ནའང་འདྲ། མ་
འབྱོངས་ནའང་འདྲ། དཀོན་མཆོག་གསུམ་ལ་མཆོད་པ་ཕུལ། ཆོས་སྐྱོང་ལ་གཏོར་མ་ཕུལ་ནས། དུས་
འདི་ནས་སངས་རྒྱས་མ་ཐོབ་བར་གྱི་སྐྱེས་རབས་ཐམས་ཅད་དུ། བྱང་ཆུབ་ལམ་གྱི་རིམ་པ་སྟོན་པའི་
དགེ་བའི་བཤེས་གཉེན་དང་མི་འབྲལ་བར་ཤོག་ཅིག །དེ་ཉམས་སུ་ལེན་པའི་རྟེན་དལ་འབྱོར་གྱི་ཆོས་
བཅོ་བརྒྱད་དང་ལྡན་པའི་མི་ལུས་རྣམ་པར་དག་པ་དགེ་སློང་འཆར་ཀ་ལྟ་བུ་ཐོབ་པར་ཤོག་ཅིག་ཟེར་
ནས་སྨོན་ལམ་འདེབས་དགོས་སོ། །དལ་འབྱོར་གྱི་ཆོས་བཅོ་བརྒྱད་དང་ལྡན་པའི་མི་ལུས་མཚན་ཉིད་
པ་ཐོབ་པའི་མཚན་གཞི་ལ་དགེ་སློང་འཆར་ཀ་བཞག་འདུག །དགེ་སློང་འཆར་ཀ་དེ་གནས་སྐབས་སུ་
འཚུབ་མདོག་ཁ་པོ་འདུག་སྟེ་སངས་རྒྱས་ཀྱི་མཛད་པ་རེད། ཀླུ་སྒྲུབ་ཐོགས་མེད་ཀྱང་སངས་རྒྱས་དང་
དངོས་སུ་མ་མཇལ། དེ་ལས་ཆོས་དངོས་སུ་མ་ཐོས། དེ་ཞལ་བཞུགས་དུས་ཀྱི་བསྟན་པ་ལ་མ་ཞུགས་
པས་དལ་འབྱོར་རྗེས་མཐུན་པ་ལ་འཇོག་པར་མཛད་འདུག །ངེད་རང་ཚོ་དལ་འབྱོར་རྗེས་མཐུན་པ་
ཙམ་ཡང་མིན། བྱང་ཆུབ་ཀྱི་སེམས་ལ་བློ་སྦྱོང་བའི་སྐབས་སུ་ཆོ་ག་ལ་བརྟེན་ནས་སྨོན་སེམས་སྦྱོང་བ་
དང༑ ཆོ་ག་ལ་མ་བརྟེན་པར་སྦྱོང་བ་གཉིས་ཡིན། འོ་ན་ཆོ་ག་ལ་མ་བརྟེན་པར་སྨོན་སེམས་སྦྱངས་
པས་དོན་འགྲུབ་བམ་སྙམ་ན་འགྲུབ་སྟེ། བདག་ཅག་གི་སྟོན་པ་དམྱལ་བའི་ཤིང་རྟ་འདྲེན་པའི་གྱད་དུ་
འཁྲུངས་པའི་ཚེ་ཆོ་ག་ལ་མ་ལྟོས་པར་སྨོན་སེམས་སྦྱང་པའི་སྐབས་རེད། དེའི་ཚེ་སེམས་བསྐྱེད་རྒྱུད་
-8-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽ …
ལ་མ་སྐྱེས་པས་བྱང་སེམས་མཚན་ཉིད་པ་མ་རེད། རྫ་མཁན་གྱི་ཁྱེའུ་སྣང་བྱེད་དུ་འཁྲུངས་པའི་ཚེ་ཆོ་
ག་ལ་བརྟེན་ནས་སྨོན་སེམས་སྦྱངས་པ་ཡིན་པར་བཤད། སངས་རྒྱས་ཀྱིས་ཀྱང་དེ་ལྟར་མཛད་པས།
ངེད་རང་ཚོ་སངས་རྒྱས་དངོས་སུ་མཇལ་ཡང་དེ་ཕན་ཆད་ལ་འགྲོ་རྒྱུ་མེད་པའི་ཟབ་པ་དང་རྒྱ་ཆེ་བའི་
ཆོས་ནི་དགེ་བའི་བཤེས་གཉེན་གྱིས་ལེགས་པར་བསྟན་ཅིང་ཐོས། རང་གིས་ཉམས་སུ་ལེན་པར་ནུས་
ན་ཐར་པ་དང་ཐམས་ཅད་མཁྱེན་པ་ཐོབ་པ་ནི་ཐེ་མི་ཚོམ་གསུངས་པ་དེ་རེད། བྱང་ཆུབ་ཀྱི་སེམས་ལ་
བློ་སྦྱོང་བའི་སྐབས་སུ་ཉིན་ལན་གསུམ། མཚན་ལན་གསུམ་བྱང་ཆུབ་ཀྱི་སེམས་ལ་གུས་པོ་བྱས་ནས་
སྦྱོང་དགོས། གྲོགས་བྱང་ཆུབ་སེམས་དཔའ་ལ་གུས་པོ་དགོས། དགེ་བའི་བཤེས་གཉེན་དང་སངས་
རྒྱས་ཁྱད་མེད་དུ་བྱས་ནས་དད་པ་སྦྱོང་དགོས། བྱང་ཆུབ་ཀྱི་སེམས་མེད་ན་ཐེག་པ་ཆེན་པོའི་རྩ་བ་
ཆད༑ དགེ་བའི་བཤེས་གཉེན་ཚུལ་བཞིན་དུ་མ་བསྟེན་ན་ཐེག་པ་ཆེན་པོའི་རྩ་བ་ཆད། དེ་ལྟར་བྱང་
ཆུབ་ཀྱི་སེམས་ལ་བློ་སྦྱོང་བ་ལ་གེགས་དྲུག་ཡོད། སེར་སྣས་བྱང་ཆུབ་ཀྱི་སེམས་ལ་གེགས་བྱེད་པས་
དེའི་གཉེན་པོར་སྦྱིན་པ་ལ་བསླབ། ཚུལ་ཁྲིམས་འཆལ་པས་གེགས་བྱེད་པས་དེའི་གཉེན་པོར་ཚུལ་
ཁྲིམས་གསུམ་ལ་བསླབ། ཁོང་ཁྲོ་འདི་སངས་རྒྱས་ཐོབ་པ་ལ་གེགས་ཆེ་ཤོས་ཡིན། ཁོ་སྐྱེས་ཙམ་ནས་
དགེ་རྩ་ཐམས་ཅད་འཐོར། དགེ་བའི་ནུས་པ་ཐམས་ཅད་འཇོམས་པས་དེའི་གཉེན་པོར་བཟོད་པའི་
ཉམས་ལེན་ལ་བསླབ་དགོས་གཞན་བྱེད་རྒྱུ་མེད། ལེ་ལོས་ནི་ཚེ་འདིའི་དོན་ཡང་མི་འགྲུབ་ན། སངས་
རྒྱས་ལྟ་ཅི་སྨོས། དེས་ན་དེའི་གཉེན་པོར་བརྩོན་འགྲུས་ལ་བསླབ། སེམས་གང་དྲན་དྲན་ལ་བཏང་ན་
དྲན་མེད་རེད་པ་དེ་ལ་ཆོས་ག་ནས་འོང་། དེའི་གཉེན་པོར་བསམ་གཏན་ལ་བསླབ། ཕར་ཕྱིན་དྲུག་ལ་
བསླབས་པའི་ཕན་ཡོན། མ་བསླབས་པའི་ཉེས་དམིགས་ཤེས་པའི་ཤེས་རབ་སོགས་ཤེས་རབ་རྣམ་
པ་ལྔ་ལ་བསླབ། དེ་ནས་ཐབས་མཁས་ཀྱི་སྒོ་ནས་གཞན་རྒྱུད་སྨིན་བྱེད་བསྡུ་བའི་དངོས་པོ་བཞི་ལ་
བསླབ། དེ་ས་བཅད་ཀྱི་སྒོ་ནས་ལམ་རིམ་གྱི་འཁྲིད་སྐྱོང་ཚུལ་ཡིན། སྐྱོངས་ཟེར་བ་དང་། གོམས་པ་
ཟེར་བ་དང་། སྒོམ་པ་ཟེར་བ་རྣམས་འདྲ། དུས་རྒྱུན་དུ་ལམ་རིམ་རྒྱས་པ་སྐྱོང་བ་མི་ལྕོགས་པས།
སྐབས་སྐབས་ས་བཅད་ཀྱི་སྒོ་ནས་བསྐྱངས་ནའང་དེ་ལ་ལམ་རིམ་ཁྲིག་སེ་ཚང་བས་ལམ་རིམ་གྱི་
འཁྲིད་བསྐྱངས་པའི་གོ་ཆོད་གསུངས་ནས། སངས་རྒྱས་ཆོས་ཚོགས་མའི་སྒོ་ནས་སེམས་བསྐྱེད་པ།
བཟང་པོ་སྤྱོད་པ་སོགས་ཀྱི་སྒོ་ནས་སྨོན་ལམ་འདེབས་པ། ཤེས་རབ་སྙིང་པོ་བསྟན་འབར་མ་སོགས་
སེམས་བསྐྱེད་མཆོད་པའི་སྐབས་ཀྱི་ཕྱག་ལེན་རྣམས་སྔར་རྒྱུན་བཞིན་མཛད་དོ།། །།
-82 -



(» ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
༈ ཡང་ཆུ་འབྲུག་ཧོར་ཟླ་ལྔ་པའི་ཚེས་དགུའི་ཉིན་ཕུར་བུ་ལྕོག་ཏུ་སྒྲུབ་སྡེ་གསུམ་གྱི་དགེ་སློང་རྣམས་ཀྱིས། དཔོན་སློབ་རིན་
པོ་ཆེའི་ཞབས་བརྟན་དུ་དམིགས་པའི་མཆོད་པ་བརྒྱ་ཚར་ཚོགས་འཁོར་འབུལ་བ་དགེ་འདུན་རྣམས་ལ་བསྙེན་བཀུར་ཕུན་
སུམ་ཚོགས་པ་མཛད་པའི་ཚེ་འདི་ལྟར་གསུངས་ཏེ། །
བྱང་ཆུབ་ཀྱི་སེམས་ལ་བློ་སྦྱོང་དགོས། དུས་དང་རྣམ་པ་ཀུན་ཏུ་བྱང་ཆུབ་ཀྱི་སེམས་ལ་བློ་སྦྱོང་
དགོས། འོ་ན་བྱང་ཆུབ་ཀྱི་སེམས་ལ་བློ་སྦྱོང་བའི་ཐབས་དེ་གང་ཡིན་ཟེར་ན་བྱང་ཆུབ་ལམ་གྱི་སྒྲོན་མ་
ཡིན༔ བྱང་ཆུབ་ལམ་གྱི་སྒྲོན་མ་རྩ་བ་རུ་བྱས་ནས་དེ་རྒྱས་པར་བཤད་པ་ལ། རྒྱལ་བ་ཙོང་ཁ་པས་བྱང་
ཆུབ་ལམ་རིམ་ཆེན་མོ་མཛད། དེ་ཡང་ཚིག་རྒྱས་སུ་བཏང་བ་ཡིན། དོན་ལམ་སྒྲོན་ལས་རྒྱ་ཆེ་རུ་གཏོང་
རྒྱུ་མེད། དེ་ལས་ཅུང་ཟད་བསྡུས་ཏེ་ལམ་རིམ་ཆུང་ངུ་མཛད། དེ་གཉིས་ཀྱི་གནད་འགག་བསྡུས་ནས་
རྗེ་ཉིད་ཀྱི་ཐུགས་རྒྱུད་ལ་ལམ་རིམ་གྱི་རྟོགས་པ་ཇི་ལྟར་འཁྲུངས་པ་ལྟར་ཉམས་མགུར་དུ་བཞེས་པ་
ལམ་རིམ་བསྡུས་དོན་མཛད། དེ་ཐམས་ཅད་ཀྱང་བྱང་ཆུབ་ལམ་སྒྲོན་ལ་ཆ་བཞག་ནས་མཛད་པ་པོའི་
ཆེ་བ། ཆོས་ཀྱི་ཆེ་བ། ཆེ་བ་གཉིས་དང་ལྡན་པའི་ཆོས་ལ་ཉན་བཤད་ཇི་ལྟར་བྱ་བ། གདམས་པ་
དངོས་ཀྱི་སློབ་མ་ཇི་ལྟར་བཀྲི་བའི་རིམ་པ་བཞིའི་སྒོ་ནས་གཏན་ལ་ཕབ་པ་ཡིན། དགེ་བའི་བཤེས་
གཉེན་པོ་ཏོ་བའི་དཔེ་ཡི་ལམ་རིམ་དཔེ་ཆོས་རིན་ཆེན་སྤུངས་པ། དོན་གྱི་ལམ་རིམ་བེའུ་བུམ་སྔོན་པོ།
དགོན་པ་བའི་ལམ་རིམ། སྣེའུ་ཟུར་བའི་ལམ་རིམ། སྤྱན་མངའ་བ་ཚུལ་ཁྲིམས་འབར་གྱི་ལམ་རིམ།
བྱ་ཡུལ་བའི་ལམ་རིམ། འགྲོ་མགོན་སངས་རྒྱས་དབོན་གྱི་ལམ་རིམ་སོགས་བཀའ་གདམས་གོང་མའི་
ལམ་རིམ་ཐམས་ཅད་ཀྱིས་མཛད་པ་པོའི་ཆེ་བ། ཆོས་ཀྱི་ཆེ་བ། ཆེ་བ་གཉིས་དང་ལྡན་པའི་ཆོས་ལ་ཉན་
བཤད་ཇི་ལྟར་བྱ་བ། གདམས་པ་དངོས་ཀྱི་སློབ་མ་ཇི་ལྟར་བཀྲི་བའི་རིམ་པའི་སྒོ་ནས་ལམ་སྒྲོན་རང་
གཏན་ལ་ཕབ་པ་ཡིན། དེ་ཐམས་ཅད་ལམ་སྒྲོན་ལས་ཕན་ལ་འགྲོ་ས་མེད། བཀའ་གདམས་པ་རྣམས་
ཀྱི་སྒོམ་རྒྱུ་རང་དེ་ལམ་སྒྲོན་ཡིན། རྒྱལ་བ་ཙོང་ཁ་པས་ལམ་སྒྲོན་གྱི་དོན་བཀའ་གདམས་པ་གོང་མ་
རྣམས་ཀྱི་དགོངས་པ་ཇི་ལྟ་བ་བཞིན་ལམ་རིམ་ཆེ་ཆུང་དུ་གཏན་ལ་ཕབ་པ་ཡིན། དེ་རྣམས་ཀྱི་དོན་ཇི་
ལྟ་བ་བཞིན་འབྲོམ་རྒྱལ་བའི་འབྱུང་གནས་ཀྱི་སྐུ་ཡི་སྐྱེ་བ། རྒྱལ་བ་ངག་དབང་བློ་བཟང་རྒྱ་མཚོས་
འཇམ་དཔལ་ཞལ་ལུང་དུ་གཏན་ལ་ཕབ་པ་འདི་རྒྱས་བསྡུས་ཀྱང་འཚམས། ངེད་རང་ཚོས་འདི་ལ་
ཉམས་ལེན་བྱས་ན། ལམ་རིམ་ཆེ་ཆུང་ཡང་ཉམས་སུ་བླངས་པ་ཡིན། བཀའ་གདམས་གོང་མའི་ལམ་
རིམ་ཐམས་ཅད་ཉམས་སུ་བླངས་པ་ཡིན་པས་ལོང་བས་གླང་མཇུག་བྱས་ནས་སྦྱོང་དགོས། མིག་མེད་
-03-



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཀྱང་ལོང་བས་གླང་གི་མཇུག་གུ་ལ་འཇུས་ནས། གླང་ལ་མིག་ཡོད་པས་ནང་དུ་སླེབས་ཡོང་། དེ་
བཞིན་དུ་ངེད་རང་ལ་བློ་གྲོས་ཀྱི་མིག་གསལ་པོ་མེད་ཀྱང་བྱང་ཆུབ་ལམ་སྒྲོན་ལ་འཇུས་ན་སངས་རྒྱས་
ཀྱི་སར་སླེབས་ཡོང་། བསླུས་པ་མི་སྲིད། མི་ཤེས་ཀྱང་ལམ་སྒྲོན་ལ་འབད་དགོས། མི་ནུས་ཀྱང་
འབད་དགོས། མི་ཤེས་མི་ནུས་ཟེར་ས་མི་འོང་། དེ་ཅི་ཡིན་ཟེར་ན། ངེད་རང་ཚོ་འཁོར་བར་འཁོར་
བའི་སྐྱེས་རབས་ཐམས་ཅད་དུ་ལུས་ཅི་འདྲ་ཞིག་བླངས་ཀྱང་བདེ་བ་ཞིག་འདོད་འོང་། སྡུག་བསྔལ་མི་
འདོད་པ་ཞིག་འོང་། བདེ་བ་འདོད་ཕྱིན་སངས་རྒྱས་ལས་བདེ་བ་རྒྱ་ཆེ་བ་དང་བཟང་བ་མེད། སངས་
རྒྱས་འདོད་ཕྱིན་རྒྱུ་བྱང་ཆུབ་ཏུ་སེམས་བསྐྱེད་པ་ལས་འགྲོ་ས་མེད། བྱང་ཆུབ་ཀྱི་སེམས་སྦྱོང་ཚུལ་བླ་
མའི་མན་ངག་ལམ་སྒྲོན་ལས་བཟང་བ་མེད། སྡུག་བསྔལ་མི་འདོད་ན་སྡུག་བསྔལ་སྤོང་བའི་ཐབས་
ཀྱང་ལམ་སྒྲོན་ལས་བཟང་བ་མེད་པས་འབད་དགོས། དེ་ཡང་རང་ཤེས་བྱས་པས་མི་འོང་། བླ་མའི་
མན་ངག་ལ་ཆ་བཞག་ནས་སྦྱོང་དགོས། དེའི་རྒྱུ་མཚན་གྱིས་ལམ་རིམ་ཐམས་ཅད་ན་ཟབ་མོ་ལྟ་
བརྒྱུད་རྒྱ་ཆེན་སྤྱོད་བརྒྱུད། མཛད་པ་པོའི་ཆེ་བ་རྣམས་གཏན་ལ་ཕབ་པ་ཡིན། དེ་མིན་ན་དེ་དག་གཏན་
ལ་ཕབ་པ་ལ་དགོས་པ་མེད། རྒྱ་ཆེན་སྤྱོད་བརྒྱུད་དང་ཟབ་མོ་ལྟ་བརྒྱུད་ཀྱི་བླ་མ་རྣམས་ཀྱི་མཛད་པ་ལ་
མིག་ཡར་ལྟ་བྱས་ནས། ཁོང་རྣམས་ཀྱིས་ཚོགས་ཇི་ལྟར་བསགས། སྒྲིབ་པ་ཇི་ལྟར་སྦྱངས། ལམ་ཇི་
ལྟར་བསྒོམས་པ་ལ་དཔེ་བྱས་ནས་སྦྱོང་དགོས། བཀའ་གདམས་པའི་དགེ་བཤེས་མཐའ་བཞིའི་ཞལ་
ནས༑ ང་ནི་རྭ་སྒྲེང་གི་རྒད་པོ་དེ་རྣམས་ལ་མིག་ཡར་ལྟ་བ་ཡིན་གསུངས། རྭ་སྒྲེང་གི་རྒད་པོ་ནི། འབྲོམ་
སྟོན་པ། སྒོམ་པ་བ། རྣལ་འབྱོར་པ་རྣམས་ཡིན། དེ་རྣམས་ལ་མིག་ལྟོས་བྱས་ནས་བློ་སྦྱོང་དགོས་
གསུངས་པ་ཡིན། དེ་ལྟ་བུ་ཞིག་ཐག་ཆོད་པ་ན། ཐོག་མར་སྐྱབས་སུ་འགྲོ་བ། སེམས་བསྐྱེད་པ། དེའི་
འོག་ཏུ་དགེ་བའི་བཤེས་གཉེན་ཚུལ་བཞིན་དུ་བསྟེན་པ། དེ་ཡང་ལག་པས་བསྟེན་པ་ལྟ་བུ་མ་ཡིན་
པར༑ བསམ་པས་བསྟེན་ཚུལ་གྱི་སྐབས་སུ་བླ་མ་སངས་རྒྱས་སུ་མཐོང་བའི་དད་པ། སྦྱོར་བས་
བསྟེན་ཚུལ་གྱི་སྐབས་སུ་བླ་མའི་དོན་དུ་ལུས་སྲོག་དངོས་སུ་གཏོང་མ་ནུས་ཀྱང་། གཏོང་ཕོད་པའི་བློ་
སྦྱོང་དགོས། སློབ་མའི་ངོས་ནས་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན་པ་ན་བླ་མའི་
ངོས་ནས་སློབ་མ་དལ་འབྱོར་རྙེད་དཀའ་ནས་འཁྲིད་ཡོང་། ལམ་རིམ་གྱི་དབུ་དལ་འབྱོར་ནས་ངོས་
འཛིན་པས་དལ་འབྱོར་ནས་འཁྲིད་དགོས། ཁྱེད་རྣམས་ཀྱིས་ཐོབ་པའི་དལ་འབྱོར་འདི་དཔེ་རྒྱུ་འབྲས་
བུའི་སྒོ་ནས་རྙེད་དཀའ་གསུང་འོང་། རྙེད་དཀའ་བའི་དལ་འབྱོར་དེ་ཡང་མྱུར་དུ་འཇིག །ནམ་འཇིག་
-84-



ན
༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
ཆ་མེད། འཇིག་པའི་ཚེ་ཆོས་མ་གཏོགས་གང་གིས་ཀྱང་མི་ཕན། ཤི་བའི་འོག་ཏུ་རྣམ་པར་ཤེས་པ་རྒྱུན་
ཆད་མི་ཉན་གསུངས་འོང་། རྣམ་པར་ཤེས་པ་རྒྱུན་མ་ཆད་ན་འཁོར་བར་སྐྱེས་འོང་། དེ་ལ་བདེ་འགྲོ་
དང་ངན་འགྲོ་གཉིས་ལས་མ་འདས། ངན་འགྲོར་སྐྱེས་ན་སྡུག་བསྔལ་འདི་ལྟར་ཡོད། དེ་ལ་འཇིགས་
ནས་དཀོན་མཆོག་གསུམ་ལ་སྐྱབས་སུ་སོང་ལ། ཐེག་པ་ཀུན་གྱི་གཞུང་ལམ་ཡིན་པས་མི་དགེ་བཅུ་
སྤོངས། དགེ་བ་བཅུ་སྒྲུབས་གསུང་འོང་། ཇི་ལྟར་བྱས་ཀྱང་རྟོགས་པ་སྐྱེ་མ་ཉན་ཅི་དྲག་ཞུས་ན། སྡིག་
པ་རྣམས་སྟོབས་བཞིའི་སྒོ་ནས་སྦྱོངས་གསུང་འོང་། དེ་སྐྱེས་བུ་ཆུང་ངུའི་ཆོས་སྐོར། དེ་ལྟར་བློ་སྦྱངས་
པ་ན་རང་ཉིད་ཀྱང་ཤེས་རབ་ཆེ་རུ་སོང་ནས་ལྷ་མིའི་གོ་འཕང་ཞིག་ཐོབ་པས་གོ་ཆོད་དམ་མི་ཆོད་སྙམ་
པའི་བློ་སྐྱེས་ནས་བླ་མ་ལ་དེས་གོ་ཨེ་ཆོད་ཞུས་ན། འོ་དེས་མི་ཆོད། འཁོར་བ་མཐའ་དག་སྡུག་བསྔལ་
གྱི་རང་བཞིན་ཡིན་པས། དེའི་རྒྱུ་ཀུན་འབྱུང་འཁོར་བའི་འཇུག་རིམ་སྤོང་བ་ལ་ལམ་བསླབ་པ་གསུམ་
ཉམས་སུ་ལོངས་གསུང་འོང་། བསླབ་པ་གསུམ་ཉམས་སུ་བླངས་ཏེ་ཐར་པ་ཐོབ་ན་དེས་ཨེ་ཆོག་ཞུས་
ན༔ འོ་དེས་མི་ཆོག །སེམས་ཅན་ཐམས་ཅད་ཁྱོད་ཀྱི་ཕ་མ་ཡིན། རེས་འགའ་བླ་མ་བྱས་པའང་བསམ་
གྱིས་མི་ཁྱབ་པས། སེམས་ཅན་ཐམས་ཅད་མར་ཤེས་པའི་མར་ཤེས་སྒོམས་ཤིག །སེམས་ཅན་ཐམས་
ཅད་མར་མ་ཤེས་ན་དྲིན་དྲན་པ་དེ་མི་འོང་བས་དེ་སྒོམས་ལ་དྲིན་དྲན་པར་གྱིས་ཤིག །དྲིན་དྲན་པ་ཙམ་
གྱིས་མི་ཆོག་དྲིན་གཟོ་དགོས། དེ་ལ་གནས་སྐབས་དང་མཐར་ཐུག་གཉིས་ལས་མཐར་ཐུག་གི་དྲིན་
གཟོ་སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་དགོས། དེ་ལ་རང་ཉིད་སངས་རྒྱས་ཀྱི་གོ་
འཕང་ཐོབ་དགོས་པས་བྱང་ཆུབ་ཏུ་སེམས་བསྐྱེད་གསུངས་འོང་། ཕར་ཕྱིན་ཐེག་པ་ལ་སྐོར་གཅིག་དེ་
ཕན་ལས་འཁྲིད་རྒྱུ་མེད། ཕར་ཕྱིན་དྲུག་ནི་བྱང་ཆུབ་ཀྱི་སེམས་ཀྱི་བསླབ་བྱ་ཡིན། དམ་ཚིག་ཡིན། དེ་
ལྟར་བྱང་ཆུབ་ཀྱི་སེམས་ལ་བློ་སྦྱངས་པས། སེམས་ཅན་དམྱལ་བའི་སྡུག་བསྔལ་བསམས་པས་
སངས་རྒྱས་པ་ལ་རིངས་ཁྱད་ཆེ་རུ་འགྲོ། དེ་བཞིན་དུ་ཡི་དྭགས། དུད་འགྲོ་མི་ལྷ་མ་ཡིན་ལྷའི་སྡུག་
བསྔལ་བསམས་པས་འཚང་རྒྱ་བ་ལ་རིངས་ཁྱད་ཆེ་རུ་འགྲོ། ངེད་རང་ཚོ་ད་ལྟ་མགོ་ཙམ་ཞིག་ན་ནའང་།
དྲག་པ་ལ་ཞག་གཅིག་ཙམ་གྱིས་ཀྱང་རིངས་ཁྱད་འོང་། སེམས་ཅན་ཐམས་ཅད་ཀྱི་སྡུག་བསྔལ་སེལ་
ནུས་པ་ལ་ནི་སངས་རྒྱས་ཐོབ་དགོས། ཉན་ཐོས་དང་རང་སངས་རྒྱས་རྣམས་ཀྱིས་ཀྱང་སེམས་ཅན་
འགའ་ཞིག་གི་དོན་ལས་མི་ནུས། བྱང་ཆུབ་སེམས་དཔའ་རྣམས་ཀྱིས་ཀྱང་སངས་རྒྱས་ལ་བལྟོས་ན་
སེམས་ཅན་འགའ་ཞིག་གི་དོན་ལས་མི་ནུས། སངས་རྒྱས་ཐོབ་པ་ལ་ཕར་ཕྱིན་ཐེག་པ་གཅིག་པུ་ལ་
-85 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བསླབས་ན། བསྐལ་ཆེན་གྲངས་མེད་གསུམ་འགོར་བ་འདུག །དེ་ཡི་རིང་ལ་སེམས་ཅན་ཐམས་ཅད་
སྡུག་བསྔལ་གྱི་མནར་བ་མི་བཟོད་པར་འདུག་པས་མྱུར་དུ་འཚང་རྒྱ་བའི་ཐབས་ཤིག་ཅི་དྲག་སྙམ་
ནས་སྙིང་རྗེ་ཆེན་པོས་ཀུན་ནས་བསླངས་ཏེ་སངས་རྒྱས་པ་ལ་རིངས་ཁྱད་ཆེན་པོ་བྱུང་བ་ན། བླ་མས་
གསང་སྔགས་བླ་མེད་ཀྱི་རྒྱུད་སྡེ། བསྐྱེད་རིམ་ལ་བརྟེན་ནས་ལུས་ལྷ་སྐུར་སྨིན་པར་གྱིས། རྫོགས་
རིམ་ལ་བརྟེན་ནས་སེམས་བདེ་སྟོང་དབྱེར་མེད་ཀྱི་ཡེ་ཤེས་སུ་སྨིན་པར་གྱིས་ཤིག་གསུང་འོང་། དེ་
ལས་ཕན་ལ་བླ་མས་ཆོས་གསུང་རྒྱུ་མེད། དེ་ལྟ་བུའི་ལམ་ལ་རིམ་གྱིས་དམིགས་བསྐོར་འོག་མ་འོག་
མ་བརྟན་པ་ན། གོང་མ་གོང་མ་ལ་དཔྱད་སྒོམ་དང་འཇོག་སྒོམ་གཉིས་ཀྱི་སྒོ་ནས་བསླབ་དགོས་པས་
ལམ་བགྲོད་པའི་རིམ་པ་ནི་དེ་ལྟ་བུ་ཡིན། ད་ལྟ་ངེད་རང་ཚོ་ལ་སྨོན་སེམས་སྦྱོང་བ་གལ་ཆེ་བས་དེ་ཡི་
ཁུངས་ནི། རྒྱལ་པོ་གསལ་རྒྱལ་ལ་བཅོམ་ལྡན་འདས་ཀྱིས། རྒྱལ་པོ་ཆེན་པོ། ཁྱོད་བྱ་བ་དང་བྱེད་པ་
མང་ཞེས་སོགས་བསླབ་བཏུས་ལས་གསུངས་པའི་མདོ་ཚིག་ཚང་མ་འདྲེན་པར་མཛད་ནས། སྤྱན་
མངའ་བློ་གྲོས་རྒྱལ་མཚན་གྱིས་སངས་རྒྱས་ཞལ་བཞུགས་པའི་སྐབས་སུ་ཡང་། གདམས་ངག་དེ་
ལས་ལྷག་པ་སྟོན་རྒྱུ་མེད་པ་ཡིན་གསུངས་འདུག །ངེད་རང་ཚོ་ད་ལྟའི་སེམས་འདི་ལྟ་བུས་འཚང་རྒྱ་བ་
ཤིན་ཏུ་ཁག །སྤྱོད་ལམ་རྣམ་བཞི་ཐམས་ཅད་དུ་སངས་རྒྱས་མདུན་གྱི་ནམ་མཁར་ལམ་ལམ་དྲན་ནས་
སེམས་ཅན་ཐམས་ཅད་ཀྱི་དོན་དུ་དེ་ཐོབ་འདོད་དུར་རེ་བ་ཡོད་ན་འཚང་རྒྱ་བ་ལ་གང་ཡང་མི་འགོར།
ངེད་རང་ཚོ་ལ་སངས་རྒྱས་དྲན་ནས་ཐོབ་འདོད་མི་འོང་བ་དེ་སེམས་ཅན་གྱི་སྡུག་བསྔལ་མ་དྲན་པ་
ལ་ཐུག །ཞེས་སོགས་ཀྱིས་བཀའ་ཆོས་རྒྱས་པར་གནང་ནས་སངས་རྒྱས་ཆོས་ཚོགས་མ་ལན་གསུམ་
གྱི་སྒོ་ནས་སེམས་བསྐྱེད་པར་མཛད་པ་སོགས་དུས་རྒྱུན་གྱི་ཕྱག་ལེན་རྣམས་མཛད་དོ།། །།
༈ ཡང་ལོ་དང་ཟླ་བ་དེ་ཉིད་ཀྱི་ཚེས་བཅོ་ལྔའི་ཉིན་གནས་དེ་ཉིད་དུ་སྒྲུབ་སྡེ་དེའི་གཉེར་པ་རབ་འབྱམས་པ་དམ་ཆོས་ཡར་
འཕེལ་བྱ་བས་སེམས་བསྐྱེད་ཀྱི་མཆོད་པ་ཚོགས་འཁོར། དགེ་འདུན་གྱི་བསྙེན་བཀུར་སོགས་ཕུན་སུམ་ཚོགས་པ་མཛད་པའི་
ཚེ་མངའ་རིས་གྲྭ་ཚང་དང་དྭགས་པོ་གྲྭ་ཚང་གཉིས་ཀྱི་བླ་ཟུར། སེ་ར་བསམ་བློའི་དཀའ་བཅུ་ངག་དབང་བརྩོན་འགྲུས་རྣམས་
ཀྱིས་གཙོས་དགེ་སློང་གི་དགེ་འདུན་བཞི་བཅུ་སྐོར་གྱི་འཁོར་ལ་སྟོན་པ་དེ་ཉིད་ཀྱིས་འདི་ལྟར་བཀའ་སྩལ་ཏོ། །
འོ་ལགས་སོ། དུས་རྒྱུན་དུ་བྱང་ཆུབ་ཀྱི་སེམས་ལ་བློ་སྦྱོང་དགོས། དེ་ཡང་ད་ལྟ་ཉིན་ལན་གསུམ་
མཚན་ལན་གསུམ་བྱང་ཆུབ་ཀྱི་སེམས་ལ་བློ་སྦྱོང་དགོས་གསུངས་པ་དེ་མདོར་བསྟན་རེད། དུས་དང་
རྣམ་པ་ཐམས་ཅད་དུ་བྱང་ཆུབ་ཀྱི་སེམས་དྲན་ཏུར་རེ་དགོས། དེའི་ཚེ་ངེད་རང་གི་སེམས་ལ་མཚམས་
- 86 -



(པ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
ཤིག་བཅད་ནས་བྱང་ཆུབ་ཀྱི་སེམས་ལ་བློ་སྦྱོང་རྒྱུ་མ་བྱུང་བསམ་ཡོང་སྟེ། ལས་དང་པོ་བ་ལ་ཐུན་དངོས་
གཞི་ལས་ཐུན་མཚམས་སུ་བློ་སྦྱོང་བ་གཙོ་ཆེ། ཟ་རུང་འགྲོ་རུང་འདུག་རུང་ཉལ་རུང་མདོར་ན་སྤྱོད་
ལམ་རྣམ་བཞི་ཅི་བྱེད་ཀྱང་བྱང་ཆུབ་ཀྱི་སེམས་ཀྱིས་བྱེད་པ་ཞིག་དགོས། དེ་ཡང་བྱང་ཆུབ་ཀྱི་སེམས་
ལ་བློ་འབྱོངས་པ་ཞིག་ལ་སྤྱོད་ལམ་གང་བྱེད་ཀྱང་བྱང་ཆུབ་ཀྱི་སེམས་ལམ་ལམ་དྲན་པ་ཡོང་། ཡེ་རང་
ཚོ་ཚེ་རབས་སྔོན་མ་རྣམས་སུ་བྱང་ཆུབ་ཀྱི་སེམས་ལ་བློ་སྦྱོང་མ་མྱོང་ཞིང་བློ་མ་འབྱོངས་པའི་དབང་
གིས་བྱང་ཆུབ་ཀྱི་སེམས་ཀྱི་ཐོག་ཏུ་བློ་མི་འགྲོ་བར་སྔར་གྱི་སེམས་གྱོང་པོ་དེའི་ཐོག་ཏུ་རང་འགྲོ །ཡིན་
ཡང་མི་འོང་བར་འདུག་སྙམ་ནས་བསྡད་བཏང་བས་མི་འོང་། དཀོན་མཆོག་ལ་མཆོད་པ་ཕུལ་ནས་
བརྩོན་འགྲུས་བྱས་ཏེ་སྦྱོང་དགོས། མཚན་ཉིད་ཀྱི་ཡིག་ཆ་ན་སེམས་ཅན་ཐམས་ཅད་འཚང་རྒྱ་ངེས་
ཡིན་གསུངས་པ་དེ་ཡང་། བྱང་ཆུབ་ཀྱི་སེམས་བསྐྱེད་ཚོགས་བསགས་སྒྲིབ་པ་སྦྱངས་ན་སེམས་ཅན་
ཐམས་ཅད་འཚང་རྒྱ་ངེས་ཡིན། དེ་ལྟར་མ་བྱས་ན་འཚང་རྒྱ་ངེས་ཅི་ལ་ཡིན། བྱང་ཆུབ་ཏུ་སེམས་མ་
བསྐྱེད་ཚོགས་བསགས་སྒྲིབ་སྦྱངས་མ་བྱས་པར་འཚང་རྒྱ་རྒྱུ་ཡིན་ན་ད་ངེད་རང་ཚོ་སངས་རྒྱས་ཚར།
ད་བར་དུ་འཁོར་བར་ཅི་ལ་འཁྱམས་པ། ད་ལྟ་ཡེ་རང་གི་བསམ་མནོ་ལ་ཐེག་པ་ཆེན་པོའི་ཆོས་ལས་སླ་
མདོག་ཁ་པོ་ཐམས་ཅད་ཀྱིས་ཐེག་པ་ཆེན་པོའི་ཆོས་བྱེད་ཀྱིན་ཡོད་བསམ་ཡོང་སྟེ། ཐེག་པ་ཆེན་པོའི་
ཆོས་བྱས་མ་བྱས་ཀྱང་བྱང་ཆུབ་ཀྱི་སེམས་ཀྱི་ཐོག་ཏུ་བལྟ་དགོས། རྗེ་བཙུན་བླ་མ་ཙོང་ཁ་པ་ཆེན་པོས་
ཅི་གསུངས། ཆོས་ཐེག་པ་ཆེན་པོའི་ཆོས་ཡིན་པས་མི་ཆོག །གང་ཟག་ཐེག་པ་ཆེན་པོ་བར་འགྲོ་དགོས་
སོ༑ ༑གང་ཟག་ཐེག་ཆེན་པར་བྱེད་པ་ཡང་བྱང་ཆུབ་ཀྱི་སེམས་ལ་རག་ལས། ཞེས་དང་། བྱང་ཆུབ་ཀྱི་
སེམས་ཤིག་ཡོད་ན་ཡོན་ཏན་གཞན་གང་ཡང་མེད་ཀྱང་ཐེག་པ་ཆེན་པོའི་གྲལ་དུ་ཚུད་ལ། བྱང་ཆུབ་ཀྱི་
སེམས་ཤིག་མེད་ན་སྟོང་ཉིད་རྟོགས་པའི་ཤེས་རབ་སོགས་དང་། ཏིང་ངེ་འཛིན་ལ་ལོ་བཅུ་གཉིས་ཀྱི་
བར་དུ་མཉམ་པར་འཇོག་ནུས་པའི་ཡོན་ཏན་ཡོད་ཀྱང་ཐེག་པ་ཆེན་པོའི་གྲལ་དུ་མི་ཚུད་པར་གསུངས།
བྱང་ཆུབ་ཀྱི་སེམས་རྒྱུད་ལ་སྐྱེས་མ་ཐག་པ་ནས་ཐེག་པ་ཆེན་པོར་རིགས་ངེས་པས་རིགས་མཐོ།
སངས་རྒྱས་ཀྱི་སྲས་ཡིན་སེམས་ཅན་ཐམས་ཅད་དང་ཉན་རང་དགྲ་བཅོམ་པས་ཀྱང་ཕྱག་བྱེད་དགོས།
རེ་ཤིག་ཏ་ཉན་རང་དགྲ་བཅོམ་པ་ཡོན་ཏན་ལོས་ཆེ་སྟེ། ཕུགས་སུ་སངས་རྒྱས་ཀྱི་ཁྲི་སེང་གེ་ཆེན་པོ་
བརྒྱད་ཀྱིས་བཏེགས་པ་ལ་ཉན་རང་དགྲ་བཅོམ་པ་མི་དབང་། བྱང་ཆུབ་ཀྱི་སེམས་རྒྱུད་ལ་སྐྱེས་མ་
ཐག་པ་དེས་དབང་
། འཁོར་ལོས་བསྒྱུར་བའི་རྒྱལ་པོའི་བུ་སྐྱེས་འདྲོགས་དང་འདྲ། འཁོར་ལོས་སྒྱུར་



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བའི་རྒྱལ་པོའི་བུ་སྐྱེས་འདྲོགས་དེ་ལ་མ་བསླབས་པའི་དབང་གིས་ཡོན་ཏན་མེད་ཀྱང་། འཁོར་ལོས་
སྒྱུར་བའི་རྒྱལ་པོའི་ཁྲི་ལ་དབང་། རིགས་མཐོ་བའི་དབང་གིས་འཛམ་བུ་གླིང་པ་ཐམས་ཅད་ཀྱིས་ཕྱག་
བྱེད་དགོས། བློན་པོ་ཡོན་ཏན་ཇི་ཙམ་ཆེ་ཡང་དེ་ལ་ཕྱག་བྱེད་དགོས། འཁོར་ལོས་སྒྱུར་བའི་རྒྱལ་པོའི་
ཁྲི་ལ་མི་དབང་། དེ་བྱམས་པའི་རྣམ་པར་ཐར་པའི་མདོ་ན་གསལ་པོ་གསུངས། དེ་ལ་དགོངས་ནས་
སྤྱོད་འཇུག་ལས་ཀྱང་། བྱང་ཆུབ་སེམས་སྐྱེས་གྱུར་ན་སྐད་ཅིག་གིས། །འཁོར་བའི་བཙོན་རར་བསྡམས་
པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་
པས་ཕྱག་བྱར་འགྱུར། །ཞེས་གསུངས་སོ། །ཡེ་རང་ཚོ་ཚོགས་བསགས་སྒྲིབ་སྦྱོང་ལ་འབད་དགོས།
སངས་རྒྱས་དེ་ཚོགས་བསགས་སྒྲིབ་སྦྱོང་བྱས་པའི་འབྲས་བུ་རེད། ད་ལྟ་ངེད་རང་ཚོ་བཟུང་ན་ཚིག་མི་
ཟིན༑ བསམས་ན་དོན་མི་གོ །བསྒོམས་ན་རྒྱུད་ལ་མི་སྐྱེ་བ་འདི། ཚེ་རབས་གོང་མ་རྣམས་སུ་ཚོགས་
མ་བསགས། སྒྲིབ་པ་མ་སྦྱངས་པའི་དབང་གིས་བསོད་ནམས་ཆུང་བས་ལན་པ་ཡིན། དེ་ཡི་རྒྱུ་མཚན་
གྱིས་ཉན་ན་ཚིག་མི་ཟིན། བསམས་ན་དོན་མི་གོ །བསྒོམས་ན་རྒྱུད་ལ་མི་སྐྱེ་བའི་བློའི་མཐུ་ཤིན་ཏུ་
ཆུང་བའི་དུས་སུ་ཞིང་གི་མཐུ་ལ་བརྟེན་པ་མན་ངག་ཡིན་ནོ་གསུངས་པ་ཡིན། ཤེས་རབ་དགའ་མོ་ཡོད་
པ་ཞིག་ཡིན་ན། ལྷག་མཐོང་ལས། ཇི་ལྟར་བུ་མོ་གཞོན་ནུའི་རྨི་ལམ་ན། །བུ་ཕོ་བྱུང་ཞིང་ཤི་བ་དེས་
མཐོང་ནས། །བྱུང་ནས་དགའ་ཞིང་ཤི་ནས་མི་དགའ་ལྟར། །ཆོས་རྣམས་ཐམས་ཅད་དེ་བཞིན་ཤེས་
པར་གྱིས། །ཇི་ལྟར་མཚན་མོ་ཆུ་ཡི་ཟླ་བ་དག །དྭངས་ཤིང་རྙོག་པ་མེད་པའི་ཆུ་ནང་སྣང་། །ཆུ་ཟླ་སྟོང་
པ་གསོག་སྟེ་སྙིང་པོ་མེད། །ཆོས་རྣམས་ཐམས་ཅད་དེ་བཞིན་ཤེས་པར་གྱིས། །ཇི་ལྟར་སོས་ཀའི་ཉི་མ་
ཕྱེད་དུས་ན། །སྐྱེས་བུ་སྐོམ་པས་གདུངས་ཤིང་འགྲོ་བ་ཡིས། །སྨིག་རྒྱུ་དག་ལ་ཆུ་ཡི་ཕུང་པོར་མཐོང་། །
ཆོས་རྣམས་ཐམས་ཅད་དེ་བཞིན་ཤེས་པར་གྱིས། །སྨིག་རྒྱུ་ལ་ཡང་ཆུ་ནི་ཡོད་མེད་ན། །སེམས་ཅན་
རྨོངས་པ་དེ་ལ་འཐུང་འདོད་ནས། །མི་བདེན་ཆུ་ནི་བཏུང་བར་ནུས་མ་ཡིན། །ཆོས་རྣམས་ཐམས་ཅད་
དེ་བཞིན་ཤེས་པར་གྱིས། །ཇི་ལྟར་ཆུ་ཤིང་རློན་པའི་སྡོང་པོ་ལ། །སྙིང་པོ་འདོད་ཕྱིར་སྐྱེས་བུས་དེ་
གཤགས་ཀྱང་། །ནང་དང་ཕྱི་རོལ་ཀུན་ན་སྙིང་པོ་མེད། །ཆོས་རྣམས་ཐམས་ཅད་དེ་བཞིན་ཤེས་པར་
གྱིས༑ ༑ཞེས་སྣང་སྟོང་ཟུང་འབྲེལ་བསྟན་པ་དེ་ལ་བསམས་ན། སྨིག་རྒྱུ་རང་གོ་བདེ། དཔེར་ན་སོས་
ཀའི་དུས་སུ་མི་ཞིག་ཐང་ཆེན་པོ་ལ་འཁྱམས་པ་ན་ཉི་མ་ཡང་རིང་ཞིང་ཚ་བས་སྐོམ་པས་གདུངས་ནས་
ཆུ་བཏུང་བར་འདོད་པ་ན། ཐང་གི་མཐའ་ཚོན་ཆུ་སྐྱ་ཆི་ལི་ལི་འགྲོ་བ་མཐོང་། ཐག་ཉེ་རུ་སོང་ནས་
-88-



© ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚེ་
བཙལ་བས་ཆུ་མ་རྙེད། དཔེ་དེ་བཞིན་དུ་འཁོར་འདས་ཀྱི་ཆོས་ཐམས་ཅད་སྟོང་ཉིད་རྟོགས་པའི་ཤེས་
རབ་ཀྱིས་མ་བཙལ་ན་ཐ་སྙད་དཔྱོད་བྱེད་ཀྱི་ཚད་མ་ལ་སྣང་། སྟོང་ཉིད་རྟོགས་པའི་ཤེས་རབ་ཀྱིས་
བཙལ་བ་ན་གང་དུའང་མ་རྙེད། སྟོན་པ་ཤཱཀྱ་ཐུབ་པའི་སྐུ་གཟུགས་ལ་བལྟས་ནའང་དེ་དང་འདྲ།
འཁོར་བའི་ཆོས་གང་ལ་བལྟས་ཀྱང་དེ་ལྟར་སྣང་ལ་བདེན་པར་མ་གྲུབ་པ། སྣང་ཟེར་བའི་སྐབས་སུ་
མ་བརྟགས་པའི་ཚེ་ཐ་སྙད་དཔྱོད་བྱེད་ཀྱི་ཚད་མ་ལ་སྣང་བ། མ་གྲུབ་པ་ཟེར་བའི་སྐབས་སུ་སྟོང་ཉིད་
རྟོགས་པའི་ཤེས་རབ་ཀྱིས་བཙལ་ན་གང་དུའང་མ་གྲུབ་པ་དེ་ལ་སྟོང་ཉིད་རྟོགས་པའི་ཤེས་རབ་རང་
རྒྱུད་ལ་སྐྱེ་མྱོང་བ་ཞིག་གིས་བལྟས་ན་མ་བརྟག་པའི་ཚེ་སྣང་བའི་སྣང་བ་དང་། བཙལ་ན་མ་རྙེད་པའི་
སྟོང་པ་གཉིས་དུས་མཉམ་དུ་གོ་ཐུབ་པས་དོན་དམ་བྱང་ཆུབ་ཀྱི་སེམས་ཀྱང་བསྐྱེད་ཤེས་འོང་། ངེད་
རང་ཚོ་བློ་ནང་དུ་བཀུག་ནས་བསམ་མནོ་བཏང་ཚོགས་བསག་སྒྲིབ་སྦྱང་ལ་འབད་ན། ཆོས་གོ་རུ་
འགྲོ༑ རྟོགས་པ་མཐོ་རུ་འགྲོ། བླ་མ་ལ་དད་པ་ཆེ་རུ་འགྲོ་རྒྱུ་ཞིག་ཡོད་ཚོད་རེད། དེ་ལྟར་མ་བྱས་པར་
མང་པོ་ཞིག་ཐོས་དགོས་པར་འདུག་སྙམ་ནས་ཐོས་པ་རང་བཙལ་ཐོས་པ་རང་བཙལ་ཕུགས་སུ་་་
བསྒོམ་དགོས་བསམ་པ་ཡོང་སྟེ་འཛམ་བུ་གླིང་པ་ཚེ་ལ་ངེས་མེད་ཡིན་པས། བསྒོམ་རྒྱུ་ཡོང་མི་ཡོང་ཅི་
ཤེས༑ ནམ་འཆི་ངེས་པ་ཡོད་པ་ཞིག་ཡིན་ན་ཏ་ལོ་ཉི་ཤུ་ཙམ་ཞིག་ཐོས་པ་རང་བྱས། ལོ་ཉི་ཤུ་ཙམ་ཞིག་
བསམ་མནོ་རང་བཏང་། ཉི་ཤུ་ཙམ་ཞིག་བསྒོམ་པས་ཆོག་པ་འདུག་སྟེ་དེ་སྟེང་ལ་མི་འགྲོ། ངེད་རང་ཚོ་
བསམ་མནོ་རང་བཏང་ན། ཨ་མའི་མངལ་དུ་མ་ཤི་བ་དེ་ཡ་མཚན། སྐྱེས་འདྲོགས་ལ་མ་ཤི་བར་རིམ་
གྱིས་བྱང་ཆུབ་ལམ་གྱི་རིམ་པ་ཐོས་རྒྱུ་བྱུང་བ་ཡ་མཚན། བྱང་ཆུབ་ཀྱི་སེམས་ཀྱི་སྒྲ་རྣ་བར་ཐོས་རྒྱུ་བྱུང་
བ་ཡ་མཚན། དེ་ཚོ་མ་བསམས་ན་སེམས་བསྐྱེད་མཆོད་པ་ལ་ཡང་སུན་སྣང་འོང་། སེམས་བསྐྱེད་པའི་
མཆོད་པའི་སྐབས་སུ་མི་འོང་བར་རང་གཅིག་པུ་ཐོན་ནས་སྡོད་པ་དེ། ཁོའི་ཁ་ནས་ཅང་མི་ཟེར་ཞན་
འདྲ་༑ དཀོན་མཆོག་གི་རྟེན་གྱི་དྲུང་དུ་ཐམས་ཅད་ཁྱུ་ལོག་ནས་མཆོད་པ་ཕུལ་སེམས་བསྐྱེད་པ་ལ་སྣང་
རུང་མེད་པར་རང་ཉིད་གཅིག་པུར་གྲངས་ཀ་འདྲ་ཞིག་སུག་སུག་སུག་སོང་བ་ལ་ཐུགས་དམ་འཕེལ་
པོར་གོ་བ་ཡིན་པས་ངོ་ཚ་བ་ལས་ཅི་ཡོད། ཁོའི་རྣམ་འགྱུར་ལ་རང་ཤེས། དེ་རིང་ཡང་ཉམས་དགའ་
དགའ་ཞིག་བྱས་ནས་དེ་འདྲ་ཞིག་ཞུས་པ་ཡིན། ད་སེམས་བསྐྱེད་པ་རང་གི་སྐབས་སུ་སྤྲོ་བ་ཆེན་པོ་
དགོས། སེམས་བསྐྱེད་པའི་སྔོན་དུ་སྙིང་རྗེ་ཆེན་པོ་ལ་སོགས་པའི་སྐབས་སུ་རང་གཞན་གྱི་སྡུག་
བསྔལ་བསམས་པས་སྡུག་བསྔལ་འོང་སྟེ་ཤེས་རབ་ཀྱིས་བརྟགས་ན་ཐམས་ཅད་སྒྱུ་མ་ལྟ་བུ་ཡིན་པས་
-89-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
2
སྡུག་བསྔལ་མི་འོང་བས་སངས་རྒྱས་ཆོས་ཚོགས་མ་ལན་གསུམ་གསུངས། ཞེས་གསུངས་སོ།། །།
༈ ཡང་ལོ་དེའི་ཧོར་ཟླ་དྲུག་པའི་ཚེས་བཅུ་དགུ་ལ་སེ་ར་རྩེར་ཕེབས་ནས་སྐུ་མཚམས་མཛད། ཧོར་ཟླ་བདུན་པའི་ཚེས་བཅུ་
གསུམ་གྱི་ཉིན་གནས་ཕུན་སུམ་ཚོགས་པ་རྒྱལ་བ་ཙོང་ཁ་པའི་གདན་ས་སེ་ར་རྩེར་ལྷ་སའི་གནས་མོ་ཞིག་གིས་མཆོད་པ་ཚོགས་
འཁོར་སོགས་ཕུན་སུམ་ཚོགས་པ་བཤམས་པའི་ཚེ། དམ་པ་དེའི་ཞལ་ནས། འཁོར་སྒྲུབ་སྡེ་གསུམ་གྱི་དགེ་སློང་རྣམས་ལ་འདི་
ལྟར་བཀའ་སྩལ་ཏོ། །
དུས་དང་རྣམ་པ་ཀུན་ཏུ་བྱང་ཆུབ་ཀྱི་སེམས་ལ་བློ་སྦྱོང་དགོས་ཟེར་རྒྱུ་རེད། དེ་ཡང་དེ་ག་ལ་བློ་
སྦྱངས་པས་མི་ཆོག་པར་བླ་མའི་མན་ངག་ལ་བརྟེན་ནས་བློ་སྦྱོང་དགོས། མན་ངག་ནི་ཇོ་བོ་ཆེན་པོས་
བོད་རྒྱ་གར་ཁ་ཆེ་ཨུ་རྒྱན་སོགས་སུ་བསྟན་བཅོས་མང་དུ་མཛད་པའི་ནང་ནས་བྱང་ཆུབ་ལམ་གྱི་སྒྲོན་
མ༑ སེམས་འདུལ་བའི་རིམ་པ་གཙོ་བོར་སྟོན་པས་ལག་ཏུ་བླང་བདེ། བླ་མ་གཉིས་ཀྱི་གདམས་པས་
བརྒྱན་པས་ལུགས་གཞན་ལས་ཁྱད་པར་དུ་འཕགས་པ་དེ་ཡིན། དེའི་སྒོམ་ཚུལ་གསལ་དུ་བཏང་བ་
ལ་རྒྱལ་བ་ཙོང་ཁ་པའི་ལམ་རིམ་ཆེ་ཆུང་ལམ་རིམ་བསྡུས་དོན། རྒྱལ་བ་ངག་དབང་བློ་བཟང་རྒྱ་
མཚོས་འཇམ་དཔལ་ཞལ་ལུང་། པཎ་ཆེན་རིན་པོ་ཆེས་བདེ་ལམ། བཀའ་གདམས་གོང་མའི་ལམ་
རིམ་ཐམས་ཅད་མཛད་པ་ཡིན། དེ་ཐམས་ཅད་ཀྱི་བཤད་བྱ་རྩ་བའི་གདམས་ངག་དེ་བྱང་ཆུབ་ལམ་གྱི་
སྒྲོན་མ་ཡིན། ད་རེས་ཀྱི་གནས་སྐབས་སུ་རྒྱལ་བ་ངག་དབང་བློ་བཟང་རྒྱ་མཚོས་མཛད་པའི་འཇམ་
དཔལ་ཞལ་ལུང་གི་དབང་དུ་བྱས་ན། ཐོག་མར་དགེ་བའི་བཤེས་གཉེན་ཞིག་བཙལ་ནས་ཚུལ་བཞིན་
དུ་བསྟེན་དགོས། དགེ་བའི་བཤེས་གཉེན་མ་བསྟེན་པར་སངས་རྒྱས་པ་མི་སྲིད། སྲིད་ན་དེའི་མཚན་
གཞིར་སུ་འཇོག །བླ་མ་མ་བསྟེན་པར་སངས་རྒྱས་པ་མདོ་ནའང་མེད། སྔགས་ནའང་མེད། སངས་
རྒྱས་འཇིག་རྟེན་དུ་མ་བྱོན་གོང་དུ་ཆོས་བྱེད་མ་ཤེས་པ་དེ། བླ་མ་མེད་པས་མ་ཤེས་པ་ཡིན། དེ་ནས་
རིམ་པ་བཞིན་བོད་དུའང་བླ་མ་མ་བྱོན་པར་ཆོས་བྱེད་མ་ཤེས་པ་ཡིན་མོད། དེ་རང་ལ་བཀབ་ན་ཀློག་
སློབ་པའི་སློབ་དཔོན་གྱིས་མ་བསླབས་པར་ཡི་གེ་ཀློག་མ་ཤེས་པ་དེ། བླ་མས་མ་བསླབས་པར་མ་
ཤེས་པ་ཡིན། དགེ་བསྙེན། དགེ་ཚུལ། དགེ་སློང་གི་སྡོམ་པ་ཐམས་ཅད་བླ་མས་བྱིན་ནས་སྐྱེ་དགོས།
ཆོས་གོས་གསུམ་དང་གདིང་བ་ཆུ་ཚགས་ཐམས་ཅད་བླ་མས་བྱིན་གྱིས་བརླབས་ནས་སྦྱིན་དགོས། བླ་
མས་ངོ་མ་སྤྱད་ན་ཆོས་གོས་རྣམ་གསུམ་ཡང་ངོ་མི་ཤེས། ཚེ་འདིའི་བྱ་བ་མིག་གིས་བལྟས་ནས་བྱས་
ཆོག་པ་ཚོ་ཡང་མ་བསླབས་པར་མི་ཤེས་ན། སྔར་འགྲོ་ཡི་མ་མྱོང་བའི་སར་འགྲོ་བ་ལ་བླ་མ་མེད་ན་ག་
- 90 -



ན
, It
» ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
ན་འོང་། དེས་ན་ཡོན་ཏན་ཆེ་སྐྱེས་ཆུང་སྐྱེས་ཐམས་ཅད་བླ་མ་ལ་བརྟེན་ནས་སྐྱེ་དགོས་པས་བླ་མ་སྲོག་
ལས་ཀྱང་གཅེས་པར་བཟུང་ནས་བླ་མའི་དོན་དུ་ལུས་སྲོག་ལོངས་སྤྱོད་ཐམས་ཅད་གཏོང་ཕོད་པ་ཞིག་
དགོས་པ་ཡིན་པ་ལ། རང་ཤེས་རབ་ཆེན་པོ་འཛིན་ཡངས་པོ་བྱས་རང་གིས་ཧུར་བཏང་ནས་བྱུང་
བསམ་ཡོང་སྟེ་བླ་མ་སྤངས་པའི་ཆོས་དེ་གང་དྲན་དྲན་ཡིན། དབང་པོ་རྟུལ་པོ་ཞིག་ཡིན་ཀྱང་བླ་མ་ལ་
དད་གུས་ཆེ་དགོས། དབང་པོ་འབྲིང་ཞིག་ཡིན་ཀྱང་བླ་མ་ལ་དད་གུས་ཆེ་དགོས། དབང་པོ་རྣོན་པོ་
ཞིག་ཡིན་ཀྱང་བླ་མ་ལ་དད་གུས་ཆེ་དགོས། ཕ་དམ་པའི་ཞལ་ནས་ཀྱང་། འཇུས་ནས་བསླུ་བ་མེད་པ་
བླ་མ་ཡིན། །འབྲལ་མེད་གཙུག་ཏུ་ཁུར་ཅིག་དིང་རི་བ། །ཞེས་གསུངས་པ་ཡིན། དེ་ལྟར་སློབ་མའི་
ངོས་ནས་བླ་མ་ལ་བློ་སྙིང་བྲང་གསུམ་གཏད་པ་ན། བླ་མའི་ངོས་ནས་བོར་བཏང་བས་མི་འོང་བར་
དལ་འབྱོར་རྙེད་དཀའ་ནས་འཁྲིད་ཡོང་། ཞེས་དལ་འབྱོར་ནས་བྱང་ཆུབ་ཀྱི་སེམས་ཀྱི་བར་ལ་བློ་སྦྱོང་
ཚུལ་མདོར་བསྡུས་ཏེ་གསུང་ཞིང་ལྷག་པར་ད་ལྟ་ཁམས་བདེ་ལུས་བདེའི་སྐབས་སུ་མ་འབད་ན། འཆི་
ནད་ཀྱིས་ཐེབས་ཏེ་འཆི་བ་ལ་ཉེ་བའི་ཚེ་འགྱོད་ཀྱང་མི་ཕན་པས། དེ་རིང་ནས་ངན་སོང་གསུམ་གྱི་
སྡུག་བསྔལ་ལ་འཇིགས་ཏེ་སྡིག་སྤོང་དགེ་སྒྲུབ་ལ་འབད་ན་ཆོས་བྱེད་པའི་མགོ་དེ་ག་ནས་ཚུགས་པ་
ཡིན་པས་འབད་དགོས་ཚུལ་གསུངས་ཏེ་སེམས་བསྐྱེད་པར་མཛད། སླར་ཡང་འགྲོ་ལ་ཕན་ཕྱིར་
སངས་རྒྱས་འགྲུབ་པར་ཤོག །ཅེས་པའི་སྐབས་སུ་མཁའ་མཉམ་གྱི་སེམས་ཅན་ཐམས་ཅད་ལ་ཕན་
པའི་ཕྱིར་དུ་སངས་རྒྱས་དེ་བདག་གིས་ཐོབ་པར་ཤོག་ཅེས་སེམས་བསྐྱེད་རྒྱུ་ཡིན། རང་དོན་དུ་སངས་
རྒྱས་ཐོབ་པར་འདོད་ནས་སེམས་བསྐྱེད་པ་ཡིན་ན་རང་རྒྱལ་གྱི་སེམས་བསྐྱེད་ཡིན། དེས་ན་ཐོག་
མཐའ་གཉིས་ལ་བྱ་བ་གཉིས་གསུངས་པ་ཡིན་པས། ཐོ་རངས་ལངས་པའི་དུས་སུ་དེ་རིང་གི་ཉི་མ་ལ་
མ་རྒན་སེམས་ཅན་ཐམས་ཅད་ཀྱི་དོན་དུ་དགེ་སྦྱོར་ལ་བརྩོན་པར་བྱེད་སྙམ་དུ་འཕེན་པ་གཏོང་། ཉི་
མའི་གུང་ཚོ་ལ་སེམས་ཅན་ཐམས་ཅད་ཀྱི་དོན་དུ་ཐུགས་དམ་བྱེད་ཀྱིན་འདུག་གམ་མི་འདུག་བྱ་ར་
བྱས༑ དགོང་མོ་ཉལ་དུས་དེ་རིང་གི་ཉི་མ་ལ་ད་ནང་འཕེན་པ་བཏང་བ་ལྟར་བྱུང་འདུག་གམ་མི་འདུག་
བལྟ༑ བྱུང་འདུག་ན་དགའ་བ་བསྒོམ། རང་གིས་རང་ལ་ཁྱོད་ཡིན། དེ་རིང་ཁྱོད་ཀྱིས་བྱུང་ཟེར་ནས་
ལབ༑ སང་ཡང་དེ་ལྟར་བྱེད་སྙམ་དུ་འཕེན་པ་གཏོང་། མ་བྱུང་འདུག་ན་རང་གིས་རང་ལ་ཁྱོད་ཀྱིས་མ་
བྱུང་༑ བླ་མའི་མདུན་དུ་སེམས་བསྐྱེད་པར་ཁས་བླངས་ལམ་རིམ་གྱི་འཁྲིད་ཡོངས་རྫོགས་ཞུས་ནས་
ཐུགས་དམ་ཅི་བྱེད་རང་དོན་དུ་བྱེད་མཁན་ཆོས་དང་གང་ཟག་རྒྱབ་འགལ་དེ་ཁྱོད་ཡིན་མོད། སང་
-91-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ནས་དེ་འདྲ་མ་སོང་བ་གྱིས་ཟེར་ནས་མངན་བགྲང་། བླ་མ་དཀོན་མཆོག་ལ་ཡན་ལག་བདུན་པ་དང་
མཎྜལ་ཕུལ་ནས། བདག་གི་སེམས་འདི་ནི་ཉོན་མོངས་པའི་ཕྱོགས་ལ་མགོ་སྟོང་པ་ཨ་ལི་རེ་ལ་འཇུག་
སླ་མོ། དགེ་བའི་ཕྱོགས་ལ་ནི་ཇི་ལྟར་བྱས་ཀྱང་བཀུག་མི་ཐུབ་པ་རྭ་ཅོ་འདྲ་མོ་འདུག་པས། སང་ནས་
དེ་འདྲར་མ་སོང་བར་བདག་གི་བློ་ཆོས་སུ་འགྲོ་བར་བྱིན་གྱིས་བརླབ་ཏུ་གསོལ། ཞེས་གསོལ་བ་
འདེབས་དགོས། དེ་ལྟར་མ་བྱས་ན་རྟོགས་པ་སྐྱེ་བའི་དུས་མི་འོང་། ངེད་རང་ཚོའི་སེམས་འདི་བཏང་
ན་མི་འགྲོ། བཞག་ན་མི་སྡོད། བཏང་ན་འཛམ་བུ་གླིང་བུད་ནས་འགྲོ་བ་ནམ། འགྲོ་ས་ཡང་མེད།
བཞག་ན་མི་སྡོད། མིག་གི་ཡུལ་དུ་གཟུགས་ཡིད་དུ་འོང་བ་ཞིག་མཐོང་ན་དེའི་རྗེས་སུ་རྒྱུག །དེ་བཞིན་
དུ་རྣ་བའི་ལམ་དུ་སྒྲ། སྣའི་ལམ་དུ་དྲི། ལྕེའི་ལམ་དུ་རོ། ལུས་ཀྱི་ཡུལ་དུ་རེག་བྱ་ཡིད་དུ་འོང་བ་ཞིག་
བྱུང་ན་དེའི་རྗེས་སུ་རྒྱུག །དབང་པོ་ལྔ་པོ་དེ་ཁོ་གུ་ཡངས་བྱེད་ས་ཡིན་པས་ཁོ་བཏུལ་དགོས། ད་མང་
པོ་ཞུ་མི་དགོས། སངས་རྒྱས་ཀྱིས་ཀྱང་གདུལ་བྱ་ཕྲད་ཚད་ལ་ཆོས་མ་གསུངས། དོན་དུ་འགྱུར་ན་
གསུངས་པ་ཡིན་པས་ཐམས་ཅད་ལ་རང་ཆོས་འཆད་པའི་ངེས་པ་མེད་པ་བལྟ་རྒྱུ་ཡོད་བྱས་ཙ་ན།
ཐམས་ཅད་ཀྱིས་གང་ཞུས་ལ་གསན་དགོངས་གནང་ཞེས་གསུངས་སོ།། །།
༈ ཡང་ལོ་དེའི་ཧོར་ཟླ་བརྒྱད་པའི་ཚེས་བཞིའི་ཉིན་ར་ཁ་བྲག་ཏུ་ཕེབས་ཏེ་མཆོད་པ་བརྒྱ་ཚར་དང་དགེ་འདུན་ལ་བསྙེན་
བཀུར་ཕུན་སུམ་ཚོགས་པ་མཛད་སེམས་བསྐྱེད་སྐབས་ཕ་ཡུལ་ལ་ཆགས་ཞེན་བྱས་པའི་ཉེས་དམིགས་སོགས་གསུང་ཆོས་
རྒྱས་པར་གནང་། ཚེས་བཅོ་ལྔའི་ཉིན་སྒྲུབ་སྡེ་དེ་ཉིད་ཀྱི་དགེ་སློང་ངག་དབང་དོན་གྲུབ་ཀྱིས་མཆོད་པ་ཞབས་བརྟན་དགེ་
འདུན་རྣམས་ལ་བསྙེན་བཀུར་རྒྱ་ཆེན་མཛད། དེ་ཉིན་ཚོགས་དབུ་ལ་ཕེབས་ཀྱང་གསུང་ཆོས་མ་གནང་། བློ་གསལ་གླིང་གི་བླ་
མས་གཙོས་ཉུང་ཤས་ཤིག་ལ་བདེ་ལམ་གྱི་འཁྲིད་རྒྱས་པ་དང་བླ་མ་གཅིག་པུ་ལ་གཅོད་དང་སྙིང་པོ་དོན་གསུམ་གྱི་འཁྲིད་རྒྱས་
པར་གནང་། ཚེས་གཅིག་གཉིས་ནས་སྐུ་གཟུགས་མ་བདེ་བའི་ཚུལ་མཛད། ཉེར་ལྔའི་ཉིན་བློ་གསལ་གླིང་བླ་མས་མཆོད་པ་
བརྒྱ་མཆོད་ཚོགས་འཁོར། དགེ་འདུན་རྣམས་ལ་འགྱེད་སོགས་བསྙེན་བཀུར། དཔོན་སློབ་རིན་པོ་ཆེར་ཞབས་བརྟན་འབུལ་
བ་སོགས་ཕུན་སུམ་ཚོགས་པ་མཛད་ནས་མཁའ་འགྲོ་བརྟན་བཞུགས་གསུང་བ་ནས་བསྙུང་གཞི་དྭངས་པའི་ཚུལ་མཛད། ཧོར་
ཟླ་དགུ་པའི་ཚེས་གསུམ་གྱི་ཉིན་ཕུར་བུ་ལྕོག་གི་དགེ་འདུན་སྤྱིས། དཔོན་སློབ་རིན་པོ་ཆེར་ཞབས་བརྟན་མཆོད་པ་སྒྲུབ་སྡེ་
གསུམ་གྱི་དགེ་འདུན་རྣམས་ལ་བསྙེན་བཀུར་ལེགས་པར་བྱས། ཟླ་བ་དེའི་ཚེས་དགུའི་ཉིན་ར་ཁ་བྲག་གི་འདུ་ཁང་ཐོག་ཏུ་སེ་
ར་རྩེ་དང་ར་ཁ་བྲག་གི་བླ་མ་རང་གི་བཞུགས་ཁྲིར་བཞུགས་རྒྱུའི་རྒྱལ་བ་ཙོང་ཁ་པའི་སྐུ་གཉིས་ཀྱིས་གཙོས་རྟེན་རྣམས་ལ་རབ་
གནས་མཛད། ཚེ་བཅུའི་ཉིན་དགེ་འདུན་རྣམས་ལ་བསྙེན་བཀུར་བརྒྱ་མཆོད་ཚོགས་འཁོར་རྒྱ་ཆེར་མཛད་ནས། སེམས་
15
- 92 -



༡
(
༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
བསྐྱེད་པའི་སྐབས་སུ་འདི་ལྟར་གསུངས་སོ། ། །
བྱང་ཆུབ་ཏུ་སེམས་བསྐྱེད་དགོས་པ་ནི་དུས་དང་རྣམ་པ་ཀུན་ཏུ་ངེད་རང་ཚོ་སྐད་ཆ་བྱུང་བ་ཡིན།
བྱང་ཆུབ་ལམ་གྱི་རིམ་པ་ལ་བློ་སྦྱོང་མཁན་གྱིས་བྱང་ཆུབ་ཏུ་སེམས་མ་བསྐྱེད་ན་རྐང་དྲངས་ཡོང་།
རྐང་ནག་པོ་དྲངས་ཡོང་། བྱང་ཆུབ་ལམ་གྱི་རིམ་པ་ཉན་རིན་མ་ཆོག་བསམ་རིན་མ་ཆོག །བསྒོམ་རིན་
མ་ཆོག་པར་ཆོས་ཟབ་པ་ཞིག་གཞན་ན་ཡོད་བསམ་འོང་སྟེ། སྐྱེས་བུ་ཆུང་ངུ་ཞིག་ཡིན་ནའང་ལམ་གྱི་
རིམ་པ་ནས་ཆོས་བྱས་པས་ཆོག །འབྲིང་ཞིག་ཡིན་ནའང་དེ་ནས་ཆོས་བྱས་པས་ཆོག །ཆེན་པོ་ཞིག་
ཡིན་ནའང་དེ་ནས་ཆོས་བྱས་པས་ཆོག །སྐྱེས་བུ་གསུམ་གྱི་ལམ་གྱི་རིམ་པ་ལས་རྒྱ་ཆེ་བ་དང་། བཟང་
བའི་ཆོས་འཛམ་བུ་གླིང་ན་མེད། ད་རེས་དྲང་པོ་རང་ཡིན། ངེད་རང་ཚོ་ཁག་བཏགས་ས་རང་དེ་ཚོགས་
ལ་འགྲོ་དགོས་པས་ཐུགས་དམ་འཕེལ་པོ་མ་བྱུང་ཟེར་ཡོང་སྟེ། ཚོགས་འཚོགས་པ་ཐམས་ཅད་ཚོགས་
བསགས་སྒྲིབ་སྦྱོང་ཡིན། དེས་ཐུགས་དམ་ལ་གནོད་དོགས་མེད། རང་གཅིག་པུ་དབེན་པར་འདུག་རྒྱུ་
ཞིག་བྱུང་ན་བསམ་ཡོང་སྟེ། དེ་ལྟ་བུ་ཞིག་བྱུང་ན་ཡང་སེམས་མ་ཁུགས་བར་འགྲོ་སྙིང་རང་འདོད།
རང་གིས་རང་ལ་གཡེང་བ་བཅོས་ནས་གང་ཡང་མི་འོང་། ད་ལྟ་མཐུན་རྐྱེན་འཛོམ་པ་ལ་འཛོམ་པར་ངོ་
མ་ཤེས་པར། འཛོམ་པ་དེ་ཡང་མ་འཛོམ་པ་ཞིག་ཏུ་བྱས་པ་ཡིན། འཁོར་བ་ན་ཆོས་སྒྲུབ་པའི་མཐུན་
རྐྱེན་ཤིན་ཏུ་དཀོན་པ་ཡིན་ཏེ། ངེད་རང་ཚོ་དཀོན་མཆོག་གི་ཐུགས་རྗེས་དེ་ཡང་འཛོམ་པོ་འདུག །
འཁོར་བ་ན་ཆོས་སྒྲུབ་པའི་གེགས་ཤིན་ཏུ་མང་། དེའི་གཙོ་བོ་དགའ་རབ་དབང་ཕྱུག་ཡིན། དེ་ཡང་
དཀོན་མཆོག་གི་ཐུགས་རྗེས་དགའ་མོ་ཡོང་། ནམ་མཁས་ཁྱབ་ཚད་ཀྱི་བདུད་ཐམས་ཅད་ཁྱུ་ལོག་
ཀྱང་༑ སྐྱབས་གཅིག་མི་ཐུབ་སྟོན་པ་ཤཱཀྱ་ཐུབ་པ་གཅིག་མི་ཐུབ། མྱུར་མཛད་ཡེ་ཤེས་ཀྱི་མགོན་པོ་
ཕྱག་དྲུག་པ་གཅིག་མི་ཐུབ། སྐྱབས་ཀྱི་ཡོན་ཏན་བསམས་ནས་བློ་བཀལ་ན་དེ་འདྲ་ཡིན། དེ་ཚོ་གདམས་
ངག་ཏུ་གོ་ན་སྙིང་ལ་ཆོངས། མ་གོ་ན་ངས་བཤགས་པ་འབུལ། ད་ལྟ་ཐག་རིང་པོ་ནས་ལམ་རིམ་གྱི་
འཁྲིད་ཟེར་སྙན་མདོག་ཁ་པོ་ཡོང་སྟེ། ཁོ་རང་ལ་གཏུགས་པ་ན་རིང་རྒྱང་སྟེ་འགྲོ་འདི་ལ་རྡུགས་པ་
མང་༑ དབང་པོ་རྣོན་པོ་ཚོགས་བསགས་པ་སྒྲིབ་པ་སྦྱངས་པ་ཞིག་ཡིན་ན་མང་པོ་ལབ་མི་དགོས།
བྱང་ཆུབ་སེམས་སྐྱེས་གྱུར་ན་སྐད་ཅིག་གིས། །འཁོར་བའི་བཙོན་རར་བསྡམས་པའི་ཉམ་ཐག་རྣམས། །
བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པས་ཕྱག་བྱར་འགྱུར། །
ཞེས་པའི་དོན་ལ་ཐོས་བསམ་སྒོམ་པའི་ཤེས་རབ་རྒྱས་ན་དེས་ཆོག །ངེད་རང་ཚོ་དོན་གོ་བ་ཙུག་གིས་
-93 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཚིག་མང་དུ་འགྲོ་དགོས་རྒྱུ་ཞིག་ཏུ་སོང་། དེ་ཙུག་མི་འོང་། བཀའ་གདམས་པ་རྣམས་ཀྱིས་དོན་ལེགས་
པར་གོ་ན་ཚིག་ཉུང་རུག་གིས་འགྲོ་གསུང་། དོན་གོ་བ་རང་གི་སྐབས་སུ་དོན་རྒྱ་ཆེན་པོ་གོ་བ་ཡིན་པ་
ལ་ཚིག་ཉུང་རུག་གིས་འགྲོ་བ་ཞིག་ཡོད་པ་རེད། གང་ལྟར་ཡང་སེམས་བསྐྱེད་པའི་སྐབས་སུ་མར་མེ་
ལྟ་བུ་ཁུར་ནས་སེམས་བསྐྱེད་རྒྱུ་ཡིན་ན། མར་མེའི་རང་བཞིན་མུན་པ་སེལ་བ་དེ་བཞིན་དུ་སེམས་
ཅན་ཐམས་ཅད་ཀྱི་མ་རིག་པའི་མུན་པ་སེལ་བར་ཤོག་སྙམ་དུ་སེམས་བསྐྱེད་ན་རྒྱ་ཆེན་པོ་ཡོང་བྱ་བ་
ལ་སོགས་པའི་གསུང་ཆོས་རུས་པ་ཅན་འགའ་གནང་།། །།
༈ ཚེས་བཅུ་གཅིག་དང་བཅུ་གཉིས་ལ་དགེ་སློང་རྣམས་ཀྱིས་གདུགས་དཀར་ཤེར་སྙིང་། བླ་མའི་ཞབས་བརྟན་དུ་དམིགས་
ནས་ཤུགས་དྲག་པོ་གསུང་བར་མཛད། བཅུ་གཉིས་ཀྱི་ཉིན་གུང་ཚིགས་གྲོལ་མ་ཐག་རབ་གནས་མཛད་པའི་རྟེན་རྣམས་ཀྱི་
དྲུང་དུ། རིན་པོ་ཆེས་དབུ་མཛད། དགེ་སློང་ཐམས་ཅད་ཚོགས་ནས་སྤྱན་འདྲེན་ཁྲུས་གསོལ་ཡན་ལག་བདུན་པ་མཎྜལ་དང་
བཅས་པ་ཕུལ། ཙོང་ཁ་བརྒྱད་ཅུ་དལ་ཆེམ་པ་ཚར་གཅིག་གསུངས་ནས་ཡང་འདི་ལྟར་གསུངས། །
འོ༑ བྱང་ཆུབ་ཏུ་སེམས་བསྐྱེད་དགོས། དེ་ཡང་དུས་གསུམ་གྱི་དགེ་རྩ་ཐམས་ཅད་སངས་རྒྱས་ཐོབ་
ཕྱིར་ཏུ་བསྔོ་དགོས། དེ་ཡང་སངས་རྒྱས་རྣམས་ཀྱི་མཛད་པ་ནི། དང་པོར་བྱང་ཆུབ་ཏུ་ཐུགས་བསྐྱེད།
དེ་ཡང་ཡི་དམ་བརྟན་པོའི་སྒོ་ནས་སེམས་བསྐྱེད་ནས། བསྐལ་པ་གྲངས་མེད་གསུམ་དུ་ཚོགས་
བསགས། མཐར་མངོན་པར་རྫོགས་པར་སངས་རྒྱས་ནས། གདུལ་བྱ་རིགས་ཅན་གསུམ་ལ་ཆོས་ཀྱི་
འཁོར་ལོ་བསྐོར། སྐུ་ཚེ་རེ་རེ་ལའང་མཛད་པ་བརྒྱ་དང་མཛད་པ་བཅུ་གཉིས་ཟེར་བ་རྣམས་འབྱུང༌།
དེ་ལྟ་བུའི་ཚུལ་གྱིས་ནམ་མཁའ་མ་ཟད་ཀྱི་བར་དུ་འགྲོ་དོན་མཛད། དེ་ལྟ་བུའི་འཕྲུལ་ཆེན་པོ་དེ་གང་
ལས་བྱུང་ན་བྱང་ཆུབ་ཀྱི་སེམས་ལས་བྱུང་། དང་པོར་བྱང་ཆུབ་ཏུ་སེམས་བསྐྱེད་པ་དེ་མ་བྱུང་ན། བར་
དུ་ཚོགས་བསགས་པ་དེ་མི་འོང་། དེ་མ་བྱུང་ན་མཐར་འཚང་རྒྱ་བ་དེ་མི་འོང་། དེ་མ་བྱུང་ན་ད་ལྟ་ཡེ་
རང་གི་གནས་སྐབས་འདི་འདྲ་ཞིག་ལས་མི་འོང་། དེས་ན་བྱང་ཆུབ་ཀྱི་སེམས་ཐེག་པ་ཆེན་པོའི་ཆོས་
ཐམས་ཅད་ཀྱི་རྩ་བ་ཡིན། སྙིང་པོ་ཡིན། ཐེག་པ་ཆེན་པོའི་ཆོས་ཐམས་ཅད་མདོར་བསྟན་པའི་ཚིག་ལྟ་
བུ་ཡིན། བྱང་ཆུབ་ཀྱི་སེམས་གདམས་པའི་མཐིལ་དུ་གོ་བའི་གནད་དེ། སྐྱེས་བུ་གསུམ་གྱི་ལམ་གྱི་
རིམ་པ་ནས་འཚོལ་དགོས། ལམ་གྱི་རིམ་པ་ནས་བྱང་ཆུབ་ཀྱི་སེམས་ལ་ངེས་པ་རྙེད་ན། དེར་མ་འདུས་
པའི་ཆོས་མེད། འཇམ་དཔལ་ཞལ་ལུང་ན་ཅི་གསུངས། ཆོས་ཕུང་བརྒྱད་ཁྲི་བཞི་སྟོང་ལ་སོགས་པའི་
ཚིག་དོན་རྒྱ་ཆེན་པོ་དག་དེར་མ་འདུས་པས་ལྷག་ཆད་དུ་འགྱུར་རམ་སྙམ་དུ་སེམས་ན། ཚིག་གི་ཆ་
-94 -



» ༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
མཐའ་དག་ནི་ཡོངས་སུ་རྫོགས་པ་འདུ་མི་དགོས་ཤིང་། དོན་ཐམས་ཅད་འདུས་པས་དཔེར་ན་ག་བུར་
ཉེར་ལྔ་པའི་སྨན་གྱི་ཕུང་པོ་ཤིན་ཏུ་ཆེ་བ་དག་ལས། ཐུན་ཆུང་ངུ་ཞིག་གིས་གང་ཟག་གཅིག་གི་ཚ་བའི་
ནད་སེལ་བ་ཡིན་གྱིས་དེས་སྨན་གྱི་ཕུང་པོ་ཡོངས་རྫོགས་ཟ་མི་དགོས་པ་བཞིན་ནོ་ཞེས་གསུངས་པ་
ཡིན༑ སྐྱེས་བུ་གསུམ་གྱི་ལམ་རིམ་ལས་ལྷག་པའི་ཆོས་མེད། འདི་ལ་ཐེ་ཚོམ་སྐྱེ་རྒྱུ་ཡོད། འོ་ན་དཔལ་
གསང་བ་འདུས་པ། བདེ་མཆོག །དུས་འཁོར་སོགས་འདུག་པ་སྙམ་ན། དེ་ཐམས་ཅད་སྐྱེས་བུ་ཆེན་
པོའི་ལམ་ཡིན། སྐྱེས་བུ་ཆེན་པོ་ལ་ཕར་ཕྱིན་ཐེག་པའི་ཐེག་པ་ཆེན་པོ་དང་། གསང་སྔགས་ཀྱི་ཐེག་པ་
ཆེན་པོ་གཉིས་ཡོད་པའི། དེ་གཉིས་ཀའི་འཇུག་སྒོ་བྱང་ཆུབ་ཀྱི་སེམས་སུ་གདམས་འདུག་པ། དེས་ན་
ཤེས་རབ་ཆེ་ནའང་བྱང་ཆུབ་ཏུ་སེམས་བསྐྱེད་དགོས། སྙིང་རྗེ་ཆེ་ནའང་བྱང་ཆུབ་ཏུ་སེམས་བསྐྱེད་
དགོས། རྒན་པ་ཞིག་ཡིན་ནའང་བྱང་ཆུབ་ཏུ་སེམས་བསྐྱེད་དགོས། གཞོན་པ་ཞིག་ཡིན་ནའང་བྱང་
ཆུབ་ཏུ་སེམས་བསྐྱེད་དགོས། གཞོན་པ་ཡིན་ཟེར་ནས་ཁང་པ་ཞིག་བཟུང་ཚོགས་འདོན་ཙམ་ཡང་མི་
འཛིན་པར་ཨོ་ཟོབ་ཟོབ་བྱས་བསྡད་པས་མི་འོང་། དགེ་བའི་བཤེས་གཉེན་བསྟེན་དགོས། དགེ་བའི་
བཤེས་གཉེན་ཆོས་ཐམས་ཅད་ཀྱི་རྩ་བ་ཡིན། རྒན་པའི་ཆོས་དང་གཞོན་པའི་ཆོས་གཉིས་མེད། ད་ལྟ་
ལམ་རིམ་གྱི་འཁྲིད་ཐོབ་འཁྲིད་ཐོབ་ཟེར་འོང་སྟེ། ལམ་རིམ་གྱི་འཁྲིད་ཐུགས་དམ་དུ་མ་གོ་བར་ཐོས་
པ་འདྲ་ཞིག་འཚོལ་བར་གཡམ་གཡམ་རྒྱུག་དེ་ལ་བྱབས་གང་ཡང་མི་འོང་བས། ད་ལྟ་ངེད་རང་ཚོ་བ་
སྤུ་གཟིངས་ནས་ལམ་རིམ་ལ་བློ་སྦྱོངས་དགོས། ལམ་རིམ་ལ་བློ་སྦྱོང་གིན་ཐོས་པ་བཙལ་ན་རྒྱ་ཆེན་པོ་
འོང༑ དེ་ལྟར་ལམ་རིམ་ལ་བློ་སྦྱངས་ན་ཆོས་ཐམས་ཅད་བྱང་ཆུབ་ཀྱི་སེམས་སུ་འདུས་པར་གོ །ཕྱག་
མཆོད་པ་སོགས་དགེ་སྦྱོར་ཅི་བྱེད་ཀྱང་བྱང་ཆུབ་ཀྱི་སེམས་སྐྱེ་བའི་ཐབས་སུ་གོ་ནས། བྱང་ཆུབ་ཀྱི་
སེམས་ཐུགས་དམ་གྱི་མཐིལ་དུ་འཛིན་པ་ཞིག་དགོས། དེ་ལ་དགོངས་ནས་རྗེ་བླ་མས། སེམས་བསྐྱེད་
ཐེག་མཆོག་ལམ་གྱི་གཞུང་ཤིང་སྟེ། །རླབས་ཆེན་སྤྱོད་པ་རྣམས་ཀྱི་གཞི་དང་རྟེན། །ཚོགས་གཉིས་
ཀུན་ལ་གསེར་འགྱུར་རྩི་ལྟ་བུ། །རབ་འབྱམས་དགེ་ཚོགས་སྡུད་པའི་བསོད་ནམས་གཏེར། །དེ་ལྟར་
ཤེས་ནས་རྒྱལ་སྲས་དཔའ་བོ་རྣམས། །རིན་ཆེན་སེམས་མཆོག་ཐུགས་དམ་མཐིལ་དུ་འཛིན། །ཞེས་
དང༑ བསྐལ་པ་དུ་མར་རབ་དགོངས་མཛད་པ་ཡི། །ཐུབ་དབང་རྣམས་ཀྱིས་འདི་ཉིད་ཕན་པར་
གཟིགས། །གསུངས་འདུག་པ་འདི་ལ་ཡེ་རང་ཚོས་སྐྱོན་གཏེང་བ་ནམ། ད་དེ་རིང་གི་གནས་སྐབས་སུ་
སེམས་བསྐྱེད་པའི་དཔང་པོ་ཡོད། མདོ་སྡེ་བསྐལ་པ་བཟང་པོ་ན། སངས་རྒྱས་གྲགས་པ་ཞེས་བྱ་བ་
- 95 -



ག ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྔོན་ཐགས་མཁན་དུ་གྱུར་པའི་ཚེ། རས་ཀྱི་ཁ་ཚར་ཕུལ་ནས་སེམས་བསྐྱེད་པར་གསུངས། རྒྱུ་ཆུང་
ཆུང་དེ་ཙམ་ཕུལ་ནས་སེམས་བསྐྱེད་པས་སངས་རྒྱས་འདུག །ངེད་རང་ཚོ་ཐོག་མ་མེད་པ་ནས་ད་ལྟའི་
བར་ལ་རས་ཀྱི་ཁ་ཚར་ཙམ་ཞིག་ཕུལ་ནས་སེམས་བསྐྱེད་མ་མྱོང་བར་འདུག །ད་རེས་བསམ་མནོ་
ཞིག་བཏང་ན། ཚ་དམྱལ་བ་རྣམས་ཚ་བས་སྡུག་བསྔལ། གྲང་དམྱལ་བ་རྣམས་གྲང་བས་སྡུག་བསྔལ།
ཡི་དྭགས་རྣམས་བཀྲེས་སྐོམ་གྱིས་སྡུག་བསྔལ། དུད་འགྲོ་རྣམས་གཅིག་ལ་གཅིག་ཟ་བས་སྡུག་བསྔལ་
ནས་སེམས་བསྐྱེད་མ་ཤེས། འདོད་ལྷ་རྣམས་འདོད་ཡོན་ལ་ཆགས་ནས་སེམས་བསྐྱེད་མ་ཤེས།
གཟུགས་ཁམས་པ་རྣམས་ཏིང་ངེ་འཛིན་ལ་ཡེངས་ནས་སེམས་བསྐྱེད་མ་ཤེས། གཟུགས་མེད་ཁམས་
པ་རྣམས་དྲན་པ་རགས་པ་ཐམས་ཅད་རྒྱུན་ཆད་སེམས་དང་ནམ་མཁའ་དབྱེར་མེད་དུ་སོང་ནས་
སེམས་བསྐྱེད་མ་ཤེས། དེ་ཐམས་ཅད་ཀྱི་ནང་ནས་སེམས་བསྐྱེད་ཤེས་མཁན་དེ་ངེད་རང་མི་གཅིག་པུ་
རེད༑ མི་ཕལ་ཆེ་བ་ཚེ་འདིའི་གནས་སྐབས་དེ་ག་ཡིན་མདོག་ཁ་པོ་ཞིག་ཏུ་མཐོང་ནས་སེམས་བསྐྱེད་
མ་ཤེས། ངེད་རང་ཚོ་ད་རེས་སེམས་བསྐྱེད་ཤེས་པའི་དལ་འབྱོར་གྱི་མི་ལུས་རིན་པོ་ཆེ་ཐོབ་པའི་དུས་
འདིར་བསམ་མནོ་གཏོང་ཡགས་བྱས་ནས་བྱང་ཆུབ་ཏུ་སེམས་བསྐྱེད་དགོས། ད་རེས་བསམ་མནོ་
བཏང་ན། འཁོར་བའི་གནས་སྐབས་གང་ལ་བལྟས་ཀྱང་ཁྱོད་བྱང་ཆུབ་ཏུ་སེམས་བསྐྱེད་ཅིག་ཟེར་
མཁན་འདྲ་མོ། ཉན་ཐོས་རང་རྒྱལ་སུ་ལ་བལྟས་ཀྱང་ཁྱོད་བྱང་ཆུབ་ཏུ་སེམས་བསྐྱེད་ཅིག་ཟེར་མཁན་
འདྲ་མོ་ཡོད། བསམ་མནོ་མ་བཏང་བས་མ་གོ་བ་ཡིན། ཞེས་བྱ་བ་ལ་སོགས་པའི་གསུང་ཆོས་རྒྱས་
པར་གནང་ནས་བྱམས་སྙིང་རྗེའི་དམིགས་པ་རྣམས་གསལ་བཏབ་ནས་དཔོན་སློབ་ཐམས་ཅད་ཀྱིས་
མགྲིན་གཅིག་ཏུ་སངས་རྒྱས་ཆོས་ཚོགས་མའི་སྒོ་ནས་སེམས་བསྐྱེད། བསྟན་འབར་མའི་སྒོ་ནས་
བསྟན་པ་རྒྱས་པའི་བསྔོ་སྨོན་ཡང་དག་དང་ཤིས་པ་བརྗོད་པའི་སྒོ་ནས་རྟེན་རྣམས་ལ་མེ་ཏོག་འཐོར་
བར་མཛད་དོ།། །།
༈ ཡང་ཟླ་བ་དེའི་ཚེས་བཅོ་ལྔའི་ཉིན་ར་ཁ་བྲག་གི་འདུ་ཁང་ཐོག་ཏུ་རིན་པོ་ཆེ་ཉིད་ཀྱི་སློབ་མ་བར་ཁམས་ཤོ་པ་མདོའི་དགེ་
སློང་ངག་དབང་བརྩོན་འགྲུས་ཞེས་བྱ་བས་རིན་པོ་ཆེར་ཞབས་བརྟན་འབུལ་བ་ཚོགས་འཁོར། སྒྲུབ་སྡེ་གསུམ་གྱི་དགེ་སློང་
རྣམས་ལ་འགྱེད་མང་ཇ་སེམས་བསྐྱེད་པའི་རྫས་མཆོད་པ་བརྒྱ་ཚར་ཕུལ་བའི་ཚེ་དམ་པ་དེའི་ཞལ་ནས།
འོ ངེད་རང་ཚོ་དུས་རྣམ་པ་ཀུན་ཏུ་སེམས་བསྐྱེད་པའི་སྐད་ཆ་བྱས་པ་དེ། ཐེག་པ་ཆེན་པོ་ལ་བློ་
སྦྱོང་མཁན་ཡིན་པའི་དབང་དུ་བྱས་པ་ཡིན། གཞན་མི་ཐམས་ཅད་ལ་འདི་བཤད་མི་རིགས། བཀའ་
- 96-



༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
གདམས་གོང་མའི་སྐབས་སུ་འདི་ལྐོག་ཆོས་ཡིན། དེའི་རྒྱུ་མཚན་གྱིས་དགེ་བཤེས་ཤ་ར་བ་ཞུ་བ་དེ་
བྱང་ཆུབ་ཀྱི་སེམས་ལ་ཤིན་ཏུ་བཟང་བ་ཞིག་ཡིན་ཀྱང་། ཚོགས་སུ་བྱང་ཆུབ་ཀྱི་སེམས་ཀྱི་སྐད་ཆ་ཟུར་
ཙམ་ཡང་མི་ཡོང་བ་རེད། དགེ་བཤེས་འཆད་ཀ་བ་ཞུ་བ་དེ་གསང་སྔགས་གསར་རྙིང་གཉིས་ཀ་ལ་
མཁས། པུ་ཏི་བརྒྱ་ཙམ་ཐུགས་ལ་མངའ་ཡང་མ་ངོམས་པར་ཐོས་པ་རྒྱ་ཆེར་བཙལ་བས་འཚང་རྒྱ་བའི་
ཆོས་གཞན་ཞིག་ན་ཡོད་སྙམ་ནས་ཐུགས་མ་ཚིམ་པར་ཡོད་པ་ལ། དུས་ནམ་ཞིག་ཙ་ན་ཁོང་གིས།
དགེ་བཤེས་གླང་ཐང་པའི་བློ་སྦྱོང་ཚིག་རྐང་བརྒྱད་མར། ཁྱེ་དང་རྒྱལ་ཁ་གཞན་ལ་སྦྱིན། །གྱོང་དང་
བུབ་ཁ་རང་གིས་བླང་། །ཞེས་པའི་ཚིག་དེ་གཟིགས་པས་ཐུགས་ལ་ཤིན་ཏུ་འཕྲོད་པ་ཞིག་བྱུང་ནས་
དེའི་གདམས་ངག་རྩད་བཅད་པས་ཤ་ར་བ་ལ་ཡོད་པ་གསན་ནས། རིམ་གྱིས་ཤ་ར་བའི་སྐུ་གཞོགས་
སུ་ཕེབས་ནས་གདམས་ངག་དེ་ཡོད་དམ་མེད་སྙམ་པའི་དོགས་པ་བཅུག་པས། ཚོགས་སུ་ཆོས་
གསུངས་པ་ན་ཉན་ཐོས་ཀྱི་སྐོར་འདྲ་ལས་བྱང་ཆུབ་སེམས་ཀྱི་ཟུར་ཙམ་མི་ཡོང་བར་འདུག་ནས། ད་
བླ་མ་འདི་ལ་གདམས་ངག་དེ་ཡོད་དམ་མེད་རྩད་བཅད་ལ། ཡོད་ན་ནི་འདུག་དགོས་མེད་ན་ནི་འགྲོ་
དགོས་དགོངས་ནས། ཉིན་གཅིག་བླ་མ་མཆོད་རྟེན་ལ་སྐོར་བ་མཛད་པའི་སྐོར་ལམ་དུ་རང་གིས་གྱོན་
པའི་ཅམ་རྩེ་དེ་ཕུད་བཏང་། འདི་རུ་བཞུགས་པར་ཞུ་དང་། བདག་ལ་དྲི་བ་ཞིག་བདོག་ཞུས་པས། ཤ་
ར་བའི་ཞལ་ནས། ངས་གྲོས་ཐག་ཐམས་ཅད་སྟན་ཐོག་ནས་བཅད་ཚར་ཁྱོད་ལ་གྲོས་ཐག་མ་ཆོད་པ་
ཅི་ཡོད་གསུངས་ནས་བོ་དེ་རྩེའི་ཕྲེང་བ་སྔོག་གྱིན་སྔོག་གྱིན་ཅམ་ཙེའི་སྟེང་དུ་བཞུགས་པས། བླ་མ་
འདིའི་གསུང་ལུགས་ཀྱི་འདི་ལ་རྟོགས་པའི་ཡོན་ཏན་བཟང་པོ་ཡོད་སྙམ་པ་བྱུང་། དེ་ནས་བདག་གིས་
མཐོང་བའི་ཆོས་ཤིག་ན། ཁྱེ་དང་རྒྱལ་ཁ་གཞན་ལ་སྦྱིན། །གྱོང་དང་བུབ་ཁ་རང་གིས་བླང་། །ཟེར་བ་
ཞིག་འདུག་པས། བདག་གི་སེམས་ལ་ཤིན་ཏུ་འཕྲོད་པ་ཞིག་བྱུང་བས་འཚང་རྒྱ་བ་ལ་ཆོས་དེ་ལྟ་བུ་
ཞིག་ངེས་པར་དགོས་སམ་མི་དགོས་བདག་ལ་དེ་ལྟ་བུའི་ཆོས་ཀྱི་སྐལ་པ་ཡོད་དམ་མེད་ཞུས་པས།
ཁྱོད་ཀྱི་སེམས་ལ་འཕྲོད་པ་དང་མ་འཕྲོད་པའི་ཁ་ན་ཅི་ཡོང་། འཚང་རྒྱ་མི་འདོད་ན་ནི་ཕར་ཞོག །
འདོད་ཕྱིན་ཆོས་དེ་ལྟ་བུ་ཞིག་ལ་མ་བསླབས་པའི་ཐབས་མེད་གསུངས། འོ་ན་དེའི་ཟིན་སོ་ག་ན་མཆིས་
ཞུས་པས། སློབ་དཔོན་ཀླུ་སྒྲུབ་ལ་ཚད་མར་མི་བྱེད་པ་སུ་ཡོད། རིན་ཆེན་འཕྲེང་བར་བདག་ལ་དེ་དག་
སྡིག་སྨིན་ཞིང་། །བདག་དགེ་མ་ལུས་དེར་སྨིན་ཤོག །གསུངས་འདུག་པ་གསུངས། དེ་ལྟ་བུའི་སློབ་
དཔོན་དེ་སློབ་དཔོན་བཟང་བའི་ཚད་དང་། སློབ་མ་དེ་སློབ་མ་བཟང་བའི་ཚད་ཡིན་གསུངས་པ་རེད།
- 97 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དེ་ནས་བླ་མ་དེ་ལ་གདམས་ངག་དེ་ཡོད་པར་ཐག་ཆོད་ནས་གདམས་ངག་དེ་ཐུགས་ལ་འདོགས་པར་
ཞུ་ཞུས་པས་སྡོད་ནུས་ན་ཡོང་གསུངས། དེ་ནས་གནས་ཚང་གི་དཔེ་ཆའི་གསེབ་ན་རིན་ཆེན་འཕྲེང་བ་
འདུག་པ་ལ་གཟིགས་པས། བླ་མས་གསུང་པ་བཞིན་དུ་འདུག་པས་བླ་མ་ལ་ཡང་ངེས་ཤེས་ཆེ་རུ་
སོང་༑ དེ་ནས་བཟུང་སྟེ་ལོ་བཅུ་གཉིས་ཀྱི་བར་བསྟེན་ནས་བྱང་ཆུབ་སེམས་ཀྱི་གདམས་ངག་ཞུས་
པས་སོ་སོ་སྐྱེ་བོའི་ས་ནས་བདག་འཛིན་སྤངས་པ་ཞིག་བྱུང་། བཀའ་གདམས་པ་རྣམས་ཀྱིས་སྤྱིར་སོ་
སོ་སྐྱེ་བོ་ལ་བདག་འཛིན་སྤངས་པ་མི་འོང་བ་ཡིན་ཏེ། འཆད་ཁ་བས་སྤངས་པ་ཡིན་གསུངས། དེ་ལྟར་
བསྟེན་ནས་ཤ་ར་བའི་ཞལ་ནས་ངའི་བྱང་ཆུབ་ཀྱི་སེམས་དེ་ཁྱོད་ཀྱིས་སྐྱོངས་ཤིག་གསུངས་ནས་བྱང་
ཆུབ་ཀྱི་སེམས་ཀྱི་བཀའ་བབས་པ་ཡིན། དེས་ན་བྱང་ཆུབ་ཀྱི་སེམས་འདི་མི་ཐམས་ཅད་ལ་བཤད་ན་
ཆོས་ལ་རྩིས་མེད་དུ་འགྲོ། ཡིན་ནའང་ངེད་རང་ཚོ་དབང་ཆེན་ཡང་མང་པོ་ཞུས་འདུག་པས་རྒྱུད་ལ་སྐྱེ་
ཉན་ན་བསམ་ནས་ཞུས་པ་ཡིན། ལྷག་པར་དེང་སང་གསང་རྒྱུ་འདི་དང་བཤད་རྒྱུ་འདི་ཞེས་དབྱེ་
འབྱེད་མེད་པར་གཏེར་མ་ཐམས་ཅད་ཀྱང་ཁ་ཕྱེ་ནས་སྟོན་པ་ཞིག་འདུག་པ་དང་བསྟན་པ་ཡིན། །
གཞན་བྱང་ཆུབ་སེམས་ཀྱི་སྐད་ཆ་མི་ལ་གཏོང་མི་ཕོད། བྱང་ཆུབ་ཀྱི་སེམས་ཡིད་བཞིན་ནོར་བུ་དང་
འདྲ་ དཔེར་ན་ཡིད་བཞིན་གྱི་ནོར་བུ་ཞིག་རང་ལ་ཡོད་ན་དེའི་སྐད་ཆ་གཞན་ལ་གཏོང་མི་ཕོད་རང་
གིས་རྒྱུས་ཡོད་བྱས་ནས་འཆང་དགོས་དེ་དང་འདྲ། དེའི་རྒྱུ་མཚན་གྱིས། གང་ལ་སེམས་ཀྱི་དམ་པ་
རིན་ཆེན་དེ། །སྐྱེས་པ་དེ་ཡི་སྐུ་ལ་ཕྱག་འཚལ་ཞིང་། །གང་ལ་གནོད་པ་བྱས་ཀྱང་བདེ་འབྲེལ་བ། །
བདེ་བའི་འབྱུང་གནས་དེ་ལ་སྐྱབས་སུ་མཆི། །ཞེས་དང༌། རྗེ་བླ་མས། སེམས་བསྐྱེད་ཐེག་མཆོག་
ལམ་གྱི་གཞུང་ཤིང་སྟེ། །ཞེས་སོགས་དང་། རྒ་ཤི་མེད་པར་འདྲེན་བགྱིད་པ། །བྱང་ཆུབ་སེམས་ལ་
ཕྱག་འཚལ་ལོ། །ཞེས་བསྔགས་པ་རྒྱ་ཆེར་གསུངས་པ་ཡིན། རྒ་ཤི་མེད་པའི་གནས་ནི་སངས་རྒྱས་ཀྱི་
ས་ཡིན། བྱང་ཆུབ་ཀྱི་སེམས་ལ་ལམ་འཕྱུགས་པ་སྤུ་ཙམ་ཡང་མེད། དབུ་མའི་ལྟ་བ་ཡིན། དེ་ཡང་བྱང་
ཆུབ་ཀྱི་སེམས་ཀྱིས་མ་བརྒྱན་ན་ཉན་ཐོས་ཀྱི་རྒྱུར་འགྲོ་ས་ཡོད། རང་རྒྱལ་གྱི་རྒྱུར་འགྲོ་ས་ཡོད།
ཉན་ཐོས་འགོག་པའི་རྒྱུར་འགྲོ་ས་ཡོད། སྤྱིར་ལྟ་བ་ཆོས་སྐུའི་རྒྱུ་ཡིན་ཏེ། བྱང་ཆུབ་སེམས་ཀྱི་ཁ་ལོ་མ་
བསྒྱུར་ན་ཆོས་སྐུའི་རྒྱུ་མ་ཡིན། ཉན་ཐོས་དགྲ་བཅོམ་པས་ཆོས་སྐུ་མ་ཐོབ་འདུག་པ། ངེད་རང་ཚོས་
བྱང་ཆུབ་སེམས་ཀྱི་རྒྱུ་འབྲས་མ་གོ་བ་ཡིན། གང་ཟག་གཅིག་གིས་འབྲུ་རྡོག་པོ་གཅིག་ཁུར་ནས་
སེམས་བསྐྱེད་པས་ཀྱང་སངས་རྒྱས་འདུག །ངེད་རང་ཚོ་གྲོགས་དགེ་འདུན་འདུས་པ་རྒྱ་མཚོ་དང་ལྷན་
-98-



༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
ཅིག་ཏུ་རྟེན་བཟང་གསུམ་གྱི་མདུན་དུ་ཉིན་མཚན་མེད་པར་ཚོགས་བསགས་སྒྲིབ་སྦྱོང་བྱས་ནས་
སེམས་བསྐྱེད་ན་སངས་རྒྱས་ཀྱི་རྒྱུར་ཅི་ལ་མི་འགྲོ། བྱང་ཆུབ་སེམས་ཀྱི་ལས་འབྲས་ག་ན་ངེས། དགེ་
བ་བཅུའི་ལས་འབྲས་ཙམ་ཡང་ངེས་པ་མི་འདུག །ཡིན་ནའང་བྱང་ཆུབ་སེམས་ལ་ལོང་བས་གླང་
མཇུག་བྱས་ཏེ་འབད་ན་ཕུགས་སུ་དོན་ཆེན་པོ་འོང་། ཤེས་རབ་ཆེ་ཆུང་ཐབས་ཀྱི་ཐོག་ཏུ་ཤེས། ངེས་
འབྱུང་དགའ་མོ་ཡོད་པ་ཞིག་གིས་བྱང་ཆུབ་ཀྱི་སེམས་ལ་འབད་ན་ལྟ་བ་རྟོགས་པ་ལ་གང་ཡང་མི་
འགོར། དབྱར་སྔོན་པོ་དེ་སྟོན་སེར་པོར་འགྱུར། སྟོན་སེར་པོ་དེ་དགུན་སྐྱ་བོར་འགྱུར། དགུན་སྐྱ་བོ་དེ་
དཔྱིད་སྔོན་པོར་འགྱུར་བའི་དུས་བཞིའི་འགྱུར་ལྡོག་དེ་ཁོག་ཕ་གི་ན་ཆོས་སྐུ་འགྱུར་བ་མེད་པ་ཡོད་པའི་
རྟགས་ཡིན། ལས་སྒྲིབ་ཆུང་དུ་སོང་ན་འཁོར་འདས་ཀྱི་དངོས་པོ་ཐམས་ཅད་ཀྱིས་ལྟ་བ་མི་སྟོན་མཁན་
མེད༑ འགྲོ་བ་རིགས་གཞན་གྱི་རྟེན་ལ་སེམས་བསྐྱེད་པ་ཡོད་དེ། མི་འདྲ་མོ་མེད། བདག་ཅག་གི་སྟོན་
པ་དམྱལ་བའི་ཤིང་རྟ་འདྲེན་པའི་གྱད་དུ་འཁྲུངས་པའི་ཚེ་སེམས་བསྐྱེད་པ་དེ་འཇུག་སེམས་ཀྱང་མིན།
སྨོན་སེམས་དམ་བཅའ་ཅན་ཡང་མིན། སྨོན་སེམས་ཙམ་ཡིན། མཛའ་བོའི་བུ་མོའི་རྟེན་ལ་སེམས་
བསྐྱེད་པ་དེ་ཡང་། འཇུག་སེམས་ཀྱང་མིན། སྨོན་སེམས་དམ་བཅའ་ཅན་ཡང་མིན། སྨོན་སེམས་ཙམ་
ཡིན་གསུངས། ངེད་རང་ཚོ་བློ་སྦྱངས་ནས་སེམས་བསྐྱེད་པ་ཡིན་པས་གཞན་དང་མི་འདྲ། གང་ལྟར་
ཡང་མང་པོ་ཞུ་མི་དགོས། མི་གོ་མཁན་ཞིག་ལ་ནི་ཇི་ཙམ་བཤད་ཀྱང་དོན་མེད་རེད། གོ་མཁན་ཞིག་
ལ་འདི་ཚོ་ཆུའི་གཏམ་ཙམ་ཡང་མ་ཐོས་པར་ལོ་བཅུ་གཉིས་སོང་བ་ལ། ད་ཁ་བཙུགས་ནས་འཐུངས་
པས་ཆོག་པ་ལྟ་བུ་ཡིན་ཞེས་བྱ་བ་ལ་སོགས་པའི་གསུང་ཆོས་རྒྱས་པར་གནང་།། །། །
༈ ཡང་ཟླ་བ་དེའི་ཚེས་བཅུ་དགུའི་ཉིན་ར་ཁ་བྲག་གི་སྤྱི་པ་རབ་འབྱམས་པ་བསོད་ནམས་བཟང་པོས་ཐུགས་ཁུར་བཞེས་
ནས་༑ རིན་པོ་ཆེར་ཞབས་བརྟན་འབུལ་བ་ཚོགས་འཁོར་བརྒྱ་མཆོད། སྒྲུབ་སྡེ་གསུམ་གྱི་དགེ་འདུན་རྣམས་ལ་བསྙེན་བཀུར་
ཕུན་སུམ་ཚོགས་པ་མཛད་པའི་ཚེ་འདི་ལྟར་གསུངས་སོ། །
འོ༑ དུས་རྣམ་པ་ཀུན་ཏུ་བྱང་ཆུབ་ཀྱི་སེམས་ལ་བློ་སྦྱོང་དགོས། སྤྱིར་ཉིན་ལན་གསུམ་མཚན་ལན་
གསུམ་བྱང་ཆུབ་ཀྱི་སེམས་སྦྱོངས་གསུང་ཡོང་སྟེ། བྱང་ཆུབ་ཀྱི་སེམས་ལ་བློ་སྦྱོང་བ་ལ་མཚམས་
གཅོད་རྒྱུ་ཅང་མེད། དུས་རྣམ་པ་ཀུན་ཏུ་སྦྱོང་དགོས། སོ་ཐར་གྱི་མདོ་འདོན་པ་དང་འདྲ། གོ་རྒྱུ་མ་བྱུང་
ཡང་རྒྱུན་ཏུ་འདོན་དགོས་པ། དེ་བཞིན་དུ་བྱང་ཆུབ་ཀྱི་སེམས་ཀྱང་། གོ་རྒྱུ་མ་བྱུང་ནའང་། རྒྱུན་ཏུ་
བཤད་དགོས། ཤ་ར་བས་གང་གསུངས་པ་དེ་ཡིན། སངས་རྒྱས་མི་འདོད་ན་ཕར་ཞོག །འདོད་ཕྱིན་
- 99 -



(དུ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བྱང་ཆུབ་ཀྱི་སེམས་ལས་འགྲོ་ས་མི་འོང་། མདོར་ན་བྱང་ཆུབ་སེམས་དཔའི་སྤྱོད་པ་རྒྱ་ཆེ་དཔངས་མཐོ་
གྲངས་མང་བསམ་གྱིས་ཁྱབ་དོགས་མེད་དེ་ཐམས་ཅད་ཀྱི་མདོར་བསྟན་དེ་བྱང་ཆུབ་ཀྱི་སེམས་ཡིན།
དེ་ལ་བློ་སྦྱོང་བའི་སྐབས་སུ་བྱང་ཆུབ་ལམ་གྱི་རིམ་པ་ལས་འགྲོ་ས་མི་འོང་། དེ་ཡང་ལམ་གྱི་རིམ་པའི་
སྐབས་སུ་ཐོག་མར་སྐྱབས་སུ་འགྲོ་བ་སེམས་བསྐྱེད་པ། དགེ་བའི་བཤེས་གཉེན་ཚུལ་བཞིན་དུ་
བསྟེན་པ། དལ་འབྱོར་གྱི་སྐོར་འཆི་བ་མི་རྟག་པ། ངན་སོང་གསུམ་གྱི་སྡུག་བསྔལ། སྐྱབས་འགྲོ་ལས་
འབྲས། སྟོབས་བཞིའི་བཤགས་པ། སྡུག་བསྔལ་འཁོར་བའི་ཉེས་དམིགས། ཀུན་འབྱུང་འཁོར་བའི་
འཇུག་རིམ། སེམས་ཅན་ཐམས་ཅད་མར་ཤེས་པ། མ་བྱས་ན་དྲིན་ཆེ་བས་ཁྱབ་པ་ཡོད་པས་ན་དྲིན་
དྲན་པ། དྲིན་དྲན་ན་དྲིན་གཟོ་དགོས་པས་ན་དྲིན་གཟོ། ད་ཡང་དྲིན་གཟོ་བའི་སེམས་བསྐྱེད་པ་ཙམ་
གྱིས་མི་ཆོག་པས་ན། སེམས་ཅན་ཐམས་ཅད་བདེ་བས་ཕོངས་ཚུལ་ལ་བལྟས་ནས་བྱམས་པ། སེམས་
ཅན་ཐམས་ཅད་སྡུག་བསྔལ་གྱིས་མནར་ཚུལ་ལ་བལྟས་ནས་སྙིང་རྗེ། སེམས་ཅན་ཐམས་ཅད་བདེ་བ་
དང་ལྡན་སྡུག་བསྔལ་དང་བྲལ་བའི་ཕྱིར་དུ་སངས་རྒྱས་ཐོབ་འདོད་ཀྱི་ལྷག་བསམ་རྣམས་བསྐྱེད། དེ་
ནས་མདུན་གྱི་ནམ་མཁར་བླ་མ་ཐུབ་པའི་དབང་པོ་སྐུ་མདོག་གསེར་བཙོ་མ་ལྟ་བུ་མཚན་བཟང་པོ་
སུམ་ཅུ་རྩ་གཉིས་དཔེ་བྱད་བཟང་པོ་བརྒྱད་ཅུས་སྤྲས་པ་དབུ་གཙུག་ཏོར་དང་ལྡན་པ་ན་བཟའ་ཆོས་
གོས་ངུར་སྨྲིག་མདོག་ཅན་གསུམ་མཛེས་པར་གསོལ་བ། ཕྱག་གཡས་པ་ས་གནོན་གཡོན་པ་མཉམ་
གཞག་གི་སྟེང་ན་བདུད་རྩིས་གང་བའི་ལྷུང་བཟེད་བསྣམས་ནས་སྐུ་ལས་སྐྱེས་པའི་འོད་ཀྱི་ཕུང་པོའི་
དབུས་ན་ཞབས་རྡོ་རྗེ་སྐྱིལ་ཀྲུང་གིས་བཞུགས་པ། དེའི་མཐའ་སྐོར་དུ་འདས་མ་འོངས་ད་ལྟ་དུས་
གསུམ་གྱི་སྐྱབས་ཡུལ་མ་ཚང་བ་མེད་པས་ནམ་མཁའི་སྐར་ཚོགས་བཞིན་དུ་བསྐོར་བ། དེ་དག་གི་སྐུ་
གསུང་ཐུགས་ཀྱི་ཡོན་ཏན་བསམས་པས། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་
དེ་ཐོབ་དགོས་པར་སོང་སྙམ་ནས་སེམས་བསྐྱེད་པ་དེ་སྨོན་སེམས། སངས་རྒྱས་དེ་ཡང་རྒྱུ་མེད་པ་དང་
མི་མཐུན་པའི་རྒྱུ་ལས་མི་འབྱུང་བས་ཚོགས་གསོག་སྒྲིབ་སྦྱོང་གིས་བརྒྱན་ནས་ཕར་ཕྱིན་དྲུག་ལ་སློབ་
དགོས་པར་སོང་སྙམ་ནས་སེམས་བསྐྱེད་པ་དེ་འཇུག་པའི་སེམས་བསྐྱེད་པ་ཡིན། དཔེར་ན་ངེད་རང་
ཚོ་འདི་ནས་རྒྱ་གར་རྡོ་རྗེ་གདན་དུ་བྱང་ཆུབ་ཆེན་པོ་མཇལ་བར་འགྲོ་སྙམ་པ་དེ་དང་སྨོན་སེམས་འདྲ།
སེམས་དེས་ཀུན་ནས་བསླངས་ཏེ་གོམ་པ་འདེགས་འཇོག་གི་བྱ་བས་ཟིན་པས་ལམ་ལ་འགྲོ་བ་དང་
འཇུག་སེམས་འདྲ། དེ་ལྟར་སེམས་བསྐྱེད་ནས་སྤྱོད་པ་ཕར་ཕྱིན་དྲུག་ལ་སློབ་པ་ཞིག་བྱུང་ན། བསྟན་
-100-



r'
མ
༄༅། །བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ། །༼ཚ༽
པ་ཐམས་ཅད་འགལ་མེད་དུ་རྟོགས། གསུང་རབ་མ་ལུས་གདམས་ངག་ཏུ་འཆར། རྒྱལ་བའི་དགོངས་
པ་བདེ་བླག་ཏུ་རྙེད། ཉེས་སྤྱོད་ཆེན་པོ་རང་འགག་ཏུ་འགྲོ། དེ་རིང་འདི་ཁ་ཙམ་ཚིག་ཙམ་མིན་ངེས་པ་
རྟགས་ཅན་ཡིན། སྤྱིར་མི་བརྒྱ་སྟོང་ཙམ་སེམས་བསྐྱེད་པ་ལ་བསྐུལ་བ་ཡིན་ན་དེའི་ནང་ནས་སེམས་
བསྐྱེད་མཁན་གཅིག་ཙམ་ཨེ་ཡོང་སྙམ་པ་ལས་མེད། དེ་རིང་སང་གི་གནས་སྐབས་སུ་ཉན་ཐོས་ཀྱི་
བྱང་ཆུབ་ཏུ་སེམས་བསྐྱེད་པ་ཡང་། ཉིན་མོའི་སྐར་མ་ལྟ་བུ་ཡིན། དེ་ལས་ཀྱང་རང་རྒྱལ་གྱི་བྱང་ཆུབ་
ཏུ་སེམས་བསྐྱེད་པ་དཀོན་ན་བླ་ན་མེད་པའི་བྱང་ཆུབ་ཏུ་སེམས་བསྐྱེད་པ་ལྟ་ཅི་སྨོས། བླ་ན་མེད་པའི་
བྱང་ཆུབ་ཏུ་སེམས་བསྐྱེད་པ་དཀོན་མི་དཀོན་ད་ལྟ་ངེད་རང་ཚོ་ལ་བལྟས་པས་ཤེས། ངེད་རང་ཚོ་ད་ལྟ་
ལོ་ཟླ་བའི་བར་དུ་བློ་སྦྱངས་ནས་སེམས་བསྐྱེད་མཁན་ཡིན་མོད། རང་གི་གནས་ཁང་དུ་འདུག་པའི་ཚེ་
སངས་རྒྱས་ཤཱཀྱ་ཐུབ་པའི་གོ་འཕང་དེ་ཐོབ་རྒྱུ་ཞིག་བྱུང་ན། བྱང་ཆུབ་ཀྱི་སེམས་དེ་རྒྱུད་ལ་སྐྱེ་རྒྱུ་ཞིག་
བྱུང་ན་སྙམ་ནས་དུས་རྣམ་པ་ཀུན་ཏུ་འདུན་པ་དུ་རུ་རུ་དགོས་པ་ལ་དེ་ཡོང་བ་མི་འདུག་པ། ཡིན་ནའང་
དཀོན་པ་ཙམ་གྱིས་རིན་ཐང་ཆེ་བ་ཡིན་པས་ན། ཐམས་ཅད་ཀྱིས་ཕྱག་ཐུགས་ཀར་ཐལ་མོ་སྦྱར་ནས་
སངས་རྒྱས་ཆོས་ཚོགས་མ་ལན་གསུམ་གསུངས། གསེབ་ཏུ་འཚངས་པ་ལ་ཐམས་ཅད་དགའ་མོ་ཡིན་
ཏེ་ཁོ་ཡོང་བ་མེད། མགོ་བཀུག་ནས་མ་འདུག་ཅིག་གོ་གསུངས། །
འདི་དག་རྗེ་བླ་མའི་གསུང་བཤད་རྒྱ་མཚོ་ལྟ་བུ་ལས། ཆུ་ཐིགས་ཙམ་རང་བློ་ལ་གང་ངེས་ལྟར་རང་གི་དྲན་པ་གསོ་ཕྱིར་
བྲིས༑ རྗེ་བླ་མ་ཉིད་ཀྱི་གསུང་རིས་ལྟར་ངེས་པ་བྱུང་ན་ཚིག་གོང་འོག་གི་འབྲེལ་མཁས་བླུན་ཀུན་གྱིས་གོ་སླ་ཞིང་སྡེ་སྣོད་ཀྱི་
དོན་དང་འགྲེལ་ཚུལ་ཕུན་སུམ་ཚོགས་པ་བཞུགས་སོ།། །།
- 101-



(5）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །རྗེ་རིན་པོ་ཆེས་མཛད་པའི་གསང་འདུས་འཇམ་རྡོར་སྒྲུབ་
ཐབས་འཇམ་དཔལ་དབྱངས་ཀྱི་དགོངས་
པ་གསལ་བ་ངག་འདོན་དུ་བྱ་ཚུལ་
འདོད་འཇོའི་བུམ་བཟང་
བཞུགས་སོ། །
༈ ཀུན་རྟོག་སྤྲོས་པའི་དྲ་བ་མ་ལུས་པ། །རྣམ་དག་འོད་གསལ་རྡོ་རྗེས་མཐར་མཛད་པའི། །སྒྲིབ་
བྲལ་ཟུང་འཇུག་འཇམ་དཔལ་རྡོ་རྗེ་ཞེས། །མཐའ་ཡས་རྒྱལ་བའི་ཡབ་ལ་ཕྱག་འཚལ་ལོ། །
འདིར་ཡེ་ཤེས་ཞབས་ལུགས་ཀྱི་འདུས་པའི་སྒྲུབ་ཐབས་ངག་འདོན་བྱ་ཚུལ་གྱི་ལྷན་ཐབས་ཅུང་ཟད་བྲི་བ་ནི། འདི་ཡི་
སྒྲུབ་པ་པོ་ཚུལ་དང་མཐུན་པས། འདི་ནས་བཤད་པའི་གནས་སུ་ཡོ་བྱད་རྣམས་ཚོགས་པར་བྱས་ལ། རང་ཉིད་སྐད་ཅིག་
གིས་བཅོམ་ལྡན་འདས་འཇམ་དཔལ་རྡོ་རྗེ་སྐུ་མདོག་དང་རྩ་ཞལ་གུར་གུམ་བཟང་པོ་ལྟར་དམར་སེར།
གཡས་ཞལ་སྔོ་བ། གཡོན་ཞལ་དཀར་བ། རྩ་བའི་ཕྱག་གཉིས་ཀྱིས་རང་དང་འདྲ་བའི་ཡུམ་ལ་འཁྱུད་
པ༑ ཕྱག་གཡས་གཉིས་ཀྱིས་རལ་གྲི་དང་མདའ། གཡོན་གཉིས་ཀྱིསཨུཏྤ་ལ་སྔོན་པོ་དང་གཞུ་འཛིན་པ།
ཞལ་གསུམ་ཕྱག་དྲུག་པ་གཞོན་ནུ་ལོ་བརྒྱད་ལོན་པའི་རྣམ་པ་ཅན། རལ་པའི་ཟུར་ཕུད་ལྔ་དང་ལྡན་
པ༑ མཚན་བཟང་པོ་སོ་གཉིས་དང་། དཔེ་བྱད་བརྒྱད་ཅུས་བརྒྱན་ཞིང་སྒེག་པའི་ཉམས་དང་ལྡན་པ།
རིན་པོ་ཆེའི་ཕྱག་གདུབ་དང་། དཔུང་རྒྱན་དང་། སྐ་རགས་དང་། མུ་ཏིག་གི་དོ་ཤལ་དང་། ཞབས་
གདུབ་ལ་སོགས་པའི་རྒྱན་རྣམ་པ་སྣ་ཚོགས་པས་བརྒྱན་པ། སྣ་ཚོགས་པདྨ་དང་ཟླ་བའི་དབུས་ན་
སེམས་དཔའི་སྐྱིལ་མོ་ཀྲུང་གིས་བཞུགས་ཤིང་། ཉི་མ་ལྟར་སྣང་བའི་གཟི་བརྗིད་མཐའ་ཡས་པ་དང་
ལྡན་པ། སྐུ་ལས་བྱུང་བའི་འོད་ཟེར་གྱི་རྩེ་མོ་ལས་སངས་རྒྱས་དང་། ལྷ་མོ་དང་། སེམས་དཔའ་དང་།
ཁྲོ་བོའི་ཚོགས་སྤྲོས་པ་རྣམས་ཀྱིས་ནམ་མཁའི་དབྱིངས་ཐམས་ཅད་འགེངས་པར་བྱེད་པས་མཛེས་
པར་བྱེད་པར་གྱུར།
- 102



) ༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང༌། །༼ཛ༽
རྡོ་དྲིལ་བྱིན་རླབས་ནི། རྡོ་རྗེ་ནི་ཐབས་དང་དྲིལ་བུ་ནི་ཛེས་རང་ ་སྟེ། དེ་གཉིས་ཀའང་དོན་དམ་པའི་
བྱང་ཆུབ་ཀྱི་སེམས་ཀྱི་རང་བཞིན་ནོ། ཨོཾ་སརྦ་ཏ་ཀླུ་ག་ཏ་སིདྡྷི་བཛྲ་ས་མ་ཡེ་ཏིཥྛ་ཨེ་ཥ་ཏཱཾ་དྷཱ་ར་ཡཱ་མི་
བཛྲ་སཏྭ་ཧི་ཧི་ཧི་ཧི་ཧི་ཧཱུཾ་ཧཱུཾ་ཧཱུཾ་ཕཊ་སྭཧཱ། ཨོཾ་བཛྲ་གྷཎཱ་ཧཱུཾ། རྡོ་རྗེ་སེམས་དཔའ་ལ་སོགས་པ་རྣམས་
མཉེས་པར་བྱའོ། །ཧཱུཾ་སེམས་ཅན་རྨོངས་དང་བྲལ་བ་ཡི། །རྡོ་རྗེ་གསོར་བ་མཛེས་པ་ཡིས། །རྣམ་ཐར་
ཆོས་ཀྱི་བྱ་བ་སྟེ། །སྤྲོ་དང་བཅས་པས་རྡོ་རྗེ་གཟུང་། །ཧཱ་ཧཱ་ཧཱུཾ་ཧོ་ཧོ་ཧོ། ཨོ་བཛྲ་དྷརྨཱ་ར་ཎི་ཏ་པྲ་ར་ཎི་ཏ་
སཾ་པྲ་ར་ཎི་ཏ་སརྦ་བུདྡྷ་ཀྵེ་ཏྲ་པྲ་ཙ་ལི་ནེ་པྲ་ཛྙཱ་པཱ་ར་མི་ཏ་ནཱ་ད་སྭ་བྷཱ་ཝེ་བཛྲ་སཏཱ་ཧྲི་ད་ཡ་སནྟོ་ཥ་ཎི་ཧཱུཾ་ཧཱུཾ་
ཧཱུཾ་ཧོ་ཧོ་ཧོ་སྭཱཧཱ༑ །
ནང་མཆོད་བྱིན་རླབས་ནི། ཨོཾ་ཨཱབིགྷན་ཏ་ཀྲྀཏ་ཧཱཧཾ། ཨོཾ་ཤཱནུ་ཏ> སྟོང་པའི་ངང་ལས་ཡཾ་ལས་རླུང་གི་
དཀྱིལ་འཁོར་སྔོན་པོ་གཞུ་ལྟ་བུ་ལ་རྒྱལ་མཚན་སྔོན་པོ་གཉིས་ཀྱིས་མཚན་པ། དེའི་སྟེང་དུ་རཾ་ལས་
མེའི་དཀྱིལ་འཁོར་གྲུ་གསུམ་པ་དམར་པོ་ལ་གྲྭ་གསུམ་དུ་མེ་འབར་བས་མཚན་པ། དེའི་སྟེང་དུ་ཨོཾ་
ཨཱཧཱུྃ་གསུམ་ལས་བྱུང་བའི་མི་མགོའི་སྒྱེད་བུ་གསུམ་གྱི་སྟེང་དུ་ཨཱཿལས་ཐོད་པའི་སྣོད་ཀྱི་ནང་དུ་ཟླ་བ་
དང་ཉི་མའི་གདན་ལ། དབུས་སུ་ཧཱུྃ་ལས་དྲི་ཆུ་ཧཱུྃ་གིས་མཚན་པ། ཤར་དུ་ཧཱུྃ་ལས་དྲི་ཆེན་བྷཾ་གྱིས་
མཚན་པ། ལྷོར་ཨཾ་ལས་རཀྟ་ཨཾ་གིས་མཚན་པ། ནུབ་ཏུ་ཛཾ་ལས་བྱང་སེམས་དཀར་པོ་དྲི་གིས་མཚན་
པ༔ བྱང་དུ་ཁཾ་ལས་ཤ་ཆེན་ཁཾ་གིས་མཚན་པ། ཡི་གེ་ལྔ་ལས་འོད་ཟེར་འཕྲོས་པས་རིགས་ལྔ་བཀུག་
ས་བོན་སོ་སོ་ལ་ཐིམ་པར་གྱུར། རླུང་གཡོས་མེ་སྦར་བས་བདུད་རྩི་ལྔ་བཀོལ་བ་ཞུ་བའི་རླངས་པ་ལས་
བྱུང་བའི་ཧཱུཾ་སྔོན་པོ། ཨཱདམར་པོ། ཨོ་དཀར་པོ་རྣམས་སྟེང་ནས་སྟེང་དུ་བརྩིགས་ཏེ་གནས་པའི་ཧཱུྃ་
ལས་བྱུང་བའི་རྡོ་རྗེ་ཐོད་པར་ཞུ་བས་དྲི་མ་ཐམས་ཅད་སྦྱངས་པར་གྱུར། ཡི་གེ་ཨཱཐོད་པར་ཞུ་བས་
ཁྲག་ཞུ་བ་ལྟ་བུའི་བདུད་རྩིར་གྱུར། ཨོ་ཐོད་པར་ཞུ་བས་བདུད་རྩི་དཀར་པོ་བསིལ་བའི་རང་བཞིན་
ཅན་དུ་གྱུར། ཨོཾ་ཨཱཿཧཱུྃ། ལན་གསུམ། དེ་ནས་མཆོད་པ་རྣམས་བསང་སྦྱངས། རང་གི་ཡེ་ཤེས་སེམས་དཔའི་ས་
བོན་གྱི་འོད་ཟེར་གྱིས་གཟུགས་སོགས་ཡུལ་ཐམས་ཅད་དྲངས་ཤིང་བཀུག་ནས་རང་གི་ཞལ་དུ་་་
ཞུགས་རྡོ་རྗེའི་ལམ་ལས་ཡུམ་གྱི་པདྨའི་ནང་དུ་བྱང་ཆུབ་ཀྱི་སེམས་ཀྱི་རང་བཞིན་དུ་འོད་ཀྱི་དཀྱིལ་
འཁོར་གྱི་ཚོགས་སུ་གྱུར་པ་ཡུམ་གྱི་བ་སྤུའི་སྒོ་རེ་རེ་ནས་འོད་ཟེར་སྣ་ཚོགས་པ་ཕྱིར་སྤྲོས་པའི་འོད་ཀྱི་
རྩེ་མོ་ལས་བྱུང་བའི་གཟུགས་རྡོ་རྗེ་མ་ལ་སོགས་པ་དྲུག་རིན་པོ་ཆེའི་རྒྱན་གྱིས་བརྒྱན་པ། སྒེག་པའི་
ཉམས་ཅན་རང་རང་གི་ཕྱག་མཚན་འཛིན་པ་ནམ་མཁའི་ཁམས་ཁྱབ་པ་དེ་དག་ཀྱང་བདེན་པས་སྟོང་
-103 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཞིན་དུ་སྣང་བ་སྒྱུ་མ་ལྟ་བུ་དང་ཟག་མེད་ཀྱི་བདེ་བ་བསྐྱེད་པའི་རྒྱུར་གྱུར། ཨོཾ་ཨགྷཾ་ཨཱཧཱུཾ། པཱཧཱུྃ་༽
ཨཱཉྩ（པྲཀྵ་ཚྭ་ཨཱཧཱུཾ། པུཎྜེ་ནས་ཤབྟ་ཨཱཿཧཱུྃ། །
དེ་ནས་སྔོན་འགྲོ་གཏོར་མ་ནང་མཆོད་ལྟར་བྱིན་རླབས་བྱས་ཏེ་དབུལ་བ་ནི། རང་གི་ཐུགས་ཀའི་མི་དམར་
སེར་གྱི་འོད་ཟེར་ལྕགས་ཀྱུ་ལྟ་བུས་ཕྱོགས་སྐྱོང་བཅོ་ལྔ་འཁོར་དང་བཅས་པ་བཀུག་སྟེ་ཕྱི་ཡི་ཕྱོགས་
མཚམས་རྣམས་སུ་འཁོད་པ་ནི། ཤར་དུ་རྡོ་རྗེ་མཚོན་ཆ་སེར་པོ་མིག་སྟོང་པ། ས་སྲུང་དཀར་པོ་ལ་ཞོན་
པ༑ རྡོ་རྗེ་འཛིན་པ། དེའི་གཡས་སུ་སྒྱུ་མ་རྡོ་རྗེ་ནག་པོ་ནམ་མཁའ་ལྡིང་ལ་ཞོན་པ། གཡས་གཉིས་
འཁོར་ལོ་དང་དབྱུག་ཏོ། གཡོན་གཉིས་དུང་དང་ནོར་བུ་ཀོས་བྷ་ཐོགས་པ། མེར་རྡོ་རྗེ་མེ་དམར་པོ་
སྨིན་མ་དང་རལ་པའི་ཐོད་དང་སྨྲ་ར་འབར་ཞིང་འཁྲུག་པ། ཤིན་ཏུ་ཚོ་བ། ར་ལ་ཞོན་པ། གཡས་
གཉིས་སྐྱབས་སྦྱིན་དང་བགྲང་ཕྲེང་། གཡོན་གཉིས་རིལ་བ་དང་དབྱུག་གུ་འཛིན་པ། ལྷོར་རྡོ་རྗེ་དུས་
ནག་པོ་མ་ཧེའི་གདན་ལ་གཡས་བརྐྱང་གིས་བཞུགས་པ། སྐྲ་གྱེན་དུ་འབར་ཞིང་ཁྲོས་པ། གཡས་
དབྱུག་པ་དང་། གཡོན་སྡིགས་མཛུབ་མཛད་པ། ལྷོ་ནུབ་ཏུ་རྡོ་རྗེ་གཏུན་ཤིང་ནག་པོ་རོ་ལ་གནས་པ།
གཅེར་བུ་མི་རུས་ཀྱིས་བརྒྱན་ཅིང་མཆེ་བ་གཙིགས་པ། གཡས་གྲི་གུག་དང་། གཡོན་ཐོད་པ་འཛིན་
པ༑ ནུབ་ཏུ་རྡོ་རྗེ་ཀླུ་དཀར་པོ་གདེངས་ཀ་བདུན་དང་ལྡན་པ། སྦྲུལ་ཞགས་འཛིན་པ། ནུབ་བྱང་དུ་རྡོ་
རྗེ་རླུང་ལྗང་གུ་ཨེ་ན་ཡ་སེར་པོ་ལ་གནས་པ། རླུང་རས་འཛིན་པ། བྱང་དུ་རྡོ་རྗེ་འཇིགས་བྱེད་སེར་པོ་
མི་ལ་གནས་ཤིང་སྦོམ་པ། གཡས་ནེའུ་ལེ་དང་། གཡོན་བི་ཛ་པཱུ་ར་འཛིན་པ། དེའི་གཡས་སུ་རྡོ་རྗེ་སྣ་
རིང་དཀར་པོ་གླང་པོ་ཆེའི་གདོང་པ་ཅན་བྱི་བ་ལ་གནས་པ། གཡས་གཉིས་ལ་ཕུག་དང་དབྱུག་པ།
གཡོན་གཉིས་ལ་དུ་དང་ཕྲེང་བ་འཛིན་པ། བྱང་ཤར་དུ་རྡོ་རྗེ་ཁྲོ་བོ་དཀར་པོ་ཁྱུ་མཆོག་ལ་གནས་པ།
རལ་པའི་ཐོར་ཚུགས་དང་རུས་པའི་རྒྱན་དང་ལྡན་པ་གཡས་རྩེ་གསུམ་པས་མཚན་པའི་ཁ་ཊཾ་ག་དང་།
གཡོན་ཅང་ཏེའུ་འཛིན་པ། དབང་ལྡན་དང་ཉེ་དབང་གི་བར་དུ་རྡོ་རྗེ་འཁྱིལ་པ་དམར་པོ་ཤིང་རྟ་ལ་
གནས་པ། བཟོད་པར་དཀའ་བའི་འོད་ཟེར་ཅན། པདྨ་འཛིན་པ། རྡོ་རྗེ་འོད་དཀར་པོ་འཁོར་ལོ་ལ་
གནས་པ། གཡས་ཀུ་མུ་ད་དང་གཡོན་བགྲང་ཕྲེང་འཛིན་པ། མི་སྨྲ་རྡོ་རྗེ་སེར་པོ་ངང་པ་ལ་གནས་པ།
གཡས་གཉིས་པདྨ་དང་སྐྱབས་སྦྱིན། གཡོན་གཉིས་བགྲང་འཕྲེང་དང་དབྱིག་པ་འཛིན་པ། ཆུ་ལྷ་དང་
བདེན་བྲལ་གཉིས་ཀྱི་བར་དུ་ཐགས་བཟང་རིས་ནག་པོ་ཤིང་རྟ་ལ་གནས་པ། རལ་གྲི་འཛིན་པ། སའི་
ལྷ་མོ་སེར་མོ་པདྨ་ལ་གནས་པ། པདྨ་འཛིན་པ། དབང་པོ་ལ་སོགས་པའི་འཇིག་རྟེན་པ་ཐམས་ཅད་
- 104-



བྱ
s2a ho
Ano ad
( ༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །༼ཇ༽
སྐད་ཅིག་གིས་འོད་གསལ་དུ་བཅུག་པ་ལས་འཇམ་དཔལ་རྡོ་རྗེ་ཤེས་རབ་མ་དང་བཅས་པའི་སྐུར་
བཞེངས་པའི་མགྲོན་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་
རྣམས་སུ་གྱུར། ཨོཾ་ཨཱཧཱིཝཔྲ་ཝ་ར་སད་ཀ་རཾ་ཨརྒྱུ་པྲ་ཏིཙྪ་ཧཱུྃ་སྭཱཧཱ། ཨོཾ་ཨཱ༔ཧཱིཔྲ་ཝ་རེ་སད་ཀ་རཾ་པཱཧཱུྃ་པྲ་
ཏཱིཙྪ་ཧཱུྃ་སྭཱཧཱ། ཨོཾ་ཨཱཙྪཱཧཱིཝཔྲ་ཝ་ར་སད་ཀ་རཾ་ཨཱཉྩམ་ཏཱཾ་པྲ་ཏཱིཙྪ་ཧཱུྃ་སྭཱཧཱ། ཨོཾ་ཨཱཙྪཱཧཱིཝཔྲ་ཝ་རེ་སད་ཀ་རི་པྲཀྵ་ཏྭཾ་
པྲ་ཏིཙྪ་ཧཱུྃ་སྭཱཧཱ། ཨོ་ཨཱ༔ དུས་གསུམ་སྐྱེས་པ་ཀུན་དང་ཕྱོགས་བཅུ་ཡི། །འཇིག་རྟེན་ཁམས་རྣམས་ནམ་
མཁའི་མཐས་ཀླས་པ། །རྒྱ་མཚོ་སྤྲིན་གྱི་བཀོད་པ་རབ་འབྱམས་ཀྱི། །ཤིན་ཏུ་ཕྲ་བའི་རྡུལ་སྐྱེས་དཀྱིལ་
འཁོར་ནི། །ཕན་ཚུན་གཅིག་གི་ནང་དུ་གཅིག་སོན་པ། །སྙོམས་པར་འཇུག་པ་ཀུན་ཏུ་གནས་པ་ཡི། །
ཆོས་ཀྱི་དབྱིངས་སུ་ཡང་དག་པར་འདུ་ཞིང་། །ནམ་མཁའི་ཁམས་ཀྱི་ཡོངས་སུ་མཐར་ཐུག་པའི། །དུས་
གསུམ་སྐྱེས་པ་ཀུན་དང་ཕྱོགས་བཅུ་ཡི། །འཇིག་རྟེན་ཁམས་རྣམས་མཐའ་ཡས་སྤྲིན་བཀོད་པ། །ནམ་
མཁའ་རབ་འབྱམས་མཉམ་དང་འཇིག་རྟེན་སྐྱོང་། །ཀུན་དང་སེམས་ཅན་ཀུན་ཀྱང་འདི་ལྟ་སྟེ། །རྡོ་རྗེ་
མཚོན་ཆ་སྒྱུ་མ་རྡོ་རྗེ་དང༌། །རྡོ་རྗེ་མེ་དང་རྡོ་རྗེ་དུས་དང་ནི། །རྡོ་རྗེ་གཏུན་ཤིང་རྡོ་རྗེ་ཀླུ་དག་དང་། །རྡོ་
རྗེ་རླུང་དང་རྡོ་རྗེ་འཇིགས་བྱེད་དང་། །རྡོ་རྗེ་སྣ་རིང་རྡོ་རྗེ་ཁྲོ་བོ་དང་། །རྡོ་རྗེ་འཁྱིལ་བ་རྡོ་རྗེ་འོད་དང་ནི། །
མི་སྨྲ་རྡོ་རྗེ་དང་ནི་ཐགས་བཟང་རིས། །ས་ཡི་ལྷ་མོ་འཁོར་དང་བཅས་པ་ལ། །མེ་ཏོག་དག་དང་བདུག་
པ་མར་མེ་དང་། །དྲི་དང་ལྷ་བཤོས་ལ་སོགས་ཡང་དག་ལྡན། །ཉེ་བར་སྤྱོད་པ་དང་ནི་གཏོར་མ་འདི། །
སོ་སོར་བཞེས་ཤིང་ཉེ་བར་ལོངས་སྤྱད་ནས། །བདག་གི་དབྱིག་གསེར་ནོར་འབྲུ་ལང་ཚོ་ཚེ། །ནད་
མེད་པ་དང་བདེ་བ་དམ་པ་རྣམས། །འཕྲོག་པར་བྱེད་པའི་བགེགས་དང་ལོག་འདྲེན་ཀུན། །སྡང་དང་
རབ་ཏུ་སྡང་བ་ཐམས་ཅད་དང་། །མི་དང་མི་མ་ཡིན་རྣམས་རྨོངས་པར་མཛོད། །རེངས་དང་བཅིངས་
དང་རྣམ་པར་འཇིག་པར་མཛོད། །བདག་ལ་དབྱིག་གསེར་ནོར་འབྲུ་ལང་ཚོ་ཚེ། །ནད་མེད་པ་དང་
བདེ་བ་དམ་པ་དང༌། །བདེ་བ་ཆེན་པོ་རབ་ཏུ་འཕེལ་བ་རྣམས། །ཇི་སྲིད་བྱང་ཆུབ་སྙིང་པོའི་མཐར་ཐུག་
བར༑ ༑གནང་བར་མཛད་ཅིང་རྟག་ཏུ་སྟོང་གྲོགས་དང༌། །ཞི་བ་དང་ནི་སྲུང་བར་མཛད་དུ་གསོལ། །
ཧཱུྃ་སྭཱཧཱ། ཨོཾ་ཨཱཧཱིཝཔྲ་ཝ་ར་སད་ཀ་རཾ་ཨཱཉྩམ་ཏཱཾ་པྲ་ཏཱིཙྪ་ཧཱུྃ་སྭཱཧཱ། ཨོཾ་ཨཱཧཱིཔྲ་ཝ་ར་སད་ཀ་རཾ་ཨགྷཾ་པྲ་
ཏིཙྪ་ཧཱུྃ་སྭཱཧཱ། ཨོཾ་བཛྲ་ཏཾ་པུ་ལ་ཡེ་སྭཱཧཱ། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་པུབྦེ་པྲ་ཏཱིཙྪ་ཧཱུྃ་སྭཱཧཱ། དེ་
བཞིན་དུ་སྦྱར་ཏེ། ཤཔྟ་པྲ་ཏིཙྪ་ཧཱུྃ་སྭཱཧཱ། ཞེས་པའི་བར་བརྗོད། ཨོཾ་ད་ཤ་དིཀ་ལོ་ཀ་པཱ་ལ་ས་པ་རི་ཝཱ་ར་ཨོ་
ཨཱཧཱུཾ། ཨོཾ་བཛྲ་སཏཱ་སོགས་ཡིག་བརྒྱ་ཚར་གཅིག་བརྗོད། མ་རྙེད་ཡོངས་སུ་མ་ཤེས་དང་། །གང་ཡང་ནུས་པ་
-105 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱེད་ཀྱིས་བཟོད་མཛད་རིགས། །ཨོཾ་ཨཱཿཧཱུྃ་
བཛྲ་མུ ཕྱོགས་སྐྱོང་འཁོར་བཅས་རང་གནས་སུ་གཤེགས་པར་གྱུར། ཅེས་བརྗོད། བདག་བསྐྱེད་ཀྱི་མཆོད་
པ་རྣམས་བསངས་སྦྱངས། རང་གི་ཡེ་ཤེས་སེམས་དཔའ་ཞེས་པ་ནས། བསྐྱེད་པའི་རྒྱུར་གྱུར། ཨོཾ་ཨརྒྱུ་
པཱརྱ་（རཱུ་པ་ཨཱཧཱུྃ། ནས་སྤར་ཨཱཧཱུཾ། པ་ནས་(་པ་ཨཱཧཱུཾ། ཨོཾ་བཛྲ་བྷུ་མི་ཨཱཿཧཱུྃ། དབང་ཆེན་གསེར་གྱི་ས་
གཞི༑ ཨོཾ་བཛྲ་རེ་ཁེ་ཨཱཿཧཱུྃ། ཕྱི་ལྕགས་རི་མུ་ཁྱུད། ཨོཾ་ཧཾ་སུ་མ་དྷ་མ་ར་ཝེ་ནཱ་མ། དབུས་སུ་རི་རབ། ཨོ་
ཡཾ་པཱར་པི་དེ་ཧཱ་ཡེ་ནཱ་མ། ཤར་ལུས་འཕགས། ཨོཾ་རཾ་ཛམཱ་དཱི་པཱ་ཡ་ནཱ་མ། ལྷོ་འཛམ་བུ་གླིང་། ༀ་ལཾ་ཨ་
བ་ར་གོ་ཙརྱ་ནཱ་མ། ནུབ་བ་གླང་སྤྱོད། ཨོཾ་ཝཾ་ཨུད་ཏ་ར་ཀུ་ར་ཝེ་ནཱ་མ། བྱང་སྒྲ་མི་སྙན། ཨོ་ཡི་ཨུ་པ་དྷཱི་
པཱ་ཡ་ནཱ་མ། ཞེས་པ་ལན་གཉིས། ལུས་དང་ལུས་འཕགས། ཨོ་རི་ཨུ་པ་དཱི་པཱ་ཡ་ནཱ་མ། ཞེས་པ་ལན་གཉིས།
རྔ་ཡབ་དང་རྔ་ཡབ་གཞན། ༀ་ལཾ་ཨུ་པ་དྷཱི་པཱ་ཡ་ ་མ། ཞེས་པ་ལན་གཉིས། གཡོ་ལྡན་དང་ལམ་མཆོག་
འགྲོ་; ཨོཾ་ཝཾ་ཨུ་པ་དྷཱི་པཱ་ཡ་ནཱ་མ། ཞེས་པ་ལན་གཉིས། སྒྲ་མི་སྙན་དང་སྒྲ་མི་སྙན་གྱི་ཟླ། ཨོཾ་ཡཾ་ག་ཛ་རཏྣ་
ཡ་ནཱ་མ། གླང་པོ་རིན་པོ་ཆེ། ཨོ་རཾ་པུ་རུ་ཥ་རཏྭཱ་ཡ་ནཱ་མ། ཁྱིམ་བདག་རིན་པོ་ཆེ། ཨོ་ལོ་ཨ་ཤྭ་རཏྣ་ཡ་
ནཱ་མ། རྟ་རིན་པོ་ཆེ། ཨོ་ཝཾ་པཱི་རཏྭཱ་ཡ་ནཱ་མ། བཙུན་མོ་རིན་པོ་ཆེ། ཨོཾ་ཡཾ་ཁཋཱ་རཏྟཱ་ཡ་ནཱ་མ། དམག་
དཔོན་རིན་པོ་ཆེ། ཨོ་རཾ་ཙཀྲ་རཏྣ་ཡ་ནཱ་མ། འཁོར་ལོ་རིན་པོ་ཆེ། ༀ་ལཾ་མ་ཎི་རཏྟཱ་ཡ་ནཱ་མ། ནོར་བུ་
རིན་པོ་ཆེ། ཨོ་ཝཾ་མཧཱ་ནི་དྷི་རཏྟཱ་ཡ་ནཱ་མ། གཏེར་ཆེན་པོ། ཨོ་སུར་ཡ་ནཱ་མ། ཉི་མ། ཨོ་ཙནྡྲ་ཡ་ནཱ་མ།
ཟླ་བ། བདག་གཞན་ལུས་ངག་ཡིད་གསུམ་ལོངས་སྤྱོད་དུས་གསུམ་དགེ་ཚོགས་བཅས། །རིན་ཆེན་
མཎྜལ་བཟང་པོ་ཀུན་བཟང་མཆོད་པ་ཊ་ཚོགས་བཅས་པ། །བློ་ཡིས་བསླངས་ནས་བླ་མ་ཡི་དམ་དཀོན་
མཆོག་གསུམ་ལ་འབུལ། །ཐུགས་རྗེའི་དབང་གིས་བཞེས་ནས་བདག་ལ་བྱིན་གྱིས་བརླབ་ཏུ་གསོལ།
ཨི་དཾ་གུ་རུ་རཏྣ་མཎྜལ་ཀཾ་ནིརྱ་ཏ་ཡཱ་མི། ཡིད་ཀྱི་རོལ་པ་དྲི་མེད་ཟླ་འདྲས་བསྒྲུབས། །སྙིང་རྗེ་དམ་པ་
མཐས་ཡས་པ་ཡི་ཐབས། །རང་གི་ཡིད་ལ་གནས་པར་གྱུར་པ་ཡི། །བདེ་གཤེགས་རྣམས་ལ་རྟག་ཏུ་
སྐྱབས་སུ་མཆི། །རྟོག་པ་མ་ལུས་པ་ལས་ངེས་གྲོལ་ཞིང་། །སེམས་དཔའ་དམ་པ་རྣམས་ཀྱི་ཕུན་
ཚོགས་གཞི། །དངོས་པོ་ཐམས་ཅད་རོ་གཅིག་ངོ་བོ་ཉིད། །དམ་པའི་ཆོས་ལ་རྟག་ཏུ་སྐྱབས་སུ་མཆི། །
འཆིང་བ་རྣམས་ལས་ཡང་དག་གྲོལ་ག་ར་ཅིང་། །སྙིང་རྗེ་མཆོག་གིས་བསྐྲུན་པའི་དཔལ་དང་ལྡན། །
རབ་དགའ་ལ་སོགས་ས་ལ་རབ་བཞུགས་པ། །བརྟུལ་ཞུགས་དབང་པོའི་ཚོགས་ལ་སྐྱབས་སུ་མཆི། །
བསམ་དང་རྣམ་པར་སྨིན་པ་དག་གྱུར་པས། །སྒྲིབ་པ་ཀུན་གྱི་བག་ཆགས་ཡང་དག་འབྱིན། །ལྷག་
-106 -



o
ཏཱི
ཧཱུཾ
༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །༼ཛ༽
པར་མོས་པས་རྣམ་པར་བརྒྱན་པ་ཡི། །སེམས་ནི་བྱང་ཆུབ་དམ་པར་བསྐྱེད་པར་བགྱི། །རང་གི་སྤྱི་
བོར་པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ལས་རྡོ་རྗེ་དཀར་པོ་རྩེ་ལྔ་པ་ལྟེ་བ་ལ་
ཧཱུྃ་གིས་མཚན་པ། དེ་ལས་འོད་འཕྲོས་འདུས། ཡོངས་སུ་གྱུར་པ་ལས། རྡོ་རྗེ་སེམས་དཔའ་སྐུ་མདོག་
དཀར་པོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ། ཡུམ་རྡོ་རྗེ་དབྱིངས་ཀྱི་དབང་ཕྱུག་
མ་དཀར་མོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་འཁྱུད་པ། གཉིས་ཀའང་རིན་
པོ་ཆེའི་རྒྱན་སྣ་ཚོགས་པས་སྤྲས་པ། ཡབ་རྡོ་རྗེའི་སྐྱིལ་མོ་ཀྲུང་གིས་བཞུགས་པ། དེའི་ཐུགས་ཀར་ཟླ་
བའི་སྟེང་དུ་ཧཱུྃ་ཡིག་དཀར་པོ། དེ་ལས་འོད་འཕྲོས། རང་འདྲའི་ཡེ་ཤེས་པ་སྤྱན་དྲངས། ཨོཾ་བཛྲ་སཏྭ་
ས་པ་རི་ཝཱ་ར་ཨརྒྱུ་པྲ་ཏིཙྪ་ཧཱུྃ་སྭཱཧཱ། ཞེས་པ་ནས། ཤཔྟ་པྲ་ཏིཙྪ་ཧཱུྃ་སྭཱཧཱ། ཛཧཱུྃ་བཾ་ཧོ༔ གཉིས་སུ་མེད་པར་
གྱུར༑ སླར་ཡང་ཐུགས་ཀའི་ཧཱུྃ་ལས་འོད་འཕྲོས། དབང་གི་ལྷ་རྣམས་སྤྱན་དྲངས། ཨོཾ་པཉྩ་ཀུ་ལ་ས་པ་
རི་ཝཱ་ར་ཨགྷཾ་པྲ་ཏཱིཙྪ་ཧཱུྃ་སྭཱཧཱ། ཞེས་པ་ནས། ཤཔྟ་པྲ་ཏཱིཙྪ་ཧཱུྃ་སྭཱཧཱ། དེ་བཞིན་གཤེགས་པ་ཐམས་ཅད་ཀྱིས་
མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་
རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་
བསྐུར། སྐུ་ཡེ་ཤེས་ཀྱི་བདུད་རྩིས་གང་། མི་བསྐྱོད་པས་དབུ་བརྒྱན་པར་གྱུར། བཅོམ་ལྡན་འདས་རྡོ་
རྗེ་སེམས་དཔའ་བདག་གཞན་སེམས་ཅན་ཐམས་ཅད་ཀྱི་སྡིག་སྒྲིབ་དང་དམ་ཚིག་ཉམས་ཆགས་
ཐམས་ཅད་བྱང་ཞིང་དག་པར་མཛད་དུ་གསོལ་ཞེས་གསོལ་བ་བཏབ་པས་ཐུགས་ཀའི་ཧཱུྃ་ལས་འོད་
འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། སངས་རྒྱས་སྲས་བཅས་ལ་མཉེས་པའི་མཆོད་
པ་ཕུལ། དེ་རྣམས་ཀྱི་ཡོན་ཏན་ཐམས་ཅད་འོད་ཀྱི་རྣམ་པར་བསྡུས་ནས་ཐུགས་ཀའི་ཧཱུཾ་ལ་ཐིམ་པས་
གཟི་བརྗིད་དང་མཐུ་སྟོབས་ཕུན་སུམ་ཚོགས་པར་གྱུར། ཨོཾ་བཛྲ་སཏཱ་ས་མ་ཡ། མ་ནུ་པཱ་ལ་ཡ། བཛྲ་
སཏྭ་ཏྭེ་ནོ་པ་ཏི་དྲི་དྷོ་མེ་བྷཱ་ཝ། སུ་ཏོ་ཁྱོ་མེ་བྷ་ཝ། སུ་པོ་ཁྱོ་མེ་བྷ་ཝ། ཨ་ནུ་རཀྟ་མེ་བྷ་ཝ། སརྦ་སིད་
དྷིམྨེ་པྲ་ཡཙྪསརྦ་ཀརྨ་སུ་ཙ་མེ། ཙིཏྟཾ་ཤྲཱི་ཡ་ཀུ་རུ་ཧཱུྃ། ཧ་ཧ་ཧ་ཧ་ཧོ༔ བྷ་ག་ཝཱན། སརྦ་ཏ་ཐཱ་ག་ཏ་བཛྲ་མཱ་
མེ་མུཉྩ་བཛྲ་བྷ་ཝ། མཧཱ་ས་མ་ཡ་སཏྭ་ཨཱཧཱུྃ་ཕཊ། བདག་ནི་མི་ཤེས་རྨོངས་པ་ཡིས། །དམ་ཚིག་ལས་
ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་ཅིག །གཙོ་བོ་རྡོ་རྗེ་འཛིན་པ་སྟེ། །ཐུགས་རྗེ་
ཆེན་པོའི་བདག་ཉིད་ཅན། །འགྲོ་བའི་གཙོ་ལ་བདག་སྐྱབས་མཆི། །རྡོ་རྗེ་སེམས་དཔའི་ཞལ་ནས།
རིགས་ཀྱི་བུ་ཁྱོད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་བྱང་ཞིང་དག་གོ། །ཞེས་
-107 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གསུངས་ནས་རང་ལ་ཐིམ་པས་རང་གི་སྒོ་གསུམ་དང་རྡོ་རྗེ་སེམས་དཔའི་སྐུ་གསུང་ཐུགས་དབྱེར་མི་
ཕྱེད་པར་གྱུར། རང་ཉིད་འཇམ་དཔལ་དབྱངས་སུ་གསལ་བའི་ཐུགས་ཀར་ཟླ་བའི་དཀྱིལ་འཁོར་ལ་
རྣམ་ཐར་གསུམ་གྱི་བདག་ཉིད་ཅན་གྱི་མཾ་ཡིག་དམར་སེར་འོད་ཟེར་རྣམ་པ་ལྔ་འཕྲོ་བ། མཾ་ཡིག་གི་
འོད་ཟེར་གྱིས་དུས་གསུམ་གྱི་སངས་རྒྱས་དང་། བྱང་ཆུབ་སེམས་དཔའ་ཕྱོགས་བཅུའི་ཞིང་ན་བཞུགས་
པ་རྣམས་གསལ་བར་བྱས་པའི་མདུན་དུ་འདུག་པར་གྱུར། ཐུགས་ཀའི་ས་བོན་ལས་བྱུང་བའི་
གཟུགས་རྡོ་རྗེ་མ་དང་། མེ་ཏོག་མ་ལ་སོགས་པས་མཆོད་པར་གྱུར། ཨོཾ་སརྦ་ཏ་ཐཱ་ག་ཏ་རཱུ་པ་པཱུ་ཛ་མེ་
གྷ་ས་མུ་དྲ་སྤ་ར་ཎ་ས་མ་ཡ་ཤྲཱི་ཡེ་ཨཱཿཧཱུྃ། ཞེས་པ་ནས། སྤར་ཞེས་བཅུག་པས་འདོད་ཡོན་ལྔ་དང་། དེ་བཞིན་དུ།
པུཊྚེ་ནས་ཤཔྟ་པཱུ་ཛ་མེ་（ཨཱཧཱུྃ། ཞེས་བཅུག་པས་རོལ་མོའི་བར་གྱི་མཆོད་པ་འབུལ་ལོ། །
དེ་ནས། གང་ཞིག་ཐོག་མེད་སྲིད་པའི་ཆུ་ཀླུང་དུ། །མ་ལུས་ཀུན་རྟོག་གིས་བསགས་རྙོག་པ་
རྣམས། །ཐུགས་རྗེ་ཆེ་ལྡན་སྤྱན་སྔར་དེ་དག་ནི། །ཆོ་ག་བཞིན་དུ་ཐམས་ཅད་བཤགས་པར་བགྱི། །
རྫོགས་སངས་རྒྱས་དང་བྱང་ཆུབ་སེམས་དཔའ་དང་། །འཕགས་པ་གཞན་གྱིས་དགེ་བ་གང་མཛད་པ། །
དེ་དག་ཀུན་ལ་ཡང་དག་ཡི་རང་ཞིང་། །བྱང་ཆུབ་ཏུ་ནི་ཡོངས་སུ་བསྔོ་བར་བགྱི། །ཡིད་ཀྱི་རོལ་པ་དྲི་
མེད་ཟླ་འདྲས་བསྒྲུབས། །སྙིང་རྗེ་དམ་པ་མཐའ་ཡས་པ་ཡི་ཐབས། །རང་གི་ཡིད་ལ་གནས་པར་གྱུར་
པ་ཡི། །བདེ་གཤེགས་རྣམས་ལ་རྟག་ཏུ་སྐྱབས་སུ་མཆི། །རྟོག་པ་མ་ལུས་པ་ལས་ངེས་གྲོལ་ཞིང་། །
སེམས་དཔའ་དམ་པ་རྣམས་ཀྱི་ཕུན་ཚོགས་གཞི། །དངོས་པོ་ཐམས་ཅད་རོ་གཅིག་ངོ་བོ་ཉིད། །དམ་
པའི་ཆོས་ལ་རྟག་ཏུ་སྐྱབས་སུ་མཆི། །འཆིང་བ་རྣམས་ལས་ཡང་དག་གྲོལ་གྱུར་ཅིང་། །སྙིང་རྗེ་མཆོག་
གིས་བསྐྲུན་པའི་དཔལ་དང་ལྡན། །རབ་དགའ་ལ་སོགས་ས་ལ་རབ་ཞུགས་པ། །རྟུལ་ཞུགས་དབང་
པོའི་ཚོགས་ལ་སྐྱབས་སུ་མཆི། །བསམ་དང་རྣམ་པར་སྨིན་པ་དག་གྱུར་པས། །སྒྲིབ་པ་ཀུན་གྱི་བག་
ཆགས་ཡང་དག་འབྱིན། །ལྷག་པར་མོས་པས་རྣམ་པར་བརྒྱན་པ་ཡིས། །སེམས་ནི་བྱང་ཆུབ་དམ་
པར་བསྐྱེད་པར་བགྱི། །བདེ་གཤེགས་སྲས་བཅས་རྣམས་ཀྱི་ལམ་གཅིག་པུ། །སྦྱིན་སོགས་རྣམ་བཅུ་
དཀར་པོའི་ཡོན་ཏན་ཚུལ། །རྫོགས་སངས་རྒྱས་བདག་མ་ལུས་ངོ་བོའི་བློས། །ཡང་དག་ཉིད་དུ་ད་ནི་
གནས་པར་བགྱི། །སྤྲོ་ན། སངས་རྒྱས་བྱང་ཆུབ་སེམས་དཔའ་ཀུན། །བདག་ལ་དགོངས་པར་མཛད་
དུ་གསོལ། །བདག་མིང་འདི་ཞེས་བྱ་བ་ནི། །དུས་འདི་ནས་ནི་བཟུང་ནས་ནི། །བྱང་ཆུབ་སྙིང་པོར་
མཆིས་ཀྱི་བར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་
，
-108-



པ་
" "
"
་
༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །༼ཛ༽
སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་བསླབ་པ་དང་། །
དགེ་བའི་ཆོས་ནི་སྡུད་པ་དང་། །སེམས་ཅན་དོན་བྱེད་ཚུལ་ཁྲིམས་གསུམ། །སོ་སོར་བརྟན་པོར་བདག་
གིས་བཟུང་། །སངས་རྒྱས་ཆོས་དང་དགེ་འདུན་ཏེ། །བླ་ན་མེད་པའི་དཀོན་མཆོག་གསུམ། །སངས་
རྒྱས་རྣལ་འབྱོར་ལས་སྐྱེས་པའི། །སྡོམ་པ་དེང་ནས་བདག་གིས་བཟུང་། །རྡོ་རྗེ་རིགས་མཆོག་ཆེན་པོ་
ཡི༑ ༑རྡོ་རྗེ་དྲིལ་བུ་ཕྱག་རྒྱ་ཡང་། །ཡང་དག་ཉིད་དུ་བཟུང་བར་བགྱི། །སློབ་དཔོན་དག་ཀྱང་བཟུང་
བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་ཚིག་ཡིད་དུ་འོང་བ་ལ། །ཉིན་རེ་བཞིན་ནི་དུས་
དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །བྱང་ཆུབ་ཆེན་པོ་ལས་བྱུང་བའི། །པདྨའི་རིགས་ཆེན་དག་པ་
ལ༑ ༑ཕྱི་དང་གསང་བ་ཐེག་པ་གསུམ། །དམ་ཆོས་སོ་སོར་བཟུང་བར་བགྱི། །ལས་ཀྱི་རིགས་མཆོག་
ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་སོ་སོར་བཟུང་། །མཆོད་པའི་ལས་ནི་
ཅི་ནུས་བགྱི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །སེམས་ཅན་
ཀུན་གྱི་དོན་གྱི་ཕྱིར། །བདག་གིས་སྡོམ་པ་མ་ལུས་བཟུང་། །མ་བསྒྲལ་བ་རྣམས་བདག་གིས་བསྒྲལ། །
མ་གྲོལ་བ་རྣམས་བདག་གིས་དགྲོལ། །དབུགས་མ་ཕྱིན་པ་དབུགས་དབྱུང་ཞིང་། །སེམས་ཅན་མྱ་
ངན་འདས་ལ་འགོད། །ཞེས་རིགས་ལྔའི་སྡོམ་པ་བཟུང་།
དེ་ནས། ཀྱེ་མ་སེམས་ཅན་འདི་རྣམས་རང་བཞིན་གྱིས་མྱ་ངན་ལས་འདས་པའི་ངོ་བོ་ཡིན་ཡང་
རང་གིས་རྟོགས་པར་མ་གྱུར་པ་ཡིན་ན། བདག་གིས་འདི་དག་གི་དོན་ཇི་ལྟར་ཁོང་དུ་ཆུད་པར་བྱ་ན།
སྟོང་པའི་མཚན་ཉིད་ཅན་གྱི་བྱང་ཆུབ་ཀྱི་སེམས་བསྒོམ་པར་བྱ་སྟེ། ཆོས་ཐམས་ཅད་དོན་དམ་པར་ངོ་
བོ་དང་རྒྱུ་དང་འབྲས་བུ་ལ་སྨོན་པ་དང་བྲལ་བའི་རྣམ་ཐར་སྒོ་གསུམ་གྱི་སྟོང་པ་ཉིད་དང་ཐ་མལ་གྱི་
སྣང་བ་ཐམས་ཅད་འོད་གསལ་དུ་བསྡུས་པའི་སྟོང་པ་ཉིད་དུ་གྱུར། ཨོ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་
ཀོཉཧཾ། རང་གི་སེམས་དང་དེ་ཁོ་ན་ཉིད་གཉིས་རོ་གཅིག་ཏུ་སོང་བའི་བདག་ཉིད་ཅན་དེ་ངའོ། །འདི་ནི་
འཆི་བ་ཆོས་སྐུར་འཁྱེར་བའི་རྣལ་འབྱོར་རོ། །སྟོང་པའི་ངང་ལས་རང་གི་སེམས་མདུན་གྱི་ནམ་མཁར་ཟླ་བ་ལ་
གནས་པའི་ཨོ་དཀར་པོ། ཨཱདམར་པོ། ཧཱུཾ་སྔོན་པོ། ཧོ་ཡིག་དམར་སེར་གཉིས་ཀྱིས་མཐའ་བརྟེན་པ་
གཅིག་ཏུ་གྱུར། འདི་ནི་བར་དོ་ལོངས་སྐུར་འཁྱེར་བའི་རྣལ་འབྱོར་རོ། །སྟོང་པའི་ངང་ལས་ཉི་མའི་དཀྱིལ་འཁོར།
དེའི་སྟེང་དུ་ཧཱུཾ་སྔོན་པོ་ལས་བྱུང་བའི་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ་ལས་འོད་ཟེར་འོག་ཏུ་
འཕྲོས་པས་རྡོ་རྗེའི་ས་གཞི། ངོས་སུ་འཕྲོས་པ་ལས་རྡོ་རྗེའི་ར་བ། སྟེང་དུ་འཕྲོས་པ་ལས་རྡོ་རྗེའི་གུར།
- 09 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཕྱི་རོལ་གྱི་ཕྱོགས་ཀུན་ཏུ་དུས་མཐའི་མེ་ལྟ་བུའི་མེ་འབར་བས་བསྐོར་བར་གྱུར། འགལ་རྐྱེན་འགོག་པའི་
སྲུང་འཁོར་རོ། །སྣ་ཚོགས་རྡོ་རྗེའི་ལྟེ་བའི་སྟེང་དུ་ཧཱུྃ་ལས་རྡོ་རྗེ་ལྟེ་བ་ལ་ཧཱུཾ་གིས་མཚན་པ་ཡོངས་སུ་གྱུར་པ་
ལས་ཀུན་ཏུ་བཟང་པོ་ཞེས་པའི་རྡོ་རྗེ་འཆང་སྐུ་མདོག་དཀར་པོ་རྩ་ཞལ་དཀར་བ། གཡས་ཞལ་སྔོ་བ།
གཡོན་ཞལ་དམར་བ། རིན་པོ་ཆེའི་རྒྱན་དང་ལྡན་པ། ཕྱག་དང་པོ་གཉིས་ཀྱིས་རང་དང་འདྲ་བའི་རིག་
མ་ལ་འཁྱུད་པ། ལྷག་མ་གཡས་གཉིས་རྡོ་རྗེ་དང་རལ་གྲི། གཡོན་འོག་མ་གཉིས་པདྨ་དང་རིན་པོ་ཆེ་
བསྣམས་པ། དེ་ཡོངས་སུ་གྱུར་པ་ལས་ཆོས་འབྱུང་དཀར་པོ་ཟུར་གསུམ་པ་གྱེན་དུ་ལངས་པ། ཟུར་
གཅིག་ནི་ས་ལ་གནས་ཤིང་། གཉིས་ནི་སྟེང་ན་གནས་པ་སྐྱེ་གནས་ཀྱི་གཟུགས་ཅན་འོད་ཟེར་ཁ་དོག་
སྣ་ཚོགས་པ་ཕྱོགས་བཅུར་འཕྲོ་བའི་ཁོང་སྟོང་དང་བཅས་པ། བྱང་ཆུབ་ཀྱི་སེམས་རྡོ་རྗེ་འཛིན་པའི་ངོ་
བོར་གྱུར། ཆོས་འབྱུང་གི་དབུས་སུ་པཾ་ལས་བྱུང་བའི་སྣ་ཚོགས་པདྨ། དེའི་ལྟེ་བར་ཧཱུྃ་ལས་བྱུང་བའི་སྣ་
ཚོགས་རྡོ་རྗེ་ཤར་གྱི་རྭ་དཀར། ལྷོ་ཡི་རྭ་སེར། ནུབ་ཀྱི་རྭ་དམར། བྱང་གི་རྭ་ལྗང་། དབུས་སྔོ་བ། དེའི་
དབུས་སུ་ཧཱུཾ་ལས་འཁོར་ལོ་རྩིབས་བརྒྱད་པ་བྷཾ་གྱིས་མཚན་པ། དེ་ཡོངས་སུ་གྱུར་པ་ལས་བྱུང་བའི་
རྣམ་སྣང་སྐུ་མདོག་དཀར་པོ་དཀར་སྔོ་དམར་བའི་ཞལ་གསུམ་ཕྱག་དྲུག་པ། ཕྱག་དང་པོ་གཉིས་ཀྱིས་
རང་འདྲའི་ཡུམ་ལ་འཁྱུད་པ། ལྷག་མ་གཡས་གཉིས་ན་འཁོར་ལོ་དཀར་པོ་དང་རལ་གྲི། གཡོན་
གཉིས་ན་རིན་པོ་ཆེ་དང་པདྨ་དམར་པོ་བསྣམས་པ། རལ་པའི་ཅོད་པན་ཅན། སྣ་ཚོགས་པད་ཟླ་ལ་རྡོ་
རྗེ་སྐྱིལ་ཀྲུང་གིས་བཞུགས་པར་གྱུར། རྣམ་སྣང་ཡོངས་སུ་གྱུར་པ་ལས་གཞལ་ཡས་ཁང་མཚན་ཉིད་
ཐམས་ཅད་དུས་གཅིག་ཏུ་རྫོགས་པར་གྱུར་པ་ནི་གྲུ་བཞི་པ་སྒོ་བཞི་པ་ཕྱི་ནས་རིམ་པ་བཞིན་དཀར་
སེར་དམར་ལྗང་སྔོ་བའི་རིམ་པ་ལྔ་དང་ལྡན་པའི་རིན་པོ་ཆེའི་རྩིག་པས་བསྐོར་བའི་སྟེང་ན། རིན་པོ་
ཆེའི་ཕ་གུ་གཞི་དམར་པོ་ལ་རིན་པོ་ཆེ་ཟུར་གསུམ་པ་དང་གྲུ་བཞི་པ་ལ་སོགས་པས་སྤྲས་པ། དེའི་སྟེང་
ན་གནས་པའི་གསེར་གྱི་སྐ་རགས་བཞིའི་ཕྱི་ངོས་སུ་ཆུ་སྲིན་གྱི་ཁ་ནས་མུ་ཏིག་གི་དོ་ཤལ་དང་དོ་ཤལ་
ཕྱེད་པ་འཕྱང་བ། དེའི་ཕྱི་ངོས་སུ་བྱ་འདབ་ལས་འཕྱང་བའི་རིན་པོ་ཆེའི་ཤར་བུ། དེའི་སྟེང་ན་པདྨ་
འདབ་མ་ཕྱེད་པའི་དབྱིབས་ཅན་གྱི་མདའ་ཡབ་ལ་གནས་པའི་གསེར་གྱི་བུམ་པ་ནས་འཐོན་པའི་རྒྱལ་
མཚན་དང༌། བ་དན་བརྒྱད་བརྒྱད་ཀྱིས་མཛེས་པར་བྱས་པ། ཕྱིའི་སྟེང་གི་ཟུར་བཞི་ལ་གདུགས་
བཞིས་བརྒྱན་པ། རྩིག་པའི་འགྲམ་ནས་འདོད་ཡོན་གྱི་སྣམ་བུ་དམར་པོས་བསྐོར་བ་ལ་བཞུགས་
སྟབས་དང་། ཁ་དོག་སྣ་ཚོགས་པའི་ལྷ་མོ་རྣམས་ཀྱིས་མཆོད་པ་བྱེད་བཞིན་པ། སྒོ་དང་སྒོ་ཁྱུད་ཀྱི་
-ii0 -



་，
''
༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །༼ཛ༽
ཕྱིའི་མཚམས་དང་རྩིག་པའི་ཕྱི་ནང་གི་ཟུར་བཞིར་ཟླ་བ་ཕྱེད་པ་ལ་གནས་པའི་རིན་པོ་ཆེ་དམར་པོའི་
སྟེང་དུ་རྡོ་རྗེས་བརྒྱན་པ། སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་པའི་སྟེང་དུ་བུམ་པ་ལ་གནས་
པའི་ཀ་བ་བཞི་བཞིས་བཏེག་པའི་རྟ་བབས་གསེར། ཤར་བུ། རིན་པོ་ཆེ། རྟ་རྨིག །མུན་སྣམ། བ་
རཎྜ མུན་པ། ཤར་བུ། རིན་པོ་ཆེ། རྨིག་པ། མདའ་ཡབ་སྟེ་སྣམ་བུ་བཅུ་གཅིག་དང་ལྡན་པའི་རྩེ་
མོར་ཆོས་ཀྱི་འཁོར་ལོའི་གཡས་གཡོན་དུ་རི་དྭགས་ཕོ་མོ་དང་བཅས་པ། རྟ་བབས་ཀྱི་གཡས་གཡོན་
དུ་བུམ་པ་བཟང་པོ་ལས་སྐྱེས་པའི་དཔག་བསམ་གྱི་ཤིང་ལ་རྒྱལ་སྲིད་རིན་པོ་ཆེ་སྣ་བདུན་དང་། བར་
བར་དུ་གྲུབ་པ་ཐོབ་པ་དང་སྤྲིན་གྱི་གསེབ་ནས་བྱུང་བའི་ལྷ་མེ་ཏོག་གི་ཕྲེང་བ་བཟུང་བ་རྣམས་ཀྱིས་
ཀུན་ནས་མཛེས་པར་བྱས་པའོ། །གཞལ་ཡས་ཁང་གི་ནང་གི་དཀྱིལ་འཁོར་གྱི་ཕྱེད་ཀྱི་ཚད་དུ་རྡོ་རྗེའི་
ཕྲེང་བས་ཟླུམ་པོར་བསྐོར་བའི་རྩིག་པ་ལ་བརྟེན་པའི་ཤར་དུ་འཁོར་ལོ། ལྷོར་རིན་པོ་ཆེ། ནུབ་ཏུ་པདྨ།
བྱང་དུ་རལ་གྲིས་མཚན་པའི་ཀ་བ་གཉིས་གཉིས་ཀྱིས་བཏེག་པའི་རྡོ་རྗེའི་གདུང་གིས་མཛེས་པར་
ཕུབས་པའི་རྩེ་མོ་རྡོ་རྗེ་རིན་པོ་ཆེའི་ཏོག་གིས་སྤྲས་པ། རིམ་པ་གཉིས་པའི་གྲྭའི་གཡས་གཡོན་གཉིས་
སུ་བདུད་རྩིས་བཀང་བའི་རིན་པོ་ཆེའི་བུམ་པ་གཉིས་གཉིས་ཏེ། བུམ་པ་བརྒྱད་ཀྱིས་མཛེས་པར་བྱས་
པ༑ ལྷ་དང་མི་ལས་ཡོན་ཏན་ཁྱད་པར་དུ་འཕགས་པའི་ཁང་བཟང་དམ་པ་ཕྱི་བལྟས་ནང་གསལ་བ།
ནང་བལྟས་ཕྱི་གསལ་བའི་ནང་གི་སྟེང་དང་འོག་གི་ས་གཞི་ཐམས་ཅད་ཤར་དཀར། ལྷོ་སེར། ནུབ་
དམར། བྱང་ལྗང་། དབུས་སྔོ་བར་གྱུར་པའི་ནང་གི་དབུས་དང་། ཕྱོགས་མཚམས་རྣམས་སུ་སྣ་
ཚོགས་པདྨའི་གདན་བཅུ་དགུ། དཀྱིལ་འཁོར་ནང་མའི་ལྷོ་དང་ནུབ་དང་བྱང་དང་སྒོ་བཞི་སྟེ་བདུན་དུ་
ཉི་མའི་གདན། ནང་མའི་དབུས་དང་ཤར་དང་ནང་མའི་གྲུ་བཞི་དང་། ཕྱིའི་གྲུ་བཞི་དང་། ཤར་སྒོའི་
གཡས་གཡོན་གཉིས་ཏེ་བཅུ་གཉིས་སུ་ཟླ་བའི་གདན་རེ་རེ། དེ་ནི་གང་དུ་འཚང་རྒྱ་བའི་གནས་སོ། །གདན་
དབུས་མའི་སྟེང་དུ། ཨ་ཨཱ། ཨི་ཨཱི། ཨུ་ཨཱུ། རྀ་རཱི། ལི་ལཱི། ཨེ་ཨཻ། ཨོ་ཨཽ། ཨཾ་ཨ༔ བཅུ་དྲུག་པ་ཁ་
དོག་དཀར་པོ་ཕྲག་གཉིས་གཡས་དང་གཡོན་སྐོར་དུ་གནས་པ་མཚན་བཟང་པོ་སོ་གཉིས་ཀྱི་ངོ་བོར་
གྱུར་༑ དེའི་ཕྱི་རོལ་ནས། ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌ་བྷ་ཌྷ་ཎ། ཏ་ཐ་ད་ད་དྷ་དྷ་ན། པ་ཕ་
བ་བྷ་མ། ཡ་ཡ་ར་ལ་ལ་ཝ། ཤ་ཥ་ས་ཧ་ཀྵ། ཁ་དོག་དམར་པོ་བཞི་བཅུ་པ་ཕྲག་གཉིས་གཡས་དང་
གཡོན་སྐོར་དུ་གནས་པ་དཔེ་བྱད་བརྒྱད་ཅུའི་ངོ་བོར་གྱུར། དབྱངས་སོ་གཉིས་ཡོངས་སུ་གྱུར་པ་ལས་
ཟླ་བའི་དཀྱིལ་འཁོར་དཀར་པོ་གཅིག་ཏུ་གྱུར། ཨོ་ཙིཏྟ་པྲ་ཏི་བེ་དྷཾ་ཀ་རོ་མི། གསལ་བྱེད་བརྒྱད་ཅུ་
11-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཡོངས་སུ་གྱུར་པ་ལས་ཟླ་བ་སྔ་མའི་སྟེང་དུ་ཟླ་བའི་དཀྱིལ་འཁོར་དམར་པོ་གཅིག་ཏུ་གྱུར། ཨོཾ་བོ་དྷི་
ཙིཏྟ་ཨུཏཱ་ཏ་ཡ་མི། ཟླ་བ་གཉིས་བསྐྱེད་པ་ནི་མེ་ལོང་ལྟ་བུའི་ཡེ་ཤེས་ལས་བྱང་ཆུབ་པའོ། །དེ་ནས་ཟླ་
བ་གཉིས་འདྲེས་པས་དཀར་ལ་དམར་བའི་མདངས་ཅན་གྱི་ཟླ་བ་གཅིག་ཏུ་གྱུར་པ་ནི་མཉམ་པ་ཉིད་
ཀྱི་ཡེ་ཤེས་ལས་བྱང་ཆུབ་པའོ། །དེ་ནས་ཟླ་བའི་སྟེང་དུ་ཧཱུྃ་ཡིག་ལས་བྱུང་བའི་རྡོ་རྗེ་རྩེ་ལྔ་པ་དམར་པོ་
གཅིག་ཏུ་གྱུར། ཨོཾ་ཏིཥྛ་བཛྲ། སོ་སོར་རྟོག་པའི་ཡེ་ཤེས་ལས་བྱང་ཆུབ་པའོ། །དེ་ནས་རྡོ་རྗེ་དེ་ལས་
ཕྱོགས་བཅུར་འོད་ཟེར་འཕྲོས་པའི་རྩེ་མོ་ལས་བྱུང་བའི་དེ་བཞིན་གཤེགས་པ་རྣམས་ཀྱིས་སེམས་ཅན་
ཐམས་ཅད་སངས་རྒྱས་སུ་བྱས་པ་དེ། ཐམས་ཅད་ཚུར་འདུས་ནས་རྡོ་རྗེ་ལ་ཞུགས་ཏེ་རྡོ་རྗེའི་ལྟེ་བར་ཧཱུྃ་
གིས་མཚན་པར་གྱུར། ཨོཾ་བཛྲ་ཨཱཏྨ་ཀོཉཧཾ། བྱ་བ་གྲུབ་པའི་ཡེ་ཤེས་ལས་བྱང་ཆུབ་པའོ། །ཟླ་བ་དང་
རྡོ་རྗེ་ཧཱུྃ་དང་བཅས་པ་ཡོངས་སུ་གྱུར་པ་ལས་རྡོ་རྗེ་སེམས་དཔའ་སྐུ་མདོག་དཀར་པོ། རྩ་ཞལ་དཀར་
བ༑ གཡས་ཞལ་སྔོ་བ། གཡོན་ཞལ་དམར་བ། རིན་པོ་ཆེའི་རྒྱན་དང་ལྡན་པ་ཕྱག་དང་པོ་གཉིས་ཀྱིས་
རང་དང་འདྲ་བའི་རིག་མ་ལ་འཁྱུད་པ། ལྷག་མ་གཡས་གཉིས་རྡོ་རྗེ་དང་རལ་གྲི། གཡོན་གཉིས་པདྨ་
དང་རིན་པོ་ཆེ་བསྣམས་པ། སྐུའི་བ་སྤུའི་བུ་ག་ཐམས་ཅད་ལས་འཕྲོས་པའི་འོད་ཟེར་གྱི་རྩེ་མོ་ལས་
བྱུང་བའི་ཐུབ་པའི་ཚོགས་རྣམས་ཀྱིས་ཁམས་གསུམ་ཐམས་ཅད་ཁྱབ་པར་མཛད་པ། རྡོ་རྗེ་སྐྱིལ་ཀྲུང་
གིས་བཞུགས་པར་གྱུར། ཨོཾ་ཡ་ཐཱ་སརྦ་ཏ་ཐཱ་ག་ཏསྟ་ཐཱ་ཨཱཧཾ། ཆོས་ཀྱི་དབྱིངས་ཀྱི་ཡེ་ཤེས་ལས་བྱང་
ཆུབ་པའོ། །འདོད་ཆགས་ཆེན་པོས་འདུལ་བར་བྱ་བའི་སེམས་ཅན་གྱི་ཁམས་ལ་གཟིགས་ནས། ཡབ་
ཡུམ་སྙོམས་པར་ཞུགས་པའི་དགའ་བའི་སྒྲས་རྒྱལ་བའི་ཚོགས་ཐམས་ཅད་སྤྱན་དྲངས་པ་རྣམས་བ་
སྤུའི་བུ་ག་རྣམས་ནས་ལུས་ཀྱི་ནང་དུ་ཞུགས་པར་གྱུར། དེ་རྣམས་ཐམས་ཅད་སྤྱན་མ་ལ་སོགས་པ་
བཞི་དང་། གཟུགས་རྡོ་རྗེ་མ་ལ་སོགས་པ་ལྔ་སྟེ་ལྟ་མོ་དགུར་གྱུར་པའི་ལྷ་མོ་རྣམས་རང་གི་ལུས་ལས་
ཕྱིར་ཕྱུང་སྟེ་ཡུམ་གྱི་ལུས་ཀྱི་ནང་དུ་ཞུགས་པར་གྱུར། དེ་བཞིན་གཤེགས་པ་རྣམས་ཞུ་བ་རྡོ་རྗེའི་ལམ་
ནས་ཡུམ་གྱི་པདྨར་ཞུགས་པའི་ཐིག་ལེ་པདྨའི་དབུས་སུ་གནས་པ་ཡོངས་སུ་གྱུར་པ་ལས་གཞལ་ཡས་
ཁང་དང་། འཇམ་དཔལ་རྡོ་རྗེས་གཙོ་མཛད་པའི་ལྷ་བཅུ་དགུའི་དཀྱིལ་འཁོར་གྲུབ་པར་གྱུར། ལྷ་
རྣམས་ཀྱི་སྐུ་ལས་འོད་ཟེར་འཕྲོས་པས་སེམས་ཅན་ཐམས་ཅད་བཀུག་སྟེ་སློབ་མ་འཇུག་པ་བཞིན་དུ་
ཞུགས། པདྨར་གནས་པའི་དཀྱིལ་འཁོར་གྱི་ཁྱམས་རྣམས་སུ་གནས་པར་གྱུར། རང་གི་སྐུ་ལས་
འཕྲོས་པའི་འོད་ཟེར་གྱིས་རྣམ་སྣང་ལ་སོགས་པའི་དེ་བཞིན་གཤེགས་པ་ཐམས་ཅད་སྤྱན་དྲངས་ཏེ།
-112 -



） ༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །ཛ༽
རང་གི་ཞལ་ནས་བཅུག་པ་རྣམས་བྱང་ཆུབ་ཀྱི་སེམས་ཟླ་བའི་གཟུགས་སུ་གྱུར་ཏེ་གསང་བའི་རྡོ་རྗེའི་
དབུས་ནས་པདྨར་སོང་བ་རྣམས་ཀྱིས་སེམས་ཅན་ཐམས་ཅད་ལ་དབང་བསྐུར་བས་སྡིག་པ་དང་སྒྲིབ་
པ་ཐམས་ཅད་དག་ནས་རྡོ་རྗེ་སེམས་དཔའི་གོ་འཕང་ཐོབ་པར་གྱུར་ཏེ། དེ་རྣམས་ཀྱི་མིག་ལ་སོགས་
པའི་དབང་པོ་དྲུག་རིམ་པ་བཞིན་དུ། ཀྵ་ཛཾ་ཁཾ་གཾ་ཀཾ་སཾ། རྣམས་ཡོངས་སུ་གྱུར་པ་ལས་ས་སྙིང་ཕྱག་
རྡོར་ནམ་སྙིང་འཇིག་རྟེན་དབང་ཕྱུག་སྒྲིབ་སེལ་ཀུན་བཟང་རྣམས་སུ་གྱུར། གཟུགས་ལ་སོགས་པའི་
ཡུལ་དྲུག་རིམ་པ་བཞིན་དུ། ཛཧཱུྃ་བཾ་ཧོ༔ ཁཾ་རཾ། རྣམས་ཡོངས་སུ་གྱུར་པ་ལས་གཟུགས་རྡོ་རྗེ་མ་སྒྲ་རྡོ་
རྗེ་མ་དྲི་རྡོ་རྗེ་མ་རོ་རྡོ་རྗེ་མ་རེག་བྱ་རྡོ་རྗེ་མ་ཆོས་དབྱིངས་རྡོ་རྗེ་མ་རྣམས་སུ་གྱུར། ས་ལ་སོགས་པའི་
འབྱུང་བ་བཞི་རིམ་པ་བཞིན་དུ་ལཾ་མཱི་པཾ་ཏཾ། རྣམས་ཡོངས་སུ་གྱུར་པ་ལས། སྤྱན་མ་མཱ་མ་ཀཱི་གོས་
དཀར་མོ་སྒྲོལ་མ་རྣམས་སུ་གྱུར། གཟུགས་སོགས་ཕུང་པོ་ལྔ་རིམ་པ་བཞིན་དུ། ཧཱུྃ་ཨོཾ་ཛྲ་ཁཾ་ཧཱུཾ།
རྣམས་ཡོངས་སུ་གྱུར་པ་ལས། རྣམ་སྣང་རིན་འབྱུང་འོད་དཔག་མེད་དོན་གྲུབ་མི་བསྐྱོད་པ་རྣམས་སུ་
གྱུར་ནས་རང་རང་གི་སངས་རྒྱས་ཀྱི་ཞིང་དུ་གཤེགས་ཏེ། པདྨའི་དབུས་ཀྱི་རྟེན་དང་བརྟེན་པའི་
དཀྱིལ་འཁོར་མི་དམིགས་པར་གྱུར། དེ་ནས་ནམ་མཁར་བཞུགས་པའི་ཡི་གེ་ལྔས་མཚོན་པའི་བར་
སྲིད་ཀྱི་རྡོ་རྗེ་འཆང་ཡབ་ཡུམ་སྙོམས་པར་འཇུག་པ་མཐོང་ནས་ཡུམ་གྱི་ཆོས་འབྱུང་གི་ཕྱག་རྒྱའི་ནང་
འདིར་སེམས་ཅན་གང་གིས་ཞུགས་པ་དེ་ཞུགས་པ་ཙམ་གྱིས་འཚང་རྒྱ་བ་ཡིན་པས་ན། ངས་ཀྱང་ཀུན་
ཏུ་བཟང་པོ་ཐོབ་པར་བྱ་བའི་ཕྱིར་དུ་ཆོས་འབྱུང་དུ་འཇུག་པ་བྱའོ་སྙམ་དུ་བསམས་ནས་ཧོཡིག་གཉིས་
ཀྱི་བར་དུ་ཆུད་པའི་ཡི་གེ་གསུམ་ཡབ་ཀྱི་ཞལ་དུ་ཞུགས། རིམ་གྱིས་བརྒྱུད་དེ་རྡོ་རྗེའི་ལམ་ནས་ཡུམ་གྱི་
པདྨར་ཞུགས་ནས་ཤེས་རབ་མའི་ཆགས་པའི་རྐྱེན་གྱིས་ཟླ་བ་ཞུ་བའི་གཟུགས་བཞིན་དུ་ཞུ་བའི་འོད་
ཟེར་གྱི་གཟི་བྱིན་གྱི་མཐུས་ཡབ་ཡུམ་གཉིས་ཀ་ཟླ་བ་ཞུ་བའི་གཟུགས་བཞིན་དུ་ཞུ་བའི་ཐིག་ལེར་
གནས་པར་གྱུར། དེ་ནས་དེའི་རྒྱུད་ཀྱི་ཚད་མེད་བཞིའི་ངོ་བོ་ལྷ་མོ་ཕྱོགས་བཞིར་གནས་པས་ཆོས་ཀྱི་
སྐུ་ལས་གཟུགས་ཀྱི་སྐུར་བཞེངས་པའི་དོན་དུ་གླུས་བསྐུལ་བ་ནི། སྤྱན་མས། སེམས་ཅན་ཁམས་ན་
གནས་ཀྱི་དབང་ཕྱུག་ཁྱོད་ནི་རྡོ་རྗེའི་ཐུགས། །དགའ་བ་ཡིད་འོང་དོན་ཆེན་འདོད་པས་བདག་ལ་
བསྐྱབ་ཏུ་གསོལ། །མགོན་པོ་གལ་ཏེ་དེ་རིང་བདག་ནི་གསོན་པར་མཆིས་བཞེད་ན། །སེམས་ཅན་
ཡབ་ཆེན་གཉེན་མཆོག་བདག་ལ་དགྱེས་པར་མཛད་དུ་གསོལ། །མཱ་མ་ཀཱིས། རྡོ་རྗེའི་སྐུ་ཁྱོད་བཀའ་ཡི་
འཁོར་ལོ་སེམས་ཅན་ཀུན་ལ་ཕན། །སངས་རྒྱས་དོན་དུ་བྱང་ཆུབ་དོན་དམ་རྗེས་སུ་ཕན་སྟོན་པ། །
-ii3-



( )༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མགོན་པོ་གལ་ཏེ་X། འདོད་ཆགས་དམ་ཚིག་ཆགས་པས་བདག་ལ་དགྱེས་པར་མཛད་དུ་གསོལ། །
གོས་དཀར་མོས། ཁྱོད་ནི་རྡོ་རྗེའི་གསུང་སྟེ་ཀུན་ལ་ཕན་ཞིང་ཐུགས་བརྩེ་བ། །འཇིག་རྟེན་དག་གི་དགོས་
པའི་དོན་མཛད་པ་ལ་རྟག་ཏུ་བརྩོན། །མགོན་པོ་གལ་ཏེ་×། རབ་དགའི་སྤྱོད་པ་ཀུན་ཏུ་བཟང་པོས་
བདག་ལ་དགྱེས་པར་མཛོད། །སྒྲོལ་མས། ཁྱོད་ནི་རྡོ་རྗེ་འདོད་པ་དམ་ཚིག་མཆོག་གི་ཕན་དོན་ཆེ། །
ཡང་དག་རྫོགས་སངས་རྒྱས་ཀྱི་གདུང་མཆོག་མཉམ་པ་ཉིད་གཟིགས་པ། །མགོན་པོ་གལ་ཏེ་དེ་རིང་
བདག་ནི་གསོན་པར་མཆིས་བཞེད་ན། །ཡོན་ཏན་རིན་ཆེན་མང་པོའི་གཏེར་གྱུར་བདག་ལ་དགྱེས་
པར་མཛོད། །དེ་ལྟར་ལྷ་མོ་བཞིས་བསྐུལ་བས་ཆོས་ཐམས་ཅད་སྒྱུ་མ་ལྟ་བུར་རྟོགས་ནས་ཟླ་བ་ཞུ་བ་
ལྟ་བུའི་ཐིག་ལེ་དེ་ཉིད་ཡོངས་སུ་གྱུར་པ་ལས་རལ་གྲི་འཆང་བཟུང་ལ་མཾ་གྱིས་མཚན་པ་གཉིས་སུ་
གྱུར་ཏེ། དེ་ལས་འོད་ཟེར་ཁ་དོག་སྣ་ལྔ་འཕྲོས་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་སྤྱན་དྲངས་ཏེ། རལ་གྲིའི་ནང་དུ་བཅུག་པ་ཡོངས་སུ་གྱུར་པ་ལས་རང་ཉིད་བཅོམ་
ལྡན་འདས་འཇམ་དཔལ་རྡོ་རྗེ་སྐུ་མདོག་དང་རྩ་ཞལ་གུར་གུམ་བཟང་པོ་ལྟར་དམར་སེར། གཡས་
ཞལ་སྔོ་བ། གཡོན་ཞལ་དཀར་བ། རྩ་བའི་ཕྱག་གཉིས་ཀྱིས་རང་དང་འདྲ་བའི་ཡུམ་ལ་འཁྱུད་པ།
ཕྱག་གཡས་གཉིས་ཀྱིས་རལ་གྲི་དང་མདའ། གཡོན་གཉིས་ཀྱིས་ཨུཏྤ་ལ་སྔོན་པོ་དང་གཞུ་འཛིན་པ།
ཞལ་གསུམ་ཕྱག་དྲུག་པ་གཞོན་ནུ་ལོ་བརྒྱད་ལོན་པའི་རྣམ་པ་ཅན། རལ་པའི་ཟུར་ཕུད་ལྔ་དང་ལྡན་པ།
མཚན་བཟང་པོ་སོ་གཉིས་དང་། དཔེ་བྱད་བརྒྱད་ཅུས་བརྒྱན་ཅིང་། སྒེག་པའི་ཉམས་དང་ལྡན་པ།
རིན་པོ་ཆེའི་ཕྱག་གདུབ་དང་། དཔུང་རྒྱན་དང་། སྐ་རགས་དང་། མུ་ཏིག་གི་དོ་ཤལ་དང་། ཞབས་
གདུབ་ལ་སོགས་པའི་རྒྱན་རྣམ་པ་སྣ་ཚོགས་པས་བརྒྱན་པ། སྣ་ཚོགས་པདྨ་དང་ཟླ་བའི་དབུས་ན་
སེམས་དཔའི་སྐྱིལ་མོ་ཀྲུང་གིས་བཞུགས་ཤིང་། ཉི་མ་ལྟར་སྣང་བའི་གཟི་བརྗིད་མཐའ་ཡས་པ་དང་
ལྡན་པ། སྐུ་ལས་བྱུང་བའི་འོད་ཟེར་གྱི་རྩེ་མོ་ལས་སངས་རྒྱས་དང་། ལྷ་མོ་དང་། སེམས་དཔའ་དང་
ཁྲོ་བོའི་ཚོགས་སྤྲོས་པ་རྣམས་ཀྱིས་ནམ་མཁའི་དབྱིངས་ཐམས་ཅད་འགེངས་པར་བྱེད་པས་མཛེས་
པར་གྱུར། ཕྱི་ནང་གི་གཟུང་འཛིན་གྱིས་བསྡུས་པའི་ཆོས་ཐམས་ཅད་དོན་དམ་པར་མཚན་ཉིད་ཐམས་
ཅད་ཀྱིས་སྟོང་པ་ནམ་མཁའ་ལྟ་བུའི་དོན་རྟོགས་པ་ཉིད་འཇམ་དབྱངས་ཀྱི་སྐུར་ཤར་བས་སྲིད་ཞིའི་
མཐའ་ལ་མི་གནས་པའི་ངོ་བོར་གྱུར། ཨོཾ་དྷརྨ་དྷ་ཏུ་སྭ་བྷཱ་ཝ་ཨཱཏྨ་ཀོཉཧཾ། འདི་ནི་སྐྱེ་བ་སྤྲུལ་སྐུར་འཁྱེར་བའི་
རྣལ་འབྱོར་རོ། །རང་གི་མིག་གཉིས་སུ་ཟླ་བ་རེ་རེ་ལ་ཀྱི་དཀར་པོ་རེ་གནས་པ་ཡོངས་སུ་གྱུར་བ་ལས་
-l14-



( » ༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །༼ཛ༽
འཁོར་ལོ་ཀིཾ་གིས་མཚན་པ། དེ་ལས་འོད་ཟེར་འཕྲོས་པས་དེ་བཞིན་གཤེགས་པ་རྣམས་སྤྱན་དྲངས་ཏེ།
འཁོར་ལོ་ལ་བཅུག་པ་ལས། ས་སྙིང་དཀར་པོ་དཀར་སྔོ་དམར་བའི་ཞལ་གསུམ་ཕྱག་དྲུག་གི་དང་པོ་
གཉིས་ཀྱིས་རང་འདྲའི་ཡུམ་ལ་འཁྱུད་ཅིང་། གཡས་ལྷག་མ་གཉིས་འཁོར་ལོ་དཀར་པོ་དང་རལ་གྲི།
གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ། རྣ་བ་གཉིས་སུ་ཟླ་བ་རེ་རེ་ལ་ཛི་སྔོན་པོ་ཡོངས་སུ་
གྱུར་པ་ལས་རྡོ་རྗེ་དྲི་གིས་མཚན་པ། དེ་ལས་འོད་ཟེར་འཕྲོས་པས་དེ་བཞིན་གཤེགས་པ་རྣམས་སྤྱན་
དྲངས་ཏེ་རྡོ་རྗེ་ལ་བཅུག་པ་ལས། ཕྱག་རྡོར་སྔོན་པོ་སྔོ་དཀར་དམར་བའི་ཞལ་གསུམ་ཕྱག་དྲུག་གི་དང་
པོ་གཉིས་ཀྱིས་རང་འདྲའི་ཡུམ་ལ་འཁྱུད་ཅིང་། གཡས་ལྷག་མ་གཉིས་རྡོ་རྗེ་དང་རལ་གྲི། གཡོན་འོག་
མ་གཉིས་པདྨ་དང་རིན་པོ་ཆེ་འཛིན་པ། སྣ་བུག་གཉིས་སུ་ཟླ་བ་རེ་རེ་ལ་ཁཾ་སེར་པོ་ཡོངས་སུ་གྱུར་པ་
ལས་རིན་པོ་ཆེ་ཆ་དགུ་པ་ཁཾ་གིས་མཚན་པ། དེ་ལས་འོད་ཟེར་འཕྲོས་པས་དེ་བཞིན་གཤེགས་པ་
རྣམས་སྤྱན་དྲངས་ཏེ། རིན་པོ་ཆེ་ཆ་དགུ་པ་ལ་བཅུག་པ་ལས་ནམ་སྙིང་སེར་པོ་སེར་སྔོ་དཀར་བའི་
ཞལ་གསུམ་》（གཡས་ལྷག་མ་གཉིས་རིན་པོ་ཆེ་ལྗང་གུ་དང་རལ་གྲི། གཡོན་འོག་མ་གཉིས་པདྨ་དང་
འཁོར་ལོ་འཛིན་པ། ལྕེའི་དབུས་སུ་ཟླ་བ་ལ་གོ་དམར་པོ་ཡོངས་སུ་གྱུར་པ་ལས་པདྨ་གཾ་གིས་མཚན་
པ༑ དེ་《པདྨ་ལ་བཅུག་པ་ལས། འཇིག་རྟེན་དབང་ཕྱུག་དམར་པོ་དམར་སྔོ་དཀར་བའི་གཡས་
ལྷག་མ་གཉིས་པདྨ་དམར་པོ་དང་རལ་གྲི། གཡོན་འོག་མ་གཉིས་འཁོར་ལོ་དང་རིན་པོ་ཆེ་འཛིན་པ།
དཔྲལ་བའི་ཐོད་པའི་ནང་དུ་ཟླ་བ་ལ་གནས་པའི་ཀཾ་ལྗང་གུ་ཡོངས་སུ་གྱུར་པ་ལས་རལ་གྲི་ཀཾ་གིས་
མཚན་པ་X རལ་གྲི་ལ་བཅུག་པ་ལས། སྒྲིབ་སེལ་ལྗང་གུ་ལྗང་སྔོ་དཀར་བའི་ཞལ་>（གཡས་ལྷག་
མ་གཉིས་རལ་གྲི་དང་འཁོར་ལོ། གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ། ལྟེ་བར་ཟླ་བ་
ལ་གནས་པའི་སོ་དཀར་པོ་ཡོངས་སུ་གྱུར་པ་ལས་རྡོ་རྗེ་སཾ་གིས་མཚན་པ་ （རྡོ་རྗེ་ལ་བཅུག་པ་ལས།
ཀུན་བཟང་དཀར་པོ་དཀར་སྔོ་དམར་བའི་ཞལ་གཡས་ལྷག་མ་གཉིས་རྡོ་རྗེ་དང་རལ་གྲི། གཡོན་
འོག་མ་གཉིས་པདྨ་དང་རིན་པོ་ཆེ་འཛིན་པར་གྱུར། རང་གི་སྙིང་ཁར་ཟླ་བའི་དཀྱིལ་འཁོར་གྱི་སྟེང་དུ་
ཧཱུྃ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་པའི་ལྟེ་བའི་ནང་དུ་ཧཱུྃ་གིས་མཚན་པ་ཡོངས་སུ་གྱུར་པ་ལས་ཐུགས་
རྡོ་རྗེ་མི་བསྐྱོད་པ་སྔོན་པོ་སྔོ་དཀར་དམར་བའི་ཞལ་ （གཡས་ལྷག་མ་གཉིས་རྡོ་རྗེ་དང་རལ་གྲི།
གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ། དེའི་ཐུགས་ཀར་ཟླ་བ་ལ་གནས་པའི་རྡོ་རྗེ་སྔོན་
པོའི་ལྟེ་བ་ལ་ཧཱུཾ་ཡིག་སྔོན་པོ། ས་བོན་དེའི་འོད་ཟེར་ལས་བྱུང་བའི་ཤེས་རབ་དམ་པ་གཟུགས་རྡོ་རྗེ་མ་
-l15 -



(: ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལ་སོགས་པའི་རིག་མ་བཅུས། ཕྱོགས་བཅུའི་སངས་རྒྱས་ཐམས་ཅད་ཀྱི་ཐུགས་ཀ་ན་བཞུགས་པའི་
ཐུགས་རྡོ་རྗེ་རྣམས་ལ། རིག་མ་དང་འདུས་ཏེ་མཉམ་པར་སྦྱར་བའི་མཆོད་པས་མཆོད་ནས། རང་གི་
སེམས་ཐུགས་རྡོ་རྗེར་བྱིན་གྱིས་བརླབ་པའི་དོན་དུ། དཔལ་ལྡན་རྡོ་རྗེ་ཐུགས་འཆང་བ། །རྡོ་རྗེ་མི་ཕྱེད་
གསུམ་བསྒོམས་པས། །དེང་བདག་བྱིན་གྱིས་བརླབས་ནས་སུ། །རྡོ་རྗེ་ཐུགས་ཀྱིས་མཛད་དུ་གསོལ། །
ཕྱོགས་བཅུར་བཞུགས་པའི་སངས་རྒྱས་རྣམས། །རྡོ་རྗེ་མི་ཕྱེད་གསུམ་བསྒོམས་པས། །དེང་བདག་
བྱིན་གྱིས་བརླབས་ནས་སུ། །རྡོ་རྗེ་ཐུགས་ཀྱིས་མཛད་དུ་གསོལ། །ཞེས་ཕྱི་ནང་གི་ཐུགས་རྡོ་རྗེ་ལ་
གསོལ་བ་བཏབ་པས། རང་གི་སེམས་ཐུགས་རྡོ་རྗེར་མཛད་པར་གྱུར། ཨོཾ་སརྦ་ཏ་ཐཱ་ག་ཏ་ཙིཏྟ་བཛྲ་སྭ་
བྷ་ཝ་ཨཱཏྨ་ཀོཉཧཾ། རང་གི་མགྲིན་པར་ཟླ་བའི་དཀྱིལ་འཁོར་གྱི་སྟེང་དུ་ཨཱ༔ལས་བྱུང་བའི་པདྨ་དམར་
པོ་འདབ་མ་བརྒྱད་པའི་ལྟེ་བ་ལ་ཨཱས་མཚན་པ་ཡོངས་སུ་གྱུར་པ་ལས་གསུང་རྡོ་རྗེ་འོད་དཔག་མེད་
དམར་པོ་དམར་སྔོ་དཀར་བའི་ （གཡས་ལྷག་མ་གཉིས་པདྨ་དམར་པོ་དང་རལ་གྲི། གཡོན་འོག་མ་
གཉིས་འཁོར་ལོ་དང་རིན་པོ་ཆེ་འཛིན་པ། དེའི་ཐུགས་ཀར་ཟླ་བ་ལ་གནས་པའི་པདྨ་དམར་པོའི་ལྟེ་བ་
ལ་ཨཱཿཡིག་དམར་པོ། ས་བོན་དེའི་འོད་ཟེར་ལས་བྱུང་བའི་གཟུགས་རྡོ་རྗེ་མ་ལ་སོགས་པས་ཕྱོགས་
བཅུའི་སངས་རྒྱས་ཐམས་ཅད་ཀྱི་མགྲིན་པར་བཞུགས་པའི་གསུང་རྡོ་རྗེ་རྣམས་ལ་རིག་མ་དང་འདུས་
ཏེ་མཉམ་པར་སྦྱར་བའི་མཆོད་པས་མཆོད་ནས། རང་གི་ངག་གསུང་རྡོ་རྗེར་བྱིན་གྱིས་བརླབ་པའི་དོན་
དུ་༔ ཆོས་ཀྱི་གསུང་ལམ་དཔལ་ལྡན་པ། །རྡོ་རྗེ་མི་ཕྱེད་（དེང་བདག་ （རྡོ་རྗེ་གསུང་གིས་（ཕྱོགས་
བཅུར་བཞུགས་（རྡོ་རྗེ་མི་ཕྱེད་（དེང་བདག་（རྡོ་རྗེ་གསུང་གིས་མཛད་དུ་གསོལ། །ཞེས་ཕྱི་ནང་
གི་གསུང་རྡོ་རྗེ་ལ་གསོལ་བ་བཏབ་པས། རང་གི་ངག་གསུང་རྡོ་རྗེར་མཛད་པར་གྱུར། ཨོཾ་སརྦ་ཏ་ཐཱ་
ག་ཏ་ཝཱ་ཀ་བཛྲ་སྭ་བྷཱ་ཝ་ཨཱཏྨ་ཀོཉཧཾ། རང་གི་སྤྱི་བོར་ཟླ་བའི་དཀྱིལ་འཁོར་གྱི་སྟེང་དུ་ཨོཾ་ལས་བྱུང་བའི་
འཁོར་ལོ་དཀར་པོ་རྩིབས་བརྒྱད་པ་ལྟེ་བ་ལ་ཨོཾ་གྱིས་མཚན་པ་ཡོངས་སུ་གྱུར་པ་ལས་སྐུ་རྡོ་རྗེ་རྣམ་
སྣང་དཀར་པོ་དཀར་སྔོ་དམར་བའི་ཞལ་ （གཡས་ལྷག་མ་གཉིས་འཁོར་ལོ་དཀར་པོ་དང་རལ་གྲི།
གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ། དེའི་ཐུགས་ཀར་ཟླ་བ་ལ་གནས་པའི་འཁོར་ལོ་
དཀར་པོའི་ལྟེ་བ་ལ་ཨོཾ་ཡིག་དཀར་པོ། ས་བོན་དེའི་འོད་ཟེར་ལས་བྱུང་བའི་གཟུགས་རྡོ་རྗེ་མ་ལ་
སོགས་པས། ཕྱོགས་བཅུའི་སངས་རྒྱས་ཐམས་ཅད་ཀྱི་སྤྱི་བོ་ན་བཞུགས་པའི་སྐུ་རྡོ་རྗེ་རྣམས་ལ་རིག་
མ་དང་འདུས་ཏེ་མཉམ་པར་སྦྱར་བའི་མཆོད་པས་མཆོད་ནས། རང་གི་ལུས་སྐུ་རྡོ་རྗེར་བྱིན་གྱིས་
-1i6 -



(
༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །༼ཛ༽
བརླབ་པའི་དོན་དུ། དཔལ་ལྡན་སངས་རྒྱས་སྐུ་འཆང་བ། །རྡོ་རྗེ་མི་ཕྱེད་གསུམ་བསྒོམས་པས། །དེང་
བདག་རྡོ་རྗེ་སྐུས་ནི་མཛད་དུ་གསོལ། །ཕྱོགས་བཅུར་བཞུགས་པའི་སངས་རྒྱས་རྣམས། །རྡོ་རྗེ་མི་
ཕྱེད་（དེང་བདག་རྡོ་རྗེ་སྐུས་ནི་མཛད་དུ་གསོལ། །ཞེས་ཕྱི་ནང་གི་སྐུ་རྡོ་རྗེ་ལ་གསོལ་བ་བཏབ་
པས༑ རང་གི་ལུས་སྐུ་རྡོ་རྗེར་མཛད་པར་གྱུར། ཨོཾ་སརྦ་ཏ་ཐཱ་ག་ཏ་ཀཱ་ཡ་བཛྲ་སྭ་བྷཱ་ཝ་ཨཱཏྨ་ཀོཉཧཾ། རྡོ་
རྗེ་གསུམ་ཡང་དོན་དམ་པར་མཚན་ཉིད་ཐམས་ཅད་དང་བྲལ་བའི་སྟོང་པ་ཉིད་དུ་གྱུར། ཐུགས་རྡོ་རྗེ་
དང་གསུང་རྡོ་རྗེའི་བར་དུ་ཟླ་བའི་དཀྱིལ་འཁོར་གྱི་སྟེང་དུ་མཾ་ལས་བྱུང་བའི་རལ་གྲི་འཆང་བཟུང་ལ་
མཾ་གྱིས་མཚན་པ་ཡོངས་སུ་གྱུར་པ་ལས་རང་དང་འདྲ་བའི་ཡེ་ཤེས་སེམས་དཔའི་ཐུགས་ཀར་ཟླ་བ་ལ་
གནས་པའི་མཾ་ (དམར་སེར་འོད་འཕྲོ་བར་གྱུར། ཡེ་ཤེས་སེམས་དཔའི་ཐུགས་ཀའི་མཾ་ལས་འོད་ཟེར་
འཕྲོས་པས་ཕྱོགས་བཅུའི་སངས་རྒྱས་ཐམས་ཅད་བཀུག་ནས་སྤྱན་དྲངས་པར་གྱུར། ཨོཾ་སརྦ་ཏ་ཐཱ་ག་
ཏ་རཱུ་པ་ནས་སྤྱན་པཱུ་ཛ་（ཤྲཱི་ཡེ་ཨཱཧཱུྃ། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་
དབང་བསྐུར་དུ་གསོལ། ཞེས་གསོལ་བ་བཏབ་པས། སངས་རྒྱས་ཐམས་ཅད་ཀྱི་སྐུ་ལས་སྐྱེས་པའི་
འོད་ཟེར་ལས་བྱུང་བའི་སྤྱན་མ་ལ་སོགས་པ་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་པ་རྣམས་
ཀྱིས་ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཨཱཿཧཱུྃ། ཞེས་གསུངས་ཤིང་རང་གི་སྤྱི་བོ་ནས་
དབང་བསྐུར། ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་མི་བསྐྱོད་པས་དབུ་བརྒྱན་
ཅིང་༑ དབང་གི་ལྷ་རྣམས་ཀྱང་རང་གི་ལུས་ཀྱི་ནང་དུ་ཐིམ་པར་གྱུར། སྔར་གྱི་རལ་གྲི་འཆང་བཟུང་ལ་
མཾ་གྱིས་མཚན་པ་གཉིས་པ་དེ་ཡོངས་སུ་གྱུར་པ་ལས། རང་ཉིད་འཇམ་དཔལ་རྡོ་རྗེའི་པང་ན་ཡུམ་
འཇམ་དཔལ་རྡོ་རྗེ་མ་སྐུ་མདོག་དང་རྩ་ཞལ་གུར་གུམ་བཟང་པོ་ལྟར་དམར་སེར་གཡས་ཞལ་སྔོ་བ།
གཡོན་ཞལ་དཀར་བ། རྩ་བའི་ཕྱག་གཉིས་ཀྱིས་རང་དང་འདྲ་བའི་ཡབ་ལ་འཁྱུད་པ། གཡས་འོག་མ་
གཉིས་རལ་གྲི་དང་མདའ། གཡོན་འོག་མ་གཉིས་ཀྱིས་ཨུཏྤ་ལ་སྔོན་པོ་དང་གཞུ་འཛིན་པ། གཞོན་ནུ་ལོ་
བརྒྱད་ལོན་པའི་རྣམ་པ་ཅན། ནུ་མ་རྒྱས་ཤིང་རྐེད་པ་ཕྲ་བ། དབུ་སྐྲ་རལ་པ་ཕྱེད་བཅིངས་སུ་བྱས་
ཤིང༑ སྒེག་པའི་ཉམས་ཅན་མེ་ཏོག་གི་ཅོད་པན་དང་། རིན་པོ་ཆེའི་ཕྱག་གདུབ་དང་། དཔུང་རྒྱན་
དང་༑ སྐེ་རགས་དང་། མུ་ཏིག་གི་དོ་ཤལ་དང་། ཞབས་གདུབ་ལ་སོགས་པའི་རྒྱན་རྣམ་པ་སྣ་ཚོགས་
པས་བརྒྱན་པ། ཞབས་གཉིས་ཡབ་ཀྱི་བརླའི་སྟེང་ན་པདྨའི་སྐྱིལ་ཀྲུང་གིས་བཞུགས་ཤིང་། ཉི་མ་ལྟར་
སྣང་བའི་གཟི་བརྗིད་མཐའ་ཡས་པ་དང་ལྡན་པ། སྐུ་ལས་འོད་ཟེར་གྱི་ཚོགས་དཔག་ཏུ་མེད་པ་འཕྲོ་
-Ii7-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བ༑ ཡུམ་གྱི་མིག་གཉིས་སུ་ཟླ་བ་རེ་རེ་ལ་ཀིཾ་དཀར་པོ་རེ་གནས་པ་ཡོངས་སུ་གྱུར་པ་ལས་འཁོར་ལོ་ཀཱི་
གིས་མཚན་པ། ཞེས་པ་ནས། པདྨ་དང་རིན་པོ་ཆེ་འཛིན་པར་གྱུར། ཅེས་པའི་བར་སྐྱེ་མཆེད་ཀྱི་ལྷ་དྲུག་ཡབ་ཇི་ལྟ་
བ་བཞིན་ནམ། བསྡུ་ན་འོག་ནས་འབྱུང་བའི་འཁོར་ལྟར་བྱ། ཡུམ་གྱི་སྙིང་ཁར་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་
ལས་བྱུང་བའི་རྡོ་རྗེ་སྔོན་པོ་རྩེ་ལྔ་པ་ཞེས་པ་ནས། རྡོ་རྗེ་སྔོན་པོའི་ལྟེ་བ་ལ་ཧཱུཾ་ཡིག་སྔོན་པོ། མགྲིན་པར་
ཟླ་བའི་དཀྱིལ་འཁོར་ཞེས་པ་ནས། ལྟེ་བ་ལ་ཨཱཡིག་དམར་པོ། སྤྱི་བོར་ཟླ་བའི་ཞེས་པ་ནས། འཁོར་ལོ་
དཀར་པོའི་ལྟེ་བ་ལ་ཨོཾ་ཡིག་དཀར་པོ། རང་གི་ཐུགས་ཀའི་མཾ་ལས་འོད་ཟེར་འཕྲོས་པས་ཕྱོགས་བཅུའི་
ཞེས་པ་ནས། མི་བསྐྱོད་པས་དབུ་བརྒྱན་ཅིང་དབང་གི་ལྷ་རྣམས་ཀྱང་ཡུམ་གྱི་ལུས་ཀྱི་ནང་དུ་ཐིམ་པར་
གྱུར༑ ཡུམ་གྱི་སྤྱི་བོ་ནས་ནུ་མའི་བར་དུ་རྣམ་སྣང་གི་ངོ་བོ་ཨོ་དཀར་པོ། ནུ་མ་གཉིས་ཀྱི་དབུས་སྙིང་ག་
ནས་ལྟེ་བའི་བར་དུ་མི་བསྐྱོད་པའི་ངོ་བོ་ཧཱུྃ་སྔོན་པོ། ལྟེ་བ་ནས་གསང་བའི་པདྨའི་བར་དུ་རིན་འབྱུང་གི་
ངོ་བོ་སྭ་སེར་པོ། གསང་བའི་པདྨ་ནས་བརླའི་རྩ་བའི་བར་དུ་འོད་དཔག་མེད་ཀྱི་ངོ་བོ་ཨཱཿདམར་པོ།
བརླའི་རྩ་བ་ནས་རྐང་མཐིལ་གྱི་བར་དུ་དོན་གྲུབ་ཀྱི་ངོ་བོ་ཧཱ་ལྗང་གུ་སྟེ་ཡི་གེ་ལྔ་ལས་རིགས་ལྔའི་འོད་
ཟེར་གྱི་ཚོགས་འཕྲོ་བས་ས་གསུམ་པོ་ཐམས་ཅད་ཁྱབ་པར་བྱེད་པས་ལུས་བྱིན་གྱིས་རློབ་པར་གྱུར།
ཡབ་ཀྱི་གསང་གནས་མི་དམིགས་པའི་ངང་ལས་ཧཱུྃ་ལས་བྱུང་བའི་རྡོ་རྗེ་རྩེ་ལྔ་པ་ནོར་བུ་མཾ་ལས་སྐྱེས་
པའི་བུ་ག་ཕཊ་ཀྱིས་བཀག་པ། ཡུམ་གྱི་གསང་གནས་མི་དམིགས་པའི་ངང་ལས་ཧཱུྃ་ལས་སྐྱེས་པའི་སྣ་
ཚོགས་པདྨ་འདབ་མ་བརྒྱད་པ། ཨཱལས་སྐྱེས་པའི་པདྨའི་ལྟེ་བའི་བུ་ག་ཕཊ་ཀྱིས་བཀག་པ། ཙུམྦྷ་ན་
དང་འཁྱུད་པ་སོགས་སྔོན་དུ་འགྲོ་བས་དགའ་བ་ཆེན་པོ་བསྐྱེད་ནས། དོན་དམ་པའི་ཡུལ་ལ་ཀུན་ཏུ་
ཆགས་པའི་བདེ་སྟོང་དབྱེར་མི་ཕྱེད་པའི་ཏིང་ངེ་འཛིན་བསྐྱེད་པར་གྱུར། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་
ཎ་བཛྲ་སྭ་བྷཱ་ཝ་ཨཱཏྨ་ཀོཉཧཾ། དང་པོ་སྦྱོར་བའི་ཏིང་ངེ་འཛིན་ནོ། །རང་གི་ཐུགས་ཀའི་ཡེ་ཤེས་སེམས་དཔའི་
ཐུགས་ཀའི་ས་བོན་མཾ་ལས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་ཐམས་ཅད་སྤྱན་དྲངས་ཏེ་
རང་གི་ཞལ་དུ་ཞུགས་པ་རྣམས་ཞུ་བ་རྡོ་རྗེའི་ལམ་ནས་ཡུམ་གྱི་པདྨར་ཞུགས་ཏེ་གནས་པའི་ཐིག་ལེ་
རང་གི་སྙིང་པོ་མཾ་དམར་སེར་དུ་གྱུར། དེ་ཡོངས་སུ་གྱུར་བ་ལས་མི་བསྐྱོད་པས་གཙོ་བྱས་པའི་ལྷ་བཅུ་
དགུའི་གཟུགས་རྫོགས་པར་གྱུར། བཛྲ་དྷིཀ །མི་བསྐྱོད་པ་སྔོན་པོ་རྟོགས་དཀར་དམར་བའི་ཞལ་གསུམ་
ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་ལ་འཁྱུད་ཅིང་། གཡས་ལྷག་མ་གཉིས་རྡོ་རྗེ་དང་
རལ་གྲི། གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ། པདྨ་ནས་ཕྱུང་ཕྱོགས་བཅུར་འཕྲོས།
-118-



{ } ༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །༼ཛ༽
སེམས་ཅན་རྣམས་ཀྱི་རྣམ་ཤེས་ཀྱི་ཕུང་པོ་དང་ཞེ་སྡང་སྦྱངས། སྤྲུལ་པ་རྣམས་གཅིག་ཏུ་འདུས་ཏེ་མི་
བསྐྱོད་པ་ཡབ་ཡུམ་གྱི་སྐུ་གཅིག་ཏུ་གྱུར་པ་རང་གཙོ་བོ་ཡབ་ཡུམ་ལ་ཆུ་དང་འོ་མ་འདྲེས་པ་བཞིན་དུ་
ཞུགས་པར་གྱུར། ཛི་ན་ཛིཀ །རྣམ་སྣང་དཀར་པོ་དཀར་སྔོ་དམར་བའི་ཞལ་གསུམ་（གཡས་ལྷག་མ་
གཉིས་འཁོར་ལོ་དཀར་པོ་དང་རལ་གྲི། གཡོན་འོག་མ་གཉིས་རིན་པོ་ཆེ་དང་པདྨ་འཛིན་པ། པདྨ་
ནས་ཕྱུང་ཕྱོགས་བཅུར་འཕྲོས། སེམས་ཅན་ཐམས་ཅད་ཀྱི་གཟུགས་ཕུང་དང་གཏི་མུག་སྦྱངས། སྤྲུལ་
པ་རྣམས་གཅིག་ཏུ་འདུས་ཏེ། རྣམ་སྣང་ཡབ་ཡུམ་གྱི་སྐུ་གཅིག་ཏུ་གྱུར་པ་གཞལ་ཡས་ཁང་ནང་མའི་
ཤར་དུ་པད་ཟླའི་གདན་ལ་རྡོ་རྗེ་སྐྱིལ་ཀྲུང་གིས་འཁོད། རཏྣ་དྷིཀ །རིན་འབྱུང་སེར་པོ་སེར་སྔོ་དཀར་
བའི་ཞལ་（གཡས་ལྷག་མ་གཉིས་རིན་པོ་ཆེ་ལྗང་གུ་དང་རལ་གྲི། གཡོན་འོག་མ་གཉིས་པདྨ་དང་
འཁོར་ལོ་འཛིན་པ། པདྨ་ནས་（ཚོར་ཕུང་དང་ང་རྒྱལ་དང་སེར་སྣ་སྦྱངས། སྤྲུལ་པ་རྣམས་གཅིག་ཏུ་
འདུས་ཏེ་རིན་འབྱུང་ཡབ་ཡུམ་གྱི་སྐུ་གཅིག་ཏུ་གྱུར་པ། ལྷོར་པད་ཉིའི་གདན་ལ་རྡོ་རྗེ་སྐྱིལ་ཀྲུང་གིས་
འཁོད། ཨ་རོ་ལིཀ །འོད་དཔག་མེད་དམར་པོ་དམར་སྔོ་དཀར་བའི་ཞལ་（གཡས་ལྷག་མ་གཉིས་
པདྨ་དམར་པོ་དང་རལ་གྲི། གཡོན་འོག་མ་གཉིས་འཁོར་ལོ་དང་རིན་པོ་ཆེ་འཛིན་པ། པདྨ་ནས་
འདུ་ཤེས་དང་འདོད་ཆགས་སྦྱངས། སྤྲུལ་པ་（འོད་དཔག་མེད་ཡབ་ཡུམ་གྱི་སྐུ་གཅིག་ཏུ་གྱུར་པ།
ནུབ་ཏུ་པད་ཉིའི་གདན་ལ་རྡོ་རྗེ་སྐྱིལ་ཀྲུང་གིས་འཁོད། པྲ་ཛྙཱ་དྷཱིཀ །དོན་གྲུབ་ལྗང་གུ་ལྗང་སྔོ་དཀར་
བའི་ཞལ་ （གཡས་ལྷག་མ་གཉིས་རལ་གྲི་དང་འཁོར་ལོ། གཡོན་འོག་མ་གཉིས་པདྨ་དང་རིན་པོ་ཆེ་
འཛིན་པ། པདྨ་ནས་འདུ་བྱེད་ཀྱི་ཕུང་པོ་དང་ཕྲག་དོག་སྦྱངས། སྤྲུལ་པ་དོན་གྲུབ་ཡབ་ཡུམ་གྱི་
བྱང་དུ་པད་ཉིའི་གདན་ལ་རྡོ་རྗེ་སྐྱིལ་ཀྲུང་གིས་འཁོད། རྣམ་སྣང་ནི་ཟླ་བའི་འོད་དང་ལྡན་ཞིང་། རིན་
འབྱུང་སོགས་གསུམ་ནི་ཉི་མའི་འོད་ཅན་ནོ། །མོ་ཧ་ར་ཏི། སྤྱན་མ་དཀར་མོ་དཀར་སྔོ་དམར་བའི་
རང་འདྲའི་ཡབ་ལ་འཁྱུད་ཅིང་། གཡས་ལྷག་མ་གཉིས་འཁོར་ལོ་དང་རལ་གྲི། གཡོན་འོག་མ་གཉིས་
པདྨ་དང་རིན་པོ་ཆེ་འཛིན་པ། པདྨ་ནས་སེམས་ཅན་རྣམས་ཀྱི་སའི་ཁམས་སྦྱངས། སྙིང་རྗེ་ཚད་མེད་
ལ་བཀོད། སྤྲུལ་པ་རྣམས་གཅིག་ཏུ་འདུས་ཏེ། སྤྱན་མ་ཡབ་ཡུམ་གྱི་སྐུ་གཅིག་ཏུ་གྱུར་པ་ཤར་ལྷོའི་
གྲྭར་འཁོད། དེ་ཥ་ར་ཏི། མཱ་མ་ཀཱི་སྔོན་མོ་སྔོ་དཀར་དམར་བའི་ཞལ་X། གཡས་ལྷག་མ་གཉིས་ཨུཏྲ་
ལ་དམར་པོ་དང་རལ་གྲི། གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ། པདྨ་ནས་ཆུའི་ཁམས་
སྦྱངས། བྱམས་པ་ཚད་མེད་ལ་བཀོད། སྤྲུལ་པ་མཱ་མ་ཀི་ཡབ་ཡུམ་ལྷོ་ནུབ་གྱི་གྲྭར་འཁོད། རཱ་ག་
-119 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽ -
ར་ཏི། གོས་དཀར་མོ་དམར་མོ་དམར་སྔོ་དཀར་བའི་>（གཡས་ལྷག་མ་གཉིས་པདྨ་དམར་པོ་དང་རལ་
གྲི༔ གཡོན་འོག་མ་གཉིས་འཁོར་ལོ་དང་རིན་པོ་ཆེ་འཛིན་པ། པདྨ་ནས་མེའི་ཁམས་སྦྱངས། དགའ་
བ་ཚད་མེད་ལ་བཀོད། སྤྲུལ་པ་གོས་དཀར་མོ་ཡབ་ཡུམ་༽ནུབ་བྱང་གི་གྲུར་འཁོད། བཛྲ་ར་ཏི།
སྒྲོལ་མ་སེར་མོ་སེར་སྔོ་དཀར་བའི་ཞལ་ལྷག་མ་གཡས་གཉིས་ཨུཏྤ་ལ་སེར་པོ་ཁ་བྱེ་བ་དང་རལ་གྲི།
གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ། པདྨ་ནས་༽ རླུང་གི་ཁམས་སྦྱངས། བཏང་སྙོམས་
ཚད་མེད་ལ་བཀོད། སྤྲུལ་པ་>（སྒྲོལ་མ་ཡབ་ཡུམ་བྱང་ཤར་གྱི་གྲུར་འཁོད། ཨོཾ་ཨཱཧཱུཾ། གཟུགས་རྡོ་
རྗེ་མ་དཀར་མོ་དཀར་སྔོ་དམར་བའི་༼རང་འདྲའི་ཡབ་ས་སྙིང་ལ་འཁྱུད་པ། གཡས་ལྷག་མ་གཉིས་
མེ་ལོང་དང་རལ་གྲི། གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ། པདྨ་ནས་ （ སེམས་ཅན་
རྣམས་ཀྱི་གཟུགས་ཀྱི་སྐྱེ་མཆེད་དང་སེར་སྣ་སྦྱངས། སྤྲུལ་པ་ （གཟུགས་རྡོ་རྗེ་མ་ཡབ་ཡུམ་（ཕྱིའི་མེ་
མཚམས་ཀྱི་གྲུར་འཁོད། ཨོཾ་ཨཱཧཱུྃ། སྒྲ་རྡོ་རྗེ་མ་སྔོན་མོ་སྔོ་དཀར་དམར་བའི་（ཕྱག་རྡོར་ལ་འཁྱུད་པ།
གཡས་ལྷག་མ་གཉིས་པི་ཝང་དང་རལ་གྲི། གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ། པདྨ་
ནས>> སྒྲའི་སྐྱེ་མཆེད་དང་ཚུལ་འཆལ་སྦྱངས། སྤྲུལ་པ་《 སྒྲ་རྡོ་རྗེ་མ་ཡབ་ཡུམ་（ལྷོ་ནུབ་ཀྱི་གྲུར་
འཁོད། ཨོཾ་ཨཱཿཧཱུྃ། དྲི་རྡོ་རྗེ་མ་སེར་མོ་སེར་སྔོ་དཀར་བའི་《ནམ་སྙིང་ལ་འཁྱུད་པ། གཡས་ལྷག་མ་
གཉིས་དྲིའི་དུང་ཕོར་དང་རལ་གྲི། གཡོན་འོག་མ་གཉིས་པདྨ་དང་འཁོར་ལོ་འཛིན་པ། པདྨ་ནས་X
དྲིའི་སྐྱེ་མཆེད་དང་། ཁོང་ཁྲོ་སྦྱངས། སྤྲུལ་པ་（དྲི་རྡོ་རྗེ་མ་ཡབ་ཡུམ་༼ནུབ་བྱང་གི་གྲྭར་འཁོད། ཨོཾ་
ཨཱཧཱུྃ། རོ་རྡོ་རྗེ་མ་དམར་མོ་དམར་སྔོ་དཀར་བའི་ X འཇིག་རྟེན་དབང་ཕྱུག་ལ་འཁྱུད་པ། གཡས་
ལྷག་མ་གཉིས་བདུད་རྩིས་གང་བའི་ཐོད་པ་དང་རལ་གྲི། གཡོན་འོག་མ་གཉིས་འཁོར་ལོ་དང་རིན་པོ་
ཆེ་འཛིན་པ། པདྨ་ནས་（རོའི་སྐྱེ་མཆེད་དང་ལེ་ལོ་སྦྱངས། སྤྲུལ་པ་（རོ་རྡོ་རྗེ་མ་ཡབ་ཡུམ་གྱི་（བྱང་
ཤར་གྱི་གྲུར་འཁོད། ཨོཾ་ཨཱཿཧཱུྃ། རེག་བྱ་རྡོ་རྗེ་མ་ལྗང་གུ་ལྗང་སྔོ་དཀར་བའི་ （ སྒྲིབ་སེལ་ལ་འཁྱུད་པ།
གཡས་ལྷག་མ་གཉིས་གོས་ཁ་དོག་སྣ་ཚོགས་པ་དང་རལ་གྲི། གཡོན་འོག་མ་གཉིས་པདྨ་དང་རིན་པོ་
ཆེ་འཛིན་པ། པདྨ་ནས་རེག་བྱའི་སྐྱེ་མཆེད་དང་རྣམ་གཡེང་སྦྱངས། སྤྲུལ་པ་（རེག་བྱ་རྡོ་རྗེ་མ་ཡབ་
ཡུམ་༽ཤར་སྒོའི་བྱང་དུ་འཁོད། ཨོཾ་ཨཱཧཱུཾ། ཆོས་དབྱིངས་རྡོ་རྗེ་མ་དཀར་མོ་དཀར་སྔོ་དམར་བའི་
རང་འདྲའི་ཡབ་ཀུན་བཟང་ལ་འཁྱུད་ཅིང་། གཡས་ལྷག་མ་གཉིས་ཆོས་འབྱུང་གི་མཚན་མ་དང་རལ་
གྲི༑ གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ། པདྨ་ནས་ཆོས་ཀྱི་སྐྱེ་མཆེད་དང་ཤེས་
-120 -



༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །༼ཇ༽
འཆལ་སྦྱངས། སྤྲུལ་པ་ཆོས་དབྱིངས་རྡོ་རྗེ་མ་ཡབ་ཡུམ་ ༽ཤར་སྒོའི་ལྷོར་འཁོད། ཡུམ་རྣམས་
སེམས་དཔའི་སྐྱིལ་ཀྲུང་གིས་བཞུགས་པ། ཐམས་ཅད་ཀྱང་སྤྱི་བོའི་རལ་པའི་ཚོགས་ཀྱི་སྟེང་ན་མ་
རྒད་དང་། ཨིནྡྲ་ནཱི་ལ་དང་། པདྨ་རཱ་ག་ལ་སོགས་པ་ནོར་བུས་སྤྲས་པའི་ཅོད་པན་དང་། ཛམྦུ་ཆུ་བོའི་
གསེར་དང་། མུ་ཏིག་དང་། ནོར་བུས་སྤྲས་པའི་དོ་ཤལ་དང་། དཔུང་རྒྱན་དང༌། སྐ་རགས་དང་།
ཕྱག་གདུབ་དང་ཞབས་གདུབ་ལ་སོགས་པའི་རིན་པོ་ཆེའི་རྒྱན་སྣ་ཚོགས་པ་དང་། དར་གྱི་ན་བཟའ་སྐུ་
ལ་བརྒྱན་པའི་འོད་ཟེར་གྱིས་ཕྱོགས་ཀུན་ཏུ་འགེངས་པར་མཛད་པའོ། །ཡ་མཱནྟ་ཀྲྀཏ། གཤིན་རྗེ་
མཐར་བྱེད་སྔོན་པོ་སྔོ་དཀར་དམར་བའི་《དང་པོ་གཉིས་ཀྱིས་རང་འདྲའི་ཡུམ་རོ་ལངས་མ་ལ་འཁྱུད་
ཅིང་༑ གཡས་ལྷག་མ་གཉིས་ཐོ་བ་དང་རལ་གྲི། གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ།
པདྨ་ནས་སེམས་ཅན་རྣམས་ཀྱི་མ་དད་པ་དང་ཕུང་པོའི་བདུད་བཅོམ། སྤྲུལ་པ་རྣམས་གཅིག་ཏུ་
འདུས་ཏེ། གཤིན་རྗེ་མཐར་བྱེད་ཡབ་ཡུམ་གྱི་སྐུ་གཅིག་ཏུ་གྱུར་པ། ཤར་སྒོའི་སྣ་ཚོགས་པདྨ་དང་ཉི་
མའི་གདན་ལ་གཡོན་བརྐྱང་གི་སྟབས་ཀྱིས་འཁོད། པྲ་ཛཱནྟ་ཀྲྀཏ། ཤེས་རབ་མཐར་བྱེད་དཀར་པོ་
དཀར་སྔོ་དམར་བའི་ཞལ་༽དང་པོ་གཉིས་ཀྱིས་རང་འདྲའི་ཡུམ་གཞན་གྱིས་མི་ཐུབ་མ་ལ་འཁྱུད་
ཅིང་༑ གཡས་ལྷག་མ་གཉིས་དབྱུག་པ་དང་རལ་གྲི། གཡོན་འོག་མ་གཉིས་པདྨ་དང་རིན་པོ་ཆེ་འཛིན་
པ༑ པདྨ་ནས་（ལེ་ལོ་དང་ཉོན་མོངས་པའི་བདུད་བཅོམ། སྤྲུལ་པ་ཤེས་རབ་མཐར་བྱེད་ཡབ་ཡུམ་
（ལྷོ་སྒོའི་སྟབས་ཀྱིས་འཁོད། པདྨནྟ་ཀྲིཏ། པདྨ་མཐར་བྱེད་དམར་པོ་དམར་སྔོ་དཀར་བའི་
རང་འདྲའི་ཡུམ་ཁྲོ་གཉེར་ཅན་མ་ལ་འཁྱུད་ཅིང་། གཡས་ལྷག་མ་གཉིས་པདྨ་དམར་པོ་དང་རལ་གྲི།
གཡོན་འོག་མ་གཉིས་འཁོར་ལོ་དང་རིན་པོ་ཆེ་འཛིན་པ། པདྨ་ནས་（བརྗེད་ངས་དང་འཆི་བདག་གི་
བདུད་བཅོམ། སྤྲུལ་པ་པདྨ་མཐར་བྱེད་ཡབ་ཡུམ་གྱི་《ནུབ་སྒོའི་ （སྟབས་ཀྱིས་འཁོད། བིནྡྷན་
ཀྲྀཏ༔ བདུད་རྩི་འཁྱིལ་བ་སྔོན་པོ་སྔོ་དཀར་དམར་བའི་《རང་འདྲའི་ཡུམ་རལ་གཅིག་མ་ལ་འཁྱུད་
ཅིང་༑ གཡས་ལྷག་མ་གཉིས་སྣ་ཚོགས་རྡོ་རྗེ་དང་རལ་གྲི། གཡོན་འོག་མ་གཉིས་པདྨ་དང་རིན་པོ་ཆེ་
འཛིན་པ། པདྨ་ནས་ ཕྱོགས་བཅུར་འཕྲོས་སེམས་ཅན་རྣམས་ཀྱི་རྣམ་གཡེང་དང་། ལྷའི་བུའི་བདུད་
བཅོམ། སྤྲུལ་པ་རྣམས་གཅིག་ཏུ་འདུས་ཏེ། བདུད་རྩི་འཁྱིལ་བ་ཡབ་ཡུམ་གྱི་སྐུ་གཅིག་ཏུ་གྱུར་པ་བྱང་
སྒོའི་སྣ་ཚོགས་པདྨ་དང་ཉི་མའི་གདན་ལ་གཡོན་རྐྱང་གི་སྟབས་ཀྱིས་འཁོད། ཁྲོ་བོ་དང་། ཁྲོ་མོ་ཐམས་
ཅད་ཀྱང་འཇིགས་པའི་འོད་ཟེར་ཕྱོགས་བཅུར་འཕྲོ་ཞིང་དྲག་པོའི་རིགས་དཔག་ཏུ་མེད་པ་འཕྲོ་བ།
-121-



(9༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དབུ་སྐྲ་ཁམ་སེར་གྱེན་དུ་བརྗེས་པ། གསུས་པ་འཕྱང་བ། སྤྱན་དམར་ཞིང་ཟླུམ་པ། སྨིན་མ་དང་སྨ་ར་
དམར་སེར་འབར་བ། སྟག་གི་པགས་པའི་ཤམ་ཐབས་ཅན། སྦྲུལ་མཐའ་ཡས་སྔོན་པོས་དབུ་སྐུ་
བཅིངས་ཤིང་། འཇོག་པོ་དམར་པོས་རྣ་རྒྱན་བྱས་པ། རིགས་ལྡན་ཁྲ་བོས་དཔུང་པ་བརྒྱན་ཅིང་། པདྨ་
དཀར་པོས་མགུལ་རྒྱན་བྱས་པ། དུང་སྐྱོང་སེར་པོས་ལག་གདུབ་བྱས་ཤིང་། སྟོབས་རྒྱུ་ལྗང་གུས་
མཆོད་ཕྱིར་ཐོགས་བྱས་པ། ནོར་རྒྱས་ཀྱི་བུ་བདུད་རྩིའི་ཁ་དོག་ལྟ་བུས་སྐ་རགས་བྱས་ཤིང་། པདྨ་
ཆེན་པོ་དཀར་པོས་རྐང་གདུབ་བྱས་པ། ཞལ་མཆེ་བ་གཙིགས་ཤིང་ལྗགས་བསྐྱོད་པ། ལྷ་ཐམས་ཅད་
ཞལ་རེ་རེ་ལ་སྤྱན་གཉིས་གཉིས་དང་ལྡན་ཞིང་ཁྲོ་མོ་རྣམས་སྨྲ་ར་མེད་པའོ། །རང་གི་ཡེ་ཤེས་སེམས་
དཔའི་ཐུགས་ཀའི་མཾ་ཡིག་ལས་འོད་ཟེར་ལྕགས་ཀྱུ་ལྟ་བུ་འཕྲོས་པ་དང་། ཡ་མཱནྟ་ཀྲྀཏ་ཛ༔ གཤིན་རྗེ་
གཤེད་ཀྱི་ཐུགས་ཀ་ནས། རང་འདྲའི་ཁྲོ་བོ་སྤྲོས་པས། འཇམ་དཔལ་རྡོ་རྗེའི་དཀྱིལ་འཁོར་མདུན་དུ་
བཀུག་པའི་དཀྱིལ་འཁོར་པ་རྣམས་ཡབ་ཡུམ་སྙོམས་པར་ཞུགས་པའི་བདེ་བ་དམ་པས་གང་བར་
གྱུར༑ ཨོཾ་ཨཱཡ་མཱནྟ་ཀྲྀཏ་ཧཱུྃ་ཧཱུྃ། ཨོཾ་ཨཱཔྲ་ཛྷཱནྟ་ཀྲྀཏ་ཧཱུྃ་ཧཱུྃ། ཨོཾ་ཨཱཔདྨནྟ་ཀྲྀཏ་ཧཱུྃ་ཧཱུྃ། ཨོཾ་ཨཱབིབྷཱནྟ་ཀྲྀཏ་ཧཱུྃ་
ཧཱུྃ༔ ཞེས་ཁྲོ་བོ་བཞིའི་སྔགས་བརྗོད་པས་བགེགས་སྔར་ཡོད་བསྐད་བར་བསམ། ཨོཾ་ཨཱབཛྲ་དྷིཀ་མཾ་ཧཱུཾ། གིས་མཆོད་
ཡོན་ཕུལ། པྲ་ཛྷཱནྟ་ཀྲྀཏ་ཧཱུྃ། པདྨནྟ་ཀྲྀཏ་ཐཾ། བིགྷན་ཀྲྀཏ་ཧོ ཡེ་ཤེས་པ་རྣམས་དམ་ཚིག་པ་སོ་སོ་དང་
གཉིས་སུ་མེད་པར་གྱུར། རྣམ་སྣང་ནས་བདུད་རྩི་འཁྱིལ་བའི་བར་འཁོར་གྱི་ལྷ་ཐམས་ཅད་ཀྱི་མིག་
གཉིས་དང་། རྣ་བ་གཉིས་དང་། སྣ་བུག་གཉིས་དང་། ལྕེའི་དབུས་དང་། དཔྲལ་བའི་ཐོད་པའི་ནང་
དང་༑ ལྟེ་བའི་ནང་དུ་ཟླ་བའི་གདན་རེ་རེ། གདན་དེ་རྣམས་ཀྱི་སྟེང་དུ་ཏཱཾ་ལས་འཁོར་ལོ་དཀར་པོ་ཧཱུཾ་
གིས་མཚན་པ། ཛཾ་ལས་རྡོ་རྗེ་སྔོན་པོ་ཛཾ་གིས་མཚན་པ། ཁཾ་ལས་རིན་པོ་ཆེ་ཆ་དགུ་པ་ཁཾ་གིས་མཚན་
པ༑ གཾ་ལས་པདྨ་གཾ་གིས་མཚན་པ། ཀཾ་ལས་རལ་གྲི་ཀཾ་གིས་མཚན་པ། སཾ་ལས་རྡོ་རྗེ་སཾ་གིས་མཚན་
པ༑ དེ་རྣམས་ལས་འོད་ཟེར་འཕྲོས་པས་དེ་བཞིན་གཤེགས་པ་རྣམས་སྤྱན་དྲངས་ཏེ་ཕྱག་མཚན་སོ་སོ་
ལ་བཅུག་པ་ལས་མིག་གཉིས་སུ་ས་སྙིང་དཀར་པོ་ཞལ་གསུམ་ཕྱག་དྲུག་པ་ཡབ་ཡུམ། རྣ་བ་གཉིས་
སུ་ཕྱག་རྡོར་སྔོན་པོ་（སྣ་བུག་གཉིས་སུ་ནམ་སྙིང་སེར་པོ་（ལྕེའི་དབུས་སུ་འཇིག་རྟེན་དབང་ཕྱུག་
དམར་པོ་（དཔྲལ་བར་སྒྲིབ་སེལ་ལྗང་གུ་（ལྟེ་བར་ཀུན་བཟང་དཀར་པོ་ཞལ་གསུམ་ཕྱག་དྲུག་པ་
ཡབ་ཡུམ་རྣམས་སུ་གྱུར། འཁོར་གྱི་ལྷ་ཐམས་ཅད་ཀྱི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ།
ལས་བྱུང་བའི་རྡོ་རྗེ་སྔོན་པོ་རྩེ་ལྔ་པ། ཞེས་པ་ནས། དེའི་ཐུགས་ཀར་ཟླ་བ་ལ་གནས་པའི་རྡོ་རྗེ་སྔོན་པོའི་
-122 -
རྡོ་
རྗེ་
ན
པོ



，
++
་
༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང༌། །༼ཛ༽ ས་བདུན
ལྟེ་བ་ལ་ཧཱུཾ་ཡིག་སྔོན་པོ། མགྲིན་པར་ཟླ་བའི་དཀྱིལ་འཁོར་གྱི་སྟེང་དུ་ཨཱ༔ལས་བྱུང་བའི་པདྨ་དམར་པོ་
ཞེས་པ་ནས། ལྟེ་བ་ལ་ཨཱཡིག་དམར་པོ། སྤྱི་བོར་ཟླ་བའི་དཀྱིལ་འཁོར་གྱི་སྟེང་དུ། ཞེས་པ་ནས། དེའི་
ཐུགས་ཀར་ཟླ་བ་ལ་གནས་པའི་འཁོར་ལོ་དཀར་པོའི་ལྟེ་བ་ལ་ཨོཾ་ཡིག་དཀར་པོ། འཁོར་ལ་ཡེ་ཤེས་
སེམས་དཔའ་མི་དགོས་སོ། །རང་གི་ཡེ་ཤེས་སེམས་དཔའི་ཐུགས་ཀའི་མཾ་ལས་འོད་ཟེར་འཕྲོས་པས་
ཕྱོགས་བཅུའི་རྒྱལ་བ་ཐམས་ཅད་བསྐུལ་ནས་སྤྱན་དྲངས། ཨོཾ་སརྦ་ཏ་ཐཱ་ག་ཏ་སོགས་ཀྱིས་མཆོད། དེ་
བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས་
སངས་རྒྱས་རྣམས་ཀྱི་སྐུ་ལས་སྐྱེས་པའི་འོད་ཟེར་ལས་བྱུང་བའི་སྤྱན་མ་ལ་སོགས་པ་ཡེ་ཤེས་ཀྱི་
བདུད་རྩིས་གང་བའི་བུམ་པ་ཐོགས་པ་རྣམས་ཀྱིས་འཁོར་གྱི་ལྷ་རྣམས་ཀྱི་སྤྱི་བོ་ནས་དབང་བསྐུར།
ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་འཁོར་གྱི་དེ་བཞིན་གཤེགས་པ་བཞི་དང་།
མཱ་མ་ཀཱི་ཡབ་ཡུམ་དང་། སྒྲ་རྡོ་རྗེ་མ་ཡབ་ཡུམ་དང་། ཆོས་དབྱིངས་རྡོ་རྗེ་མ་ཡབ་ཡུམ་དང་། ཤེས་རབ་
མཐར་བྱེད་ཡབ་ཡུམ་རྣམས་ལ་མི་བསྐྱོད་པ་དང༌། སྤྱན་མ་ཡབ་ཡུམ་དང་། གཟུགས་རྡོ་རྗེ་མ་ཡབ་
ཡུམ༑ གཤིན་རྗེ་མཐར་བྱེད་ཡབ་ཡུམ་རྣམས་ལ་རྣམ་སྣང་དང་། གོས་དཀར་མོ་ཡབ་ཡུམ་དང་། རོ་རྡོ་
རྗེ་མ་ཡབ་ཡུམ་དང་། པདྨ་མཐར་བྱེད་ཡབ་ཡུམ་རྣམས་ལ་འོད་དཔག་མེད། སྒྲོལ་མ་ཡབ་ཡུམ་དང་།
རེག་བྱ་རྡོ་རྗེ་མ་ཡབ་ཡུམ་དང་། བགེགས་མཐར་བྱེད་ཡབ་ཡུམ་རྣམས་ལ་དོན་གྲུབ་དང་། དྲི་རྡོ་རྗེ་མ་
ཡབ་ཡུམ་ལ་རིན་ཆེན་འབྱུང་ལྡན་གྱིས་དབུ་བརྒྱན་པར་གྱུར།
དེ་ནས་མཆོད་པ་འབུལ་བ་ནི། རང་གི་ཡེ་ཤེས་སེམས་དཔའི་ས་བོན་གྱི་འོད་ཟེར་གྱིས་གཟུགས་
སོགས་ཡུལ་ཐམས་ཅད་དྲངས་ཤིང་བཀུག་ནས་རང་གི་ཞལ་དུ་ཞུགས་རྡོ་རྗེའི་ལམ་ནས་ཡུམ་གྱི་་་
པདྨའི་ནང་དུ་བྱང་ཆུབ་ཀྱི་སེམས་ཀྱི་རང་བཞིན་དུ་འོད་ཀྱི་དཀྱིལ་འཁོར་གྱི་ཚོགས་སུ་གྱུར་པ་ཡུམ་གྱི་
བ་སྤུའི་སྒོ་རེ་རེ་ནས་འོད་ཟེར་སྣ་ཚོགས་པ་ཕྱིར་སྤྲོས་པའི་འོད་ཀྱི་རྩེ་མོ་ལས་བྱུང་བའི་གཟུགས་རྡོ་རྗེ་
མ་ལ་སོགས་པ་དྲུག་རིན་པོ་ཆེའི་རྒྱན་གྱིས་བརྒྱན་པ། སྒེག་པའི་ཉམས་ཅན་རང་རང་གི་ཕྱག་མཚན་
འཛིན་པ། ནམ་མཁའི་ཁམས་ཁྱབ་པ་དེ་དག་ཀྱང་བདེན་པས་སྟོང་བཞིན་དུ་སྣང་བ་སྒྱུ་མ་ལྟ་བུ་དང་
ཟག་མེད་ཀྱི་བདེ་བ་བསྐྱེད་པའི་རྒྱུར་གྱུར་པ་རྣམས་ཀྱིས་རང་དང་དཀྱིལ་འཁོར་པ་ལ་མཆོད་པར་
གྱུར༔ ཨོཾ་སརྦ་ཏ་ཐཱ་ག་ཏ་ཨབྷཾ་པཱུ་ཛ་མེ་གྷ་ས་མུ་དྲ། དེ་བཞིན་དུ། པཱདཾ་×། རཱུ་པ་X། སོགས་དང་། པུབྦེ་
ནས་ཤཔྟ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡ་ཤྲཱི་ཡེ་ཨཱཿཧཱུྃ། ཡབ་ཀྱི་གསང་གནས་མི་དམིགས་པའི་ངང་
-123 -



(*) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལས༑ ཞེས་པ་ནས། བདེ་སྟོང་དབྱེར་མི་ཕྱེད་པའི་ཏིང་ངེ་འཛིན་བསྐྱེད་པར་གྱུར། ཨོཾ་སརྦ་ཏ་ཐཱ་ག་ཏ་པཱ་
ཛ་བཛྲ་སྭ་བྷཱ་ཝ་ཨཱཏྨ་ཀོཉཧཾ། ཞེས་པས་མཆོད་ལ། དེ་ནས་སྒྲ་ཡུལ་ཐམས་ཅད་བསྐྱོད་པའི་སྒྲ་དང་། དེའང་བྲག་ཆ་ལྟ་
བུར་བྱས་ལ་རང་དང་དཀྱིལ་འཁོར་པ་ལ་བསྟོད་པར་བསམ་ལ། མི་བསྐྱོད་རྡོ་རྗེ་ཡེ་ཤེས་ཆེ། །རྡོ་རྗེ་དབྱིངས་ནི་
མཁས་པ་ཆེ། །རྡོ་རྗེ་གསུམ་མཆོག་དཀྱིལ་འཁོར་གསུམ། །གསང་བའི་དབྱངས་ལ་ཕྱག་འཚལ་ལོ། །
རྣམ་པར་སྣང་མཛད་དག་པ་ཆེ། །རྡོ་རྗེ་ཞི་བ་དགའ་བ་ཆེ། །རང་བཞིན་འོད་གསལ་མཆོག་གི་མཆོག །
སྟོན་པ་རྡོ་རྗེར་ཕྱག་འཚལ་ལོ། །རིན་ཆེན་རྒྱལ་པོ་རབ་ཏུ་ཟབ། །རྡོ་རྗེ་མཁའ་འདྲ་དྲི་མ་མེད། །རང་
བཞིན་དག་པ་གོས་པ་མེད། །རྡོ་རྗེ་སྐུ་ལ་ཕྱག་འཚལ་ལོ། །རྡོ་རྗེ་དཔག་མེད་རྒྱལ་པོ་ཆེ། །མི་རྟོག་ནམ་
མཁའ་རྡོ་རྗེ་འཛིན། །འདོད་ཆགས་ཕ་རོལ་ཕྱིན་པ་བརྙེས། །རྡོ་རྗེ་གསུང་ལ་ཕྱག་འཚལ་ལོ། །དོན་
ཡོད་རྡོ་རྗེ་རྫོགས་སངས་རྒྱས། །བསམ་པ་ཐམས་ཅད་རྫོགས་མཛད་པ། །དག་པ་ངོ་བོ་ཉིད་ལས་བྱུང་། །
རྡོ་རྗེ་སེམས་དཔའ་ཕྱག་འཚལ་ལོ། །ཞེས་རྡོ་དྲིལ་འཛིན་པའི་བདེ་བའི་དབྱངས་ཀྱིས་བསྟོད་པའོ། །
དེ་ནས་བདུད་རྩི་མྱང་བ་ནི། རང་གི་སྙིང་ཁར་ཟླ་བ་ལ་འཇམ་དཔལ་རྡོ་རྗེ་ལྷ་བཅུ་དགུའི་དཀྱིལ་
འཁོར་ཡོངས་སུ་རྫོགས་པ་བཞུགས་པར་གྱུར་པའི་མགྲོན་རྣམས་ཀྱི་ལྗགས་ཧཱུྃ་སྔོན་པོ་ལས་བྱུང་བའི་
རྡོ་རྗེ་སྔོན་པོ་རྩེ་གསུམ་པས་མཚན་པའི་འོད་ཟེར་གྱིས་བདུད་རྩི་དྲངས་ནས་གསོལ་བར་གྱུར། ཨོཾ་
མཆོད་དོ་ཕྱོགས་བཅུ་དུས་གསུམ་གྱི་རྩ་བའི་བླ་མ་རིན་པོ་ཆེའི་ཞལ་དུ་ཨོཾ་ཨཱཿཧཱུྃ། འཇམ་དཔལ་
དབྱངས་དང་གཉིས་མེད་ཨ་ཝ་དྷུ་ཏི་པའི་ཞལ་དུ་ཨོཾ་ཨཱཿཧཱུྃ། སློབ་དཔོན་སངས་རྒྱས་ཡེ་ཤེས་ཞབས་ཀྱི་
（གྲུབ་ཆེན་མར་མེ་མཛད་བཟང་པོའི་>སློབ་དཔོན་ཀུན་དགའ་སྙིང་པོའི་ཞལ་དུ་ཐ་ག་ནའི་༽
ཤནི་པའི་ ཇོ་བོ་ཆེན་པོ་དཔལ་ལྷ་གཅིག་དི་པཾ་ཀཱ་རའི་༼འབྲོམ་སྟོན་པ་རྒྱལ་བའི་འབྱུང་གནས་ཀྱི་
X ཤུད་དྷ་ཀ་རའི་ 《ལོ་ཆེན་རིན་ཆེན་བཟང་པོའི་ （རྐྱང་ (སོ་པོ་》ཆོས་བློའི་（དགེ་བཤེས་སྐྱབས་
སེའི་（རྡོ་རྗེ་སྲ་བརྟན་གྱི་（དཀོན་མཆོག་འབར་གྱི་（དགེ་བཤེས་དབང་རིན་གྱི་（ཁམས་པ་ཤཱཀྱ་
རྡོ་རྗེའི་（རོང་པ་ཆོས་མགོན་གྱི་（མཆོག་ལྡན་ལེགས་པའི་བློ་གྲོས་ཀྱི་《བླ་མ་དཔལ་ལྡན་སེང་
གེའི་ཆོས་རྗེ་བུ་སྟོན་རིན་ཆེན་གྲུབ་ཀྱི་>（མཁན་ཆེན་རིན་ཆེན་རྣམ་རྒྱལ་གྱི་（ཀུན་མཁྱེན་ཤེས་
རབ་དཔལ་བཟང་པོའི་ （ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ཞལ་དུ་ཨོཾ་ཨཱཿཧཱུྃ། གཞན་ཡང་དབང་
བསྐུར་རྒྱུད་བཤད་མན་ངག་གནང་བའི་ཞེས་སོགས་བརྒྱུད་པའི་བླ་མ་རྣམས་ཀྱི་མཚན་གྱི་མཐར། ཨོཾ་ཨཱཿཧཱུྃ།
བཏགས་པ་དང་། བཛྲ་དྷིཀ་ཨོཾ་ཨཱཧཱུཾ། ཛི་ན་ཛིཀ་ཅེས་པ་ནས། བིབྷཱནྟ་ཀྲྀཏ་ཨོཾ་ཨཱཿཧཱུྃ། གཞན་ཡང་རྒྱུད་སྡེ་
- 124-



༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །༼ཛ༽
ཆེན་པོ་ཞེས་པ་ནས། སེམས་ཅན་ཐམས་ཅད་ལྷར་གྱུར་པ་རྣམས་ཀྱི་ཞལ་དུ་ （ ཨོཾ་ཨ་མྲྀ་ཏ་ （ མགྲོན་
ཐམས་ཅད་ཡེ་ཤེས་ཀྱི་བདུད་རྩིས་མཉེས་ཤིང་ཚིམ་པར་གྱུར། དེ་ནས་གསལ་སྣང་དང་ང་རྒྱལ་བསྒོམ་ཚུལ།
རྗེ་རིན་པོ་ཆེའི་སྒྲུབ་ཐབས་ནས་འབྱུང་བ་ལྟར་བསླབས་ལ། རང་གི་ཡེ་ཤེས་སེམས་དཔའི་ཐུགས་ཀའི་རལ་གྲིའི་
འཆང་བཟུང་ལ་གནས་པའི་མཾ་ཡིག་ལས་འཕྲོས་པའི་འོད་ཟེར་གྱི་རྩེ་ལས་ཐུབ་པའི་ཚོགས་ནམ་མཁའ་
གང་བ་བྱུང་བ་རྣམས་ཀྱིས་སེམས་ཅན་ཐམས་ཅད་ཀྱི་དྲི་མ་སྦྱངས་སངས་རྒྱས་སུ་བྱས། དེ་ཐམས་ཅད་
ཚུར་འདུས་ཏེ་མི་ལ་ཞུགས་ཤིང་མཾ་འོད་འབར་བ་ལས་བདུད་རྩི་འཛག་པར་གྱུར། མོ་ཡིག་གི་འོད་
ཟེར་གྱིས་རང་གི་རྟེན་མཚན་མ་དང་། ཡེ་ཤེས་སེམས་དཔའ་དང་རྡོ་རྗེ་གསུམ་གསལ་བར་བྱས་ཏེ་
མཐར་མཾ་ལ་འདུས་ཤིང་། རང་གི་བ་སྤུའི་བུ་ག་ལས་འཕྲོས་པའི་འོད་ཟེར་གྱིས་འགྲོ་བ་རྣམས་ཀྱི་དོན་
བྱས་ནས་ས་བོན་ལ་ཐིམ་པར་གྱུར། ཐིག་ལེའི་རྣལ་འབྱོར་དང་ཕྲ་མོའི་རྣལ་འབྱོར་སོགས་རྗེའི་སྒྲུབ་ཐབས་ལས་ཤེས་
པར་བྱའོ། །
དེ་ནས་བཟླས་པ་བྱ་བ་ནི། རང་གི་ཡེ་ཤེས་སེམས་དཔའི་ཐུགས་ཀའི་ས་བོན་དང་། ལྷ་གཞན་རྣམས་
ཀྱི་ཐུགས་ཀའི་ཐུགས་རྡོ་རྗེའི་ས་བོན་གྱི་མཐར་བཟླས་བྱའི་སྔགས་ཀྱི་འཕྲེང་བ་མགོ་གྱེན་དུ་བསྟན་པ་
དེ་ལས་སྐུ་རྡོ་རྗེ་སོགས་ཀྱི་ལྷ་རྣམས་གཅིག་ཅར་དང་རིམ་གྱིས་སྤྲོས་པ་རྣམས་ཀྱིས་འགྲོ་བའི་དོན་
མཛད་ནས་སླར་ཡང་སོ་སོའི་ས་བོན་ལ་ཐིམ་པར་གྱུར། དེ་ནས། ཨོཾ་ཨཱབཛྲ་དྷིཀ་མཱི་ཧཱུྃ། ཨོཾ་ཨཱཛི་ན་
ཛིཀ་ཨོ་ཧཱུཾ། ཨོཾ་རཏྣ་དྷིཀ་སྭཱ་ཧཱ། ཨོཾ་ཨཱཨ་རོ་ལིཀ་ཨཱཿཧཱུྃ། ཨོཾ་ཨཱཿཔྲཛྙཱ་དྷིཀ་ཧཱ་ཧཱུྃ། ཨོཾ་ཨཱཐམོ་ཧ་ར་ཏི་ལཾ་
ཧཱུྃ༔ ཨོཾ་ཨཱདཱི་ཥ་ར་ཏི་མཱི་ཧཱུྃ། ཨོཾ་ཨཱརཱ་ག་རཱ་ཏི་པཱི་ཧཱུྃ། ཨོཾ་ཨཱབཛྲ་ར་ཏི་ཏཱཧཱུྃ། ཨོཾ་ཨཱཏྟཱརཱུ་པ་བཛྲ་ཛ༔ཧཱུྃ། ཨོཾ་
ཨཱཤལྟ་བཛྲ་ཧཱུྃ་ཧཱུྃ། ཨོཾ་ཨཱཋགནེ་བཛྲ་ཁཾ་ཧཱུཾ། ཨོཾ་ཨཱཿར་ས་བཛྲ་ཧཧཱུྃ། ཨོ་སུནཱ་བཛྲ་ཁཾ་ཧཱུཾ། ཨོཾ་ཨཱདྷམཱདྷ་
ཏུ་བཛྲ་ རི་ཧཱུྃ། ཨོཾ་ཨཱཡ་མཱནྟ་ཀྲྀཏ་ཧཱུྃཧཱུྃ། ཨོཾ་ཨཱཔྲ་ཛྷཱནྟ་ཀྲྀཏ་ཧཱུྃ་ཧཱུྃ། ཨོཾ་ཨཱཿཔདྨནྟ་ཀྲིཏ་ཧཱུྃཧཱུྃ། ཨོཾ་ཨཱབིབྷན་
ཀྲྀཏ་ཧཱུྃ་ཧཱུྃ། ཞེས་བཟླས་པའི་སྐྱོན་དང་བྲལ་བ་ཅི་འགྲུབ་བཟླས་ལ། ཡིག་བརྒྱ་བཟླས་ཤིང་། འདོད་ན་ལུས་བརྟས་པའི་ཆོ་
ག་ཡང་བྱའོ། །བསྙེན་པ་བསྡུ་ན། གཙོ་བོ་ལ་འབུམ་འཁོར་རྣམས་ལ་ཁྲི་རེ། ཡེ་ཤེས་འབེབས་སྔགས་ཁྲི། བགེགས་མཐར་
བྱེད་ཀྱི་ཕྲེང་སྔགས་ཁྲི་བཟླ་བར་གསུངས་སོ། །སླར་ཆུ་གཉིས། འདོད་ཡོན་ལྔ། ཉེར་སྤྱོད་ལྔ་ཕུལ་ལ། མི་བསྐྱོད་རྡོ་རྗེ་
སོགས་ཀྱིས་བསྟོད། ལྷ་སོ་སོའི་སྔགས་མཐར་ཡི་གེ་གསུམ་བཏགས་ལ་ནང་མཆོད་འབུལ།
ཉེར་བསྡུ་ནི། ཨོཾ་ཨཱཿཧཱུྃ། རང་གི་གནས་གསུམ་གྱི་ཡི་གེ་ལས་འོད་ཟེར་འཕྲོས་སྲུང་འཁོར་དང་
བཅས་པའི་གཞལ་ཡས་ཁང་འཁོར་རྣམས་ལ་ཐིམ། དེ་ནས་རྣམ་སྣང་ཡབ་ཡུམ། སྤྱན་མ་ཡབ་ཡུམ།
-125 -



(5) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཟུགས་རྡོ་རྗེ་མ་ཡབ་ཡུམ། གཤིན་རྗེ་མཐར་བྱེད་ཡབ་ཡུམ་རྣམས་འོད་ཟེར་གྱིས་དྲངས་ཏེ་རང་གི་སྤྱི་
བོའི་སྐུ་རྡོ་རྗེའི་ཐུགས་ཀའི་ཨོ་ལ་ཐིམ་པར་གྱུར། རིན་འབྱུང་ཡབ་ཡུམ། འོག་དཔག་མེད་ཡབ་ཡུམ།
དོན་གྲུབ་ཡབ་ཡུམ། གོས་དཀར་པོ་ཡབ་ཡུམ། སྒྲོལ་མ་ཡབ་ཡུམ། དྲི་རྡོ་རྗེ་མ་ཡབ་ཡུམ། རོ་རྡོ་རྗེ་མ་
ཡབ་ཡུམ། རེག་བྱ་རྡོ་རྗེ་མ་ཡབ་ཡུམ། པདྨ་མཐར་བྱེད་ཡབ་ཡུམ། བགེགས་མཐར་བྱེད་ཡབ་ཡུམ་
རྣམས་འོད་ཟེར་གྱིས་དྲངས་ཏེ་རང་གི་མགྲིན་པའི་གསུང་རྡོ་རྗེའི་ཐུགས་ཀའི་ཨཱལ་ཐིམ། མཱ་མ་ཀཱི་
ཡབ་ཡུམ། སྒྲ་རྡོ་རྗེ་མ་ཡབ་ཡུམ། ཆོས་དབྱིངས་རྡོ་རྗེ་མ་ཡབ་ཡུམ། ཤེས་རབ་མཐར་བྱེད་ཡབ་ཡུམ་
རྣམས་འོད་ཟེར་གྱིས་དྲངས་ཏེ་རང་གི་སྙིང་ཁའི་ཐུགས་རྡོ་རྗེའི་ཐུགས་ཀའི་ཧཱུཾ་ལ་ཐིམ་པར་གྱུར། དེ་ནས།
འཁོར་བ་ཐོག་མ་མེད་པ་ཡི། །སྔོན་གྱི་མཐའ་ནི་ཇི་སྲིད་པ། །དེ་སྲིད་སེམས་ཅན་ཕན་དོན་དུ། །སྤྱོད་པ་
དཔག་ཡས་སྤྱད་པར་བགྱི། །ཕྱོགས་བཅུ་ནམ་མཁའི་མཐས་གཏུགས་པའི། །སེམས་ཅན་ཀུན་དོན་
སྒྲུབ་བྱའི་ཕྱིར། །ཇི་ལྟར་འཇམ་དབྱངས་སྤྱོད་མཛད་པ། །བདག་གི་སྤྱོད་པའང་དེ་འདྲར་ཤོག །ཅེས་
དང༑ བཟང་པོ་སྤྱོད་པའི་སྨོན་ལམ་ཡང་བྱའོ། །
ཐུན་མཚམས་ཀྱི་རྣལ་འབྱོར་ཡང་། རྗེའི་སྒྲུབ་ཐབས་ལས་ཤེས་པར་བྱའོ། །ཐུན་མཇུག་གམ། ཐུན་མཚམས་སུ་འཇིག་
རྟེན་ལས་འདས་མ་འདས་ཀྱི་གཏོར་མ་འབུལ་ཚུལ་ནི། འདུས་པ་འཕགས་ལུགས་ལ་ཅུང་ཟད་འདོན་པ་བསྒྱུར་བར་བྱའོ། །
དེའི་ཚུལ་ནི། འདས་མ་འདས་ཀྱི་གཏོར་མ་གཉིས་ནང་མཆོད་ལྟར་བྱིན་གྱིས་བརླབས། མཆོད་པ་ཡང་སྔར་ལྟར་བྱིན་གྱིས་
བརླབས་ལ། རང་གི་ཐུགས་ཀའི་མི་དམར་སེར་གྱི་འོད་ཟེར་ལྕགས་ཀྱུ་ལྟ་བུས་འཁོར་ལོ་སེར་པོ་རྩིབས་
བཅུ་པའི་ལྟེ་བའི་ནང་དུ་འཇམ་དཔལ་རྡོ་རྗེ་ལྷ་བཅུ་དགུའི་རྟེན་དང་བརྟེན་པའི་དཀྱིལ་འཁོར་ཡོངས་
སུ་རྫོགས་པ་དང་། ཕྱི་རོལ་དུ་ཕྱོགས་སྐྱོང་བཅོ་ལྔ་འཁོར་དང་བཅས་པ་དང་། ཀླུ་རྣམས་དང་། སེམས་
ཅན་ཐམས་ཅད་བཀུག་པར་གྱུར་པ་ནི་གཞལ་ཡས་ཁང་གི་དབུས་སུ་འཇམ་དཔལ་རྡོ་རྗེ་ཡབ་ཡུམ།
ནང་གི་ཤར་དུ་རྣམ་སྣང་ཡབ་ཡུམ། ལྷོར་རིན་འབྱུང་༽། ནུབ་ཏུ་འོད་དཔག་མེད་×། བྱང་དུ་དོན་
གྲུབ་X། ཤར་ལྷོར་སྤྱན་མ་X། ལྷོ་ནུབ་ཏུ་མཱ་མ་ཀི་X། ནུབ་བྱང་དུ་གོས་དཀར་མོ་༽། བྱང་ཤར་
དུ་སྒྲོལ་མ་（། རིམ་པ་གཉིས་པའི་ཤར་ལྷོར་གཟུགས་རྡོ་རྗེ་མ་ཡབ་ཡུམ། ལྷོ་ནུབ་ཏུ་སྒྲ་རྡོ་རྗེ་མ་ཡབ་
ཡུམ༑ ནུབ་བྱང་དུ་དྲི་རྡོ་རྗེ་མ་X། བྱང་ཤར་དུ་རོ་རྡོ་རྗེ་མ་X། ཤར་སྒོའི་བྱང་དུ་རེག་བྱ་རྡོ་རྗེ་མ་X།
ལྷོར་ཆོས་དབྱིངས་རྡོ་རྗེ་མ་ X། ཤར་སྒོར་གཤིན་རྗེ་མཐར་བྱེད་ཡབ་ཡུམ། ལྷོ་སྒོར་ཤེས་རབ་མཐར་
བྱེད་×། ནུབ་སྒོར་པདྨ་མཐར་བྱེད་༽། བྱང་སྒོར་བགེགས་མཐར་བྱེད་×། ཕྱི་ཡི་ཤར་དུ་རྡོ་རྗེ་མཚོན་
-i26 -



ཙ ༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང༌། །ཛ༽
ཆ་སེར་པོ། ཞེས་པ་ནས། ས་ཡི་ལྷ་མོ་སེར་མོ་པདྨ་ལ་གནས་པ་པདྨ་འཛིན་པ། དབང་པོ་ལ་སོགས་པའི་
འཇིག་རྟེན་པ་ཐམས་ཅད་སྐད་ཅིག་གིས་འོད་གསལ་དུ་བཅུག་པ་ལས་འཇམ་དཔལ་རྡོ་རྗེ་ཤེས་རབ་
མ་དང་བཅས་པའི་སྐུར་བཞེངས་པའི་མགྲོན་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་
དམར་པོ་འོད་ཀྱི་སྦུ་གུ་ཅན་རྣམས་སུ་གྱུར། ཨོཾ་ཨཱཧི༔ ཞེས་སོགས་ཆུ་བཞི་ཐུན་མོང་དུ་འབུལ། ཨོཾ་ཨཱབཛྲ་
དྷིཀ་མཾ་ཧཱུཾ། ཛི་ན་ཛིཀ་ཨོ་ཧཱུཾ། ཞེས་པ་ནས། རཱ་ས་བཛྲ་ཧོ༔ཧཱུྃ། སྤརྨ་བཛྲ་ཁཾ་ཧཱུྃ། དྷམདྷ་ཏུ་བཛྲ་རཾ་ཧཱུཾ། ཡ་
མཱན་ཀྲྀཏ་ཧཱུྃ་ཧཱུྃ། ཞེས་པ་ནས། བིབྷཱནྟ་ཀྲྀཏ་ཧཱུྃ་ཧཱུྃ། སརྦ་དུཏྟཾ་ས་མཱ་ཡ་ས་མུ་དྲ་པྲ་བྷི་ཛ་ཀ་མ་མ་ཤིནཾ་རཀྵ་ཙ་
ཀུ་རུ་སྭཱཧཱ། ཨོཾ་ཨཱདུས་གསུམ་སྐྱེས་པ་ཀུན་དང་ཕྱོགས་བཅུ་ཡི། །ཞེས་པ་ནས། བསྲུང་བར་མཛད་དུ་
གསོལ། །ཧཱུྃསྭཱཧཱ། ཞེས་པའི་བར་དང་། ཨོཾ་ཨཱ༔ཧཱི སོགས་ཀྱི་ཞལ་བསིལ་དང་། མཆོད་ཡོན་དང་། སོ་རྩི་དང་། ཨོ་
སརྦ་ཏ་ཐཱ་ག་ཏ་པུཉྩེ་ནས་ཤཔྟ་པྲ་ཏིཙྪ་ཧཱུྃ་སྭཱཧཱ། ཞེས་པ་དང་། ཨོ་ཨཱབཛྲ་དྷིཀ་ཨོཾ་ཨཱཿཧཱུྃ། ཞེས་སོགས་ནང་མཆོད་
འབུལ། ཨོཾ་ད་ཤ་དིཀ་ལོ་ཀ་པ་ལ་ས་པ་རི་ཝ་ར་པུཊྚེ་ནས་ཤཔྟའི་བར་བཏགས་པ་དང་། ཨོཾ་ཨཱཿཧཱུྃ། བཏགས་ལ་
ནང་མཆོད་འབུལ། ཕྱོགས་སྐྱོང་འཁོར་དང་བཅས་པ་རྣམས་ཀྱིས་བདག་གི་དགེ་བའི་བྱ་བ་རྣམས་མཐར་
ཕྱིན་པ་དང་། དེ་ཡི་བར་ཆད་ཞི་བའི་འཕྲིན་ལས་མཛོད་ཅིག །ཡིག་བརྒྱ་བཟླས་ཤིང་། མ་རྙེད་ཡོངས་སུ་
མ་ཤེས་དང་། །ཞེས་སོགས་ཀྱིས་བཟོད་པར་གསོལ། ཕྱོགས་སྐྱོང་འཁོར་བཅས་རང་གནས་སུ་གཤེགས་
ཤིང༑ འདུས་པའི་རྟེན་དང་བརྟེན་པའི་དཀྱིལ་འཁོར་རང་ཉིད་ལ་ཐིམ་པར་གྱུར། ཨོཾ་ཡོ་ག་ཤུདྡྷཱ་སརྦ་
དྷརྨཱ་ཡོ་ག་ཤུདྡྷོཉཧཾ། ཞེས་བརྗོད་པར་བྱའོ། །འདིར་ཆོ་ག་ངག་འདོན་ཙམ་བདེ་བར་བཀོད་པ་ཡིན་པས་འདི་ཡི་ཟབ་
གནད་རྣམས། རྗེ་རིན་པོ་ཆེས་མཛད་པའི་སྒྲུབ་ཐབས་དང་དམ་པའི་ཞལ་ལས་ཤེས་དགོས་སོ། །
ཆོས་ཀྱི་དབྱིངས་ལྟར་དོན་ཟབ་རྒྱ་ཆེ་བའི། །འཇམ་རྡོར་སྒྲུབ་ཐབས་འཇམ་དབྱངས་དགོངས་
གསལ་གྱི། །ཡང་སྙིང་བདུད་རྩིའི་བུམ་བཟང་འདོད་འཇོ་འདི། །ལེགས་པར་བརྟགས་ནས་ལེགས་
པའི་བསམ་པས་བྲིས། །འདི་ཡི་དགེ་བས་མཁའ་མཉམ་འགྲོ་བ་ཀུན། །འཇམ་དཔལ་རྡོ་རྗེས་འབྲལ་
མེད་རྗེས་བཟུང་སྟེ། །འཇམ་དཔལ་རྡོ་རྗེའི་རིམ་གཉིས་མཐར་ཕྱིན་ནས། །འཇམ་དཔལ་དབྱངས་
ལྟར་འགྲོ་བའི་མགོན་གྱུར་ཅིག །ཁྱད་པར་རྒྱལ་བའི་འབྱུང་གནས་རྭ་སྒྲེང་འདིར། །འཇམ་དཔལ་རྡོ་
རྗེའི་བསྙེན་སྒྲུབ་ཡན་ལག་བཞི། །ཚུལ་བཞིན་སྒྲུབ་པའི་ཁྲིམས་ལྡན་འདུས་པའི་སྡེ། །ཐུགས་མཐུན་
བཤད་སྒྲུབ་དབྱར་མཚོ་ལྟར་འཕེལ་ཤོག །
ཅེས་པ་འདི་ནི་གདན་ས་ཆེན་པོ་རྭ་སྒྲེང་གི་འདུས་པ་རྒྱ་མཚོའི་ཞལ་འདོན་རྒྱུན་འཁྱེར་དུ། ངག་དབང་བྱམས་པ་ཞེས་
-l27-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པའི་རི་ཁྲོད་པ་ཞིག་གིས་ལྷག་བསམ་དག་པས་རྭ་སྒྲེང་གི་གཙུག་ལག་ཁང་ཆེན་མོར་བྲིས་པ་འདིས་ཀྱང་བསྟན་པ་རིན་པོ་ཆེ་
དར་ཞིང་རྒྱས་ལ་ཡུན་རིང་དུ་གནས་པར་བྱེད་ནུས་པར་གྱུར་ཅིག། ། །
༈ ན་མཤི་མཧཱ་ཀཱ་ལ་ཡེ། དག་པ་གཉིས་ལྡན་དབྱིངས་ལས་མ་གཡོས་ཀྱང་། །མ་ལུས་རྒྱལ་བའི་
བསྟན་པ་བསྲུང་བའི་ཕྱིར། །འཇིགས་རུང་སྲིན་པོ་ཁྲོས་པའི་གར་མཛད་པ། །དཔལ་ལྡན་མཐར་སྐྱེས་
མགོན་པོ་གནས་འདིར་གཤེགས། །རབ་བརྟན་བྲག་གི་རི་བོ་བརྩེགས་པའི་སྟེང་། །སྣ་ཚོགས་པདྨ་ཉི་
མའི་དཀྱིལ་འཁོར་ལ། །རོ་ཡི་སྟེང་དུ་བརྐྱང་བསྐུམ་ཞབས་གཉིས་ནི། །བརྡབས་པས་ས་གསུམ་གཡོ་
ཞིང་བཞུགས་སུ་གསོལ། །པདྨ་རཱ་གའི་ལྷུན་པོ་ལྟར་བརྗིད་ཅིང་། །ཞལ་གདངས་མཆེ་གཙིགས་སྤྱན་
གསུམ་གློག་ལྟར་འཁྱུག །སྨྲ་ར་སྨིན་མ་དབུ་སྐྲ་ཁམ་སེར་ནི། །དུས་མཐའི་མེ་ལྟར་འབར་བ་ཁྱོད་ལ་
བསྟོད། །ཕྱག་གཡས་གྲི་གུག་བདུད་དཔུང་ཀླད་ལ་འཕྱར། །གཡོན་པས་སྙིང་ཁྲག་གིས་བཀང་ཐོད་
པ་དང་། །གནོད་བྱེད་མགུལ་ནས་ཞགས་པས་རབ་བཅིངས་ཏེ། །རབ་ཏུ་འཛིན་མཛད་དཔའ་བོ་ཁྱོད་
ལ་བསྟོད། །འཇིགས་རུང་ཐོད་སྐམ་ལྔ་ཡི་དབུ་རྒྱན་དང་། །ཁྲག་འཛག་མི་མགོ་ལྔ་བཅུའི་དོ་ཤལ་ཅན། །
སེན་མོའི་འོད་ཟེར་བཞད་ལྡན་སྟག་ལྤགས་ནི། །གསར་པའི་ཤམ་ཐབས་འཆང་བ་ཁྱོད་ལ་བསྟོད། །
གསང་ཡུམ་སྲིན་མོ་མཧཱ་ཀྲྀ་ཏ་ནི། །ཕྱག་གཡས་དགྲ་སྟ་གཡོན་པ་ཐོད་ཁྲག་འཛིན། །མཁའ་འགྲོ་ཉི་ཤུ་
རྩ་གཅིག་ཚོགས་དང་བཅས། །སྒྲུབ་ལ་དངོས་གྲུབ་ཆར་ཆེན་འབེབས་ལ་བསྟོད། །ལས་བྱེད་བཀའ་
ཉན་བཤན་པ་ར་མགོ་ནི། །འབར་བའི་གྲི་གུག་དམ་ཉམས་གློ་སྙིང་འཛིན། །གནོད་སྦྱིན་མཱ་ར་སྙིང་
ཟན་ཁྲོས་པའི་གཟུགས། །དུག་ཤིང་སྤུ་གྲི་ཐོད་ཁྲག་འཛིན་ལ་བསྟོད། །དཔལ་ལྡན་མར་མེ་མཛད་
དཔལ་ཡབ་སྲས་ཀྱི། །བསྟན་སྲུང་ཡེ་ཤེས་སྒྲོལ་མ་བཅུ་གཉིས་དང་། །དཀར་པོ་བརྒྱད་ཅུ་ས་དང་བར་
སྣང་ཀུན། །གང་བའི་འཁོར་ཚོགས་དང་བཅས་རྣམས་ལ་བསྟོད། །ཡེ་ཤེས་སྤྱན་ལྡན་སྲུང་མ་ཁྱེད་
རྣམས་ཀྱིས། །རི་ལྟར་སྤུངས་པའི་ཤ་ཁྲག་གཏོར་མ་དང་། །ཟག་མེད་བདུད་རྩིའི་བཏུང་བ་མཚོ་ལྟར་
བསྐྱིལ། །ནམ་མཁའ་གང་བའི་སྤྱན་གཟིགས་འདི་བཞེས་ལ། །སྔོན་ཚེ་ཁྱབ་བདག་རྡོ་རྗེ་འཆང་དབང་
དང༑ ༑རྒྱལ་བ་ཡབ་སྲས་སྤྱན་སྔར་ཞལ་བཞེས་བཞིན། །བསྟན་ལ་གནོད་པའི་དགྲ་བགེགས་ཚར་
ཆོད་ལ། །རྒྱལ་བའི་བསྟན་པ་དར་ཞིང་རྒྱས་པར་མཛོད། །ཁྱད་པར་རྭ་སྒྲེང་དཔལ་གྱི་གཙུག་ལག་
ཁང་༑ ༑དགེ་འདུན་སྡེ་དང་བཅས་པ་འདི་ཉིད་དང་། །བཀའ་གདམས་གསར་རྙིང་བསྟན་དང་བསྟན་
འཛིན་བཅས། །སྟོབས་ལྡན་སྲུང་མ་ཁྱོད་ལ་གཉེར་དུ་གཏད། །ཕྱི་ནང་བར་ཆད་ཉེར་འཚེ་ཞི་བ་དང་། །ཚེ་
-128 -



༄༅། །གསང་འདུས་འཇམ་རྡོར་སྒྲུབ་ཐབས་འདོད་འཇོའི་བུམ་བཟང་། །༼ཛ༽
དང་བསོད་ནམས་བཤད་སྒྲུབ་བྱ་བ་རྣམས། །ཆེས་ཆེར་རྒྱས་ཤིང་ཁམས་གསུམ་འགྲོ་བ་རྣམས། །སྐད་
ཅིག་ཙམ་ལ་དབང་དུ་བསྡུ་བར་མཛོད། །བཀའ་གདམས་བསྟན་པའི་སྙིང་པོ་འདི་ཉིད་ལ། །ལོག་པར་
འཁུ་བའི་དགྲ་དང་བགེགས་རྣམས་ཀྱི། །སྙིང་ཁྲག་འཐུང་ལ་མྱུར་དུ་ཚར་ཆོད་ལ། །བསམ་དོན་ཡིད་
བཞིན་འགྲུབ་པའི་འཕྲིན་ལས་མཛོད། །
ཅེས་དཔལ་ལྡན་མགོན་པོ་ལྷོ་ནུབ་པ་ལ་བསྟོད་ཅིང་བསྐུལ་བ་འདི་ནི་སྡེ་སྣོད་འཛིན་པ་དཀའ་བཅུ་བ་ཆོས་བཟང་གྲགས་
པས་བསྐུལ་བའི་ངོར་བཀའ་གདམས་ཀྱི་བཙུན་པ་དགེ་འདུན་རྒྱ་མཚོའི་དཔལ་གྱིས་དགའ་ལྡན་ཕོ་བྲང་དུ་སྦྱར་བའི་ཡི་གེ་པ་ནི་
ཆོས་ཀྱི་དཔལ་འབྱོར་ལེགས་པའོ། །མངྒལཾ།། །།
TO
-129-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་འཁོར་
བསྒྲུབ་པ་དང་བདག་འཇུག་ངག་འདོན་གྱི་རིམ་པ་
དངོས་གྲུབ་འདོད་འཇོ་ཞེས་བྱ་བ་
བཞུགས་སོ། །
༈ བླ་མ་དང་བཅོམ་ལྡན་འདས་འཇམ་དཔལ་རྡོ་རྗེ་དབྱེར་མི་ཕྱེད་པ་ལ་དུས་ཐམས་ཅད་དུ་ཕྱག་
འཚལ་ལོ། །འདིར་གསང་འདུས་འཇམ་དཔལ་རྡོ་རྗེའི་བུམ་པ་དང་དཀྱིལ་འཁོར་བསྒྲུབས་ནས་བདག་འཇུག་ལེན་ཚུལ་
ངག་འདོན་གོ་བདེ་བར་བྲིས་པ་ཡིན་གྱི། ཆོ་གའི་ཕྱག་ལེན་གོ་དོན་སོགས། རྗེ་རིན་པོ་ཆེའི་གསུང་ལྟར་རྒྱལ་ཚབ་རིན་པོ་ཆེས་
བཀོད་པ་དང་། རྗེའི་དངོས་སློབ་འབྲོམ་ཤེར་འབྱུང་བློ་གྲོས་ཀྱིས་མཛད་པའི་དཀྱིལ་ཆོག་ལས་ངེས་པར་བྱ་དགོས་སོ། །དེ་ལྟར་
ན་སྟེགས་བུའི་སྟེང་དུ་དཀྱིལ་འཁོར་བཀྲམ། རྣམ་རྒྱལ་བུམ་པ་ཤར་སྒོའི་གཡས་དང་། ལས་བུམ་གཡོན་ངོས་སུ་ཕྱག་ལེན་
ལྟར་བཀོད། མཆོད་པ་ལྷ་གྲངས་སམ། མ་མཐའ་ཚར་བཅུ། བུམ་པའི་མཆོད་པ། ནང་དུ་འདས་མ་འདས་དང་། ཕྱི་རོལ་ཏུ་
འཇིག་རྟེན་པ་ལ་འབུལ་རྒྱུའི་མཆོད་གཏོར་རྣམས་ཚགས་སུ་ཚུད་པར་བྱས་ལ། རང་ཉིད་དཀྱིལ་འཁོར་གྱི་ཤར་སྒོ་ལ་ཕྱོགས་
པར་འདུག་ནས། བདག་བསྐྱེད་ཉེར་བསྡུ་དང་བཅས་པ་ཟིན་ནས།
བུམ་བསྐྱེད་ནི། ཨོཾ་ཨཱབིབྷཱན་ཀྲྀཏ་ཧཱུྃ་ཧཱུྃ། ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོཉཧཾ། བུམ་པ་རྣམས་
སྟོང་པ་ཉིད་དུ་གྱུར། སྟོང་པའི་ངང་ལས་པཾ་ཁཾ་ལས་བྱུང་བའི་རིན་པོ་ཆེའི་བུམ་པ་ལྟོ་བ་ཡངས་ཤིང་
མགྲིན་པ་རིང་བ་མཆུ་འཕྱང་བ་སོགས་མཚན་ཉིད་ཐམས་ཅད་དང་ལྡན་པར་གྱུར། ཨོཾ་ཏསྟེ་ཏསྟེ་མཧཱ་
ཏཔེ་སྭཱཧཱ། ལན་གཉིས། ལྷའི་ཆུ་བོ་གང་གཱ་དང་བུམ་པའི་ཆུ་དབྱེར་མི་ཕྱེད་པར་གྱུར། རྣམ་རྒྱལ་བུམ་པ་
ཕྱི་བུམ་ (པའི་ནང་དུ་པ་ལ་ནང་གཞལ་ཡས་ཁང་གདན་དང་བཅས་པའི་རྣམ་པ་ཅན་དུ་གྱུར་པའི་)རང་རང་གི་གདན་
གྱི་སྟེང་དུ་ནང་གི་དབུས་དང་ཕྱོགས་བཞིར། མཾ་བུ་ༀ་ཛི་ཁཾ། མཚམས་བཞིར་ལཾ་མཱི་པཾ་ཏཾ། ཕྱིའི་
མཚམས་བཞིར། ཛཧཱུྃ་བཾ་ཧོ༔ ཤར་སྒོའི་གཡས་གཡོན་གཉིས་སུ་ཁཾ་རཾ། སྒོ་བཞིར་ཧཱུྃ་བཞི་རྣམས་
ཡོངས་སུ་གྱུར་པ་ལས། རལ་གྲི་སྔོན་པོ། འཁོར་ལོ་དཀར་པོ། རིན་པོ་ཆེ་ལྗང་གུ། པདྨ་དམར་པོ།
-130 -



( ༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽
རལ་གྲི་ལྗང་གུ། འཁོར་ལོ་རྡོ་རྗེ། པདྨ། ཨུཏྤལ་སེར་པོ། མེ་ལོང་དཀར་པོ། པི་ཝང་སྔོན་པོ།
དྲིའི་དུང་ཆོས། རོའི་སྣོད། གོས་ཁ་དོག་སྣ་ཚོགས་པ། ཆོས་འབྱུང་དཀར་པོ། རྡོ་རྗེ་ཐོ་བ། རྡོ་རྗེ་དབྱུག་
པ༑ པདྨ་དམར་པོ། ཁྲོ་བོའི་སྣ་ཚོགས་རྡོ་རྗེ་ནག་པོ་རྣམས་རང་རང་གི་ས་བོན་གྱིས་མཚན་པ་འོད་ཟེར་
འཕྲོ་ཞིང་འདུ་བ་ཡོངས་སུ་གྱུར་པ་ལས། དབུས་སུ་བཅོམ་ལྡན་འདས་འཇམ་དཔལ་རྡོ་རྗེ་ཡབ་ཡུམ་སྐུ་
མདོག་དང་རྩ་ཞལ་གུར་གུམ་བཟང་པོ་ལྟར་དམར་སེར། གཡས་ཞལ་སྔོ་བ། གཡོན་ཞལ་དཀར་བ།
རྩ་བའི་ཕྱག་གཉིས་ཀྱིས་ཕན་ཚུན་དུ་འཁྱུད་པ། ཕྱག་གཡས་གཉིས་(ཀྱིས་) རལ་གྲི་དང་མདའ་ཞེས་
པ་ནས། མཛེས་པར་བྱེད་པའོ། །ནང་གི་ཤར་དུ་རྣམ་སྣང་དཀར་པོ། དཀར་སྔོ་དམར་བའི་ཞལ་གསུམ་
ཕྱག་དྲུག་པ་དང་པོ་གཉིས་རང་འདྲའི་ཡུམ། ཞེས་པ་ནས། གཞན་རིན་ཆེན་འབྱུང་ལྡན་སོགས། གསུམ་ཉི་
མའི་འོད་ཅན་ནོ། །ནང་གི་ཤར་ལྷོར་སྤྱན་མ་དཀར་མོ། ཞེས་སོགས། རིམ་པ་གཉིས་པའི་ཤར་ལྷོར་
གཟུགས་རྡོ་རྗེ་མ། སོགས་དང་། ཤར་སྒོའི་ལྷོར་ཆོས་དབྱིངས་རྡོ་རྗེ་མ་ཞེས་སོགས། ཐམས་ཅད་ཀྱང་སྤྱི་
བོར་རལ་པའི་ཞེས་པ་ནས། ཕྱོགས་ཀུན་ཏུ་འགེངས་པར་མཛད་པ། ཤར་སྒོར་གཤིན་རྗེ་མཐར་བྱེད་ཅེས་
པ་ནས། ཁྲོ་མོ་རྣམས་སྨྲ་ར་མེད་པའོ། །རྣམ་རྒྱལ་བུམ་པའི་མཚན་(མའི་མ་ལྔའི་》གཙོ་བོ་དང་། རྣམ་སྣང་
གི་མཚན་མ་ལ་ཟླ་གདན་དང་། མཚན་མ་གཞན་གསུམ་གྱི་གདན་ལ་ཉི་གདན་རེ་རེ། གདན་དེ་རྣམས་
ཀྱི་སྟེང་དུ། མཾ་ལས་རལ་གྲི་མཾ་གྱིས་མཚན་པ། ཞེས་པ་ནས། རལ་གྲི་ཁཾ་གིས་མཚན་པ། དེ་རྣམས་
ཡོངས་སུ་གྱུར་པ་ལས། དེ་བཞིན་གཤེགས་པ་ལྔར་གྱུར་པ་ནི། བཅོམ་ལྡན་འདས་འཇམ་དཔལ་རྡོ་རྗེ་
ཞེས་པ་ནས། ཉི་མའི་འོད་ཅན་ནོ། །ལྔ་ཀ་ཡབ་རྐྱང་ཡིན། ལས་བུམ་གྱི་ནང་དང་མཚན་མའི་གནས་སུ་སྣ་
ཚོགས་པདྨ་དང་ཉི་མའི་གདན་རེ་རེ། གདན་དེ་གཉིས་ཀྱི་སྟེང་དུ་ཧཱུྃ་ལས་ཁྲོ་བོའི་སྣ་ཚོགས་རྡོ་རྗེ་ཧཱུྃ་
གིས་མཚན་པ་རེ་རེ། དེ་གཉིས་ཡོངས་སུ་གྱུར་པ་ལས་བདུད་རྩི་འཁྱིལ་བ་གཉིས་སུ་གྱུར་པ་ནི། སྐུ་
མདོག་སྔོན་པོ་སྔོ་དཀར་ཞེས་པ་ནས། པདྨ་དང་རིན་པོ་ཆེ་འཛིན་པ། རང་གི་ཐུགས་ཀའི་ས་བོན་གྱི་འོད་
ཟེར་གྱིས་དཀྱིལ་འཁོར་པ་རྣམས་དང་། མཚན་མའི་ལྷའི་ཡེ་ཤེས་པ་རྣམས་སྤྱན་དྲངས། ཨོཾ་སརྦ་ཏ་ཐཱ་
ག་ཏ་རཱུ་པ་པཱུ་ཛ་མེ་གྷ་ཞེས་པ་ནས། སྤྱན་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡ་ཤྲཱི་ཡེ་ཨཱཧཱུཾ། ཛཧཱུྃ་བཾ་ཧོ༔ ཡེ་
ཤེས་པ་རྣམས་རང་རང་གི་དམ་ཚིག་པ་དང་གཉིས་སུ་མེད་པར་གྱུར། གཙོ་འཁོར་ཐམས་ཅད་ཀྱི་མིག་
གཉིས་དང་། རྣ་བ་གཉིས་དང་། སྣ་བུག་གཉིས་དང་། ལྕེའི་དབུས་དང་། དཔྲལ་བའི་ཐོད་པའི་ནང་
དང༑ ལྟེ་བར་ཟླ་གདན་ལ་རིམ་པ་ལྟར། ཀྵ་ཛི་ཁཾ་གཾ་ཀཾ་སཾ་རྣམས་ལས། འཁོར་ལོ། རྡོ་རྗེ། རིན་པོ་ཆེ།
-131-
ཙ
ཡེ
རྟབར་ཟླ་གདན་ལ་རི་ ནི བུག་གཉིས་དང་། ༧༢ ཙྩལ། གཙོ་འཁོར་བ



F-
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པདྨ༑ རལ་གྲི། རྡོ་རྗེ་རྣམས་ས་བོན་སོ་སོས་མཚན་པ་ཡོངས་སུ་གྱུར་པ་ལས། ས་སྙིང་། ཕྱག་རྡོར།
ནམ་སྙིང་
། འཇིག་རྟེན་དབང་ཕྱུག །སྒྲིབ་སེལ། ཀུན་བཟང་རྣམས་སུ་གྱུར། ལྷ་ཐམས་ཅད་ཀྱི་ཐུགས་
ཀར་ཟླ་གདན་ལ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ཡོངས་སུ་གྱུར་པ་ལས། ཐུགས་རྡོ་རྗེ་མི་བསྐྱོད་པའི་
ཐུགས་ཀར་རྡོ་རྗེ་ཧཱུྃ་གིས་མཚན་པ། མགྲིན་པར་ཟླ་གདན་ལ་ཨཱལས་པདྨ་ཨཱས་མཚན་པ་ཡོངས་སུ་
གྱུར་པ་ལས་གསུང་རྡོ་རྗེ་འོད་དཔག་མེད་ཀྱི་ཐུགས་ཀར་པདྨ་ཨཱུས་མཚན་པ། སྤྱི་བོར་ཟླ་གདན་ལ་ཨོ་
ལས་འཁོར་ལོ་ཨོཾ་གྱིས་མཚན་པ་ཡོངས་སུ་གྱུར་པ་ལས་སྐུ་རྡོ་རྗེ་རྣམ་སྣང་གི་ཐུགས་ཀར་འཁོར་ལོ་ཨོ་
གྱིས་མཚན་པ། རང་གི་ཐུགས་ཀའི་ས་བོན་གྱི་འོད་ཟེར་གྱིས་ཕྱོགས་བཅུའི་རྒྱལ་བ་རྣམས་བསྐུལ་
ནས་མདུན་གྱི་ནམ་མཁར་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཞེས་པ་ནས་ཆུ་ལྷག་མ་སྤྱི་གཙུག་ཏུ་གནས་པ་
ཡོངས་སུ་གྱུར་པ་ལས་གཙོ་བོ་དང་། དེ་བཞིན་གཤེགས་པ་བཞི་དང་། མཱ་མ་ཀཱི་ཡབ་ཡུམ་དང་། སྒྲ་རྡོ་
རྗེ་མ། ཆོས་དབྱིངས་རྡོ་རྗེ་མ། ཤེས་རབ་མཐར་བྱེད་ཡབ་ཡུམ་རྣམས་ལ་མི་བསྐྱོད་པ། གཟུགས་རྡོ་རྗེ་
མ༑ ཞེས་པ་ནས། དྲི་རྡོ་རྗེ་མ་ཡབ་ཡུམ་ལ་རིན་འབྱུང་དང་། བདུད་རྩི་འཁྱིལ་པ་གཉིས་ལ་དོན་ཡོད་གྲུབ་
པས་དབུ་བརྒྱན་ཅིང་། དབང་གི་ལྷ་རྣམས་ཀྱང་ལྷ་སོ་སོ་ལ་ཐིམ་པར་གྱུར། དེ་ནས་ཆུ་གཉིས་འདོད་ཡོན་ལྔ།
ཉེར་སྤྱོད་ལྔ་རྣམས་བདག་བསྐྱེད་ལྟར་བྱིན་གྱིས་བརླབས་ནས་དབུལ་ཞིང་། མི་བསྐྱོད་རྡོ་རྗེ་ཞེས་སོགས་ཀྱིས་བསྟོད། ལྷ་སོ་
སོའི་སྔགས་ལ། ཨོཾ་ཨཱཿཧཱུྃ། བཏགས་ལ་རྣམ་རྒྱལ་དང་ལས་བུམ་གྱི་ལྷ་ལ་ནང་མཆོད་འབུལ། དུང་ཆོས་ཀྱི་ཆུ་ཡེ་ཤེས་
ཀྱི་བདུད་རྩིར་བྱས་པའི་རྡོ་རྗེའི་རྡུལ་ཕྲ་རབ་ཏུ་གྱུར། ཨོཾ་བཛྲ་ཨ་མྲྀ་ཏ་ཨུད་ད་ཀ་ཧཱུྃ། རང་གི་ཐུགས་ཀ་
ནས་སྔགས་ཀྱི་འཕྲེང་བ་གཟུངས་ཐག་ལ་འཁྲིལ་ཏེ་སོང་བས་ཐུགས་བརྒྱུད་བསྐུལ། ལྷ་སོ་སོའི་
ཐུགས་ཀའི་སྔགས་ལས་འོད་ཟེར་འཕྲོས་པས་ཡེ་ཤེས་ཀྱི་བདུད་རྩི་བཀུག་ནས་བུམ་པའི་ཆུ་ལ་ཐིམ་
པར་གྱུར། ཅེས་བརྗོད་ཅིང་བསམས་ལ་གཙོ་འཁོར་ཐམས་ཅད་ཀྱི་སྔགས་བརྒྱ་རྩ་སོགས་དང་། ལས་བུམ་ལ་ལས་སྔགས་
དང༑ ཕྲེང་སྔགས། ན་མས་མནྟ་ཀཱ་ཡ་ཝཱ་ཀ་ཙིཏྟ་བཛྲ་ཎཾ། ན་མོ་བཛྲ་ཀྲོ་དྷཱ་ཡ། མཧཱ་དོཊོཊ་ཀ་ཊ་བྷེ་ར་ཝཱ་
ཡ༑ ཨཱ་སི་མུ་ས་ལ་པ་ར་ཤུ་པཱ་ཤ་ཧས་ཡ། ཨོཾ་ཨ་མྲྀ་ཏ་ཀུཎྜ་ལི་ཁ་ཁ་ཁཱ་ཧི་ཁཱ་ཧི། ཏིཥྛ་ཏིཥྛ་བནྡྷ་བནྡྷ། ཧ་
ན་ཧ་ན། ད་ཧ་ད་ཧ། གརྫ་གརྫ་། བི་སྤོ་ཊ་ཡ་བི་སྤོ་ཊ་ཡ། སརྦ་བིགྷཱན། བི་ནཱ་ཡ་ཀཱ་ན། མཧཱ་ག་ཎ་པ་
ཏི༑ ཛཱི་ཝི་ཏ། ཨན་ཀ་རཱ་ཡ་སྭཱཧཱ། ཨུད་ད་ཀ་དང་། ཡི་གེ་གསུམ། ཡིག་བརྒྱ་བདུན་རྣམས་བཟླས་ནས། ཨོཾ་ཨཱཿབཛྲ་
དྷིཀ་མཾ་ཧཱུྃ། ཧཱུྃ༔ ལན་བདུན་བཟླས་ནས་དུང་ཆོས་ཀྱི་མཆོད་ཡོན་ཕུལ། ལས་སྔགས་བརྗོད་ཅིང་མེ་ཏོག་དཀར་པོ་གསུམ་
གསུམ་དབུལ། སརྦ་ཏ་ཐཱ་ག་ཏ་པུཊྚེ་ཞེས་པ་ནས་ཤཔྟའི་བར་གྱིས་མཆོད། (བུམ་པའི་ )ལྷ་རྣམས་ཆགས་པ་ཆེན་
-132 -



༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽
པོའི་མེས་ཞུ་ནས་བྱང་ཆུབ་ཀྱི་སེམས་ཀྱི་ངོ་བོར་བུམ་པའི་ཆུ་དང་རོ་གཅིག་ཏུ་གྱུར། (གཞལ་ཡས་ཁང་
བུམ་པ་ལ་ཐིམ་ཞིང་།)མཚན་མའི་ལྷ་རྣམས་ཀྱང་ཞུ་ནས་ལྷ་རང་རང་གི་ཕྱག་མཚན་གྱི་རྣམ་པར་གྱུར།
རྒྱས་པར་ན་བཟླས་གཏོར་འབུལ། ལས་བུམ་གྱིས་ཆུས་བསང་ཞིང་། ཇི་སྲིད་དཀྱིལ་འཁོར་གྱི་བྱ་བ་རྣམས་མ་
རྫོགས་པ་དེ་སྲིད་དུ་བགེགས་རྣམ་པར་བཟློག་པའི་འཕྲིན་ལས་མཛོད་ཅིག ། །
དེ་ནས་དཀྱིལ་འཁོར་བསྒྲུབ་པ་ནི། རང་ཉིད་བྲིས་པའི་དཀྱིལ་འཁོར་གྱི་དབུས་སུ་འདུག་པར་མོས་ལ། ཨོཾ་
ཨཱབིགྷཱནྟ་ཀྲྀཏ་ཀྱིས་བསངས། ཤཱ་ནྱ་ཏ་ཞེས་སོགས་བརྗོད་ལ། བྲིས་པའི་དཀྱིལ་འཁོར་སྟོང་པ་ཉིད་དུ་གྱུར།
སྟོང་པའི་ངང་ལས་ཉི་མའི་གདན་ལ་ཧཱུྃ་ལས་སྣ་ཚོགས་རྡོ་རྗེ་ཧཱུྃ་གིས་མཚན་པ་དེ་ལས་འོད་ཟེར་འོག་ཏུ་
འཕྲོས་པས་རྡོ་རྗེའི་ས་གཞི་ཞེས་པ་ནས། ཆོས་འབྱུང་སྣ་ཚོགས་པདྨ་སྣ་ཚོགས་རྡོ་རྗེ་རྣམ་སྣང་ལས་གཞལ་ཡས་ཁང་
གདན་བཅས་བསྐྱེད་པ་རྣམས། བཅུ་གཉིས་སུ་ཟླ་བའི་གདན་རེ་རེ། ཞེས་པའི་བར་བདག་བསྐྱེད་ལྟར་བྱས་ནས།
གདན་དེ་རྣམས་ཀྱི་སྟེང་དུ་ནང་གི་དབུས་དང་ཞེས་པ་ནས། ཁྲོ་མོ་རྣམས་སྨྲ་ར་མེད་པའོ། །ཞེས་པའི་བར་
བུམ་བསྐྱེད་ཇི་ལྟ་བ་བཞིན་དུ་བྱས་ལ། རང་དང་རས་བྲིས་ཀྱི་དཀྱིལ་འཁོར་གྱི་གཙོ་བོ་ཐ་མི་དད་པར་གྱུར།
ཡུམ་གྱི་སྐུ་མཚམས་ནས་ནུ་མ་གཉིས་ཀྱི་དབུས་སྙིང་ཁའི་བར་དུ་རྣམ་སྣང་གི་ངོ་བོ་ཨོ་དཀར་པོ་ཞེས་པ་
ནས༑ ཙུམྦྷ་ན་དང་ཕན་ཚུན་འཁྱུད་པ་སོགས་སྔོན་དུ་འགྲོ་བས་སྙོམས་པར་ཞུགས་པའི་དགའ་བའི་
སྒྲས་མཁའ་ཁྱབ་ཀྱི་དེ་བཞིན་གཤེགས་པ་ཐམས་ཅད་སྤྱན་དྲངས་ཏེ་རང་གི་ཞལ་དུ་ཞུགས་པ་བྱང་
ཆུབ་ཀྱི་སེམས་སུ་ཞུ་ནས་རྡོ་རྗེའི་ལམ་ནས་ཡུམ་གྱི་པདྨའི་ནང་དུ་བབས་པ་རང་གི་ས་བོན་མཾ་དམར་
སེར་དུ་གྱུར། དེ་ཡོངས་སུ་གྱུར་པ་ལས་ལྷ་བཅུ་དགུ་རྫོགས་པར་གྲུབ་པ་ནི། དབུས་སུ་འཇམ་དཔལ་
རྡོ་རྗེ་ཡབ་ཡུམ། ནང་གི་ཤར་དུ་རྣམ་སྣང་ཡབ་ཡུམ་ཞེས་པ་ནས། བྱང་སྒོར་བདུད་རྩི་འཁྱིལ་བ་ཡབ་
ཡུམ༑ བཛྲ་དྷིཀ །འཇམ་དཔལ་རྡོ་རྗེ་ཡུམ་གྱི་པདྨ་ནས་ཕྱུང་། ཕྱོགས་བཅུར་འཕྲོས། སེམས་ཅན་
རྣམས་ཀྱི་རྣམ་ཤེས་ཀྱི་ཕུང་པོ་དང་ཞེ་སྡང་སྦྱངས། སྤྲུལ་པ་རྣམས་གཅིག་ཏུ་འདུས་འཇམ་རྡོར་ཡེ་ཤེས་
པ་དང་དབྱེར་མེད་དུ་འདྲེས་པ་སླར་བྱོན་ནས་རང་འདྲའི་དམ་ཚིག་པ་ལ་ཐིམ་པར་གྱུར། ཛི་ན་ཛིཀ །
རྣམ་པར་སྣང་མཛད་པདྨ་ནས་ཕྱུང་། ཕྱོགས་བཅུར་འཕྲོས། སེམས་ཅན་རྣམས་ཀྱི་གཟུགས་ཕུང་དང་
གཏི་མུག་སྦྱངས། སྤྲུལ་པ་རྣམས་གཅིག་ཏུ་འདུས། རྣམ་སྣང་ཡེ་ཤེས་པ་དང་དབྱེར་མེད་དུ་འདྲེས་པ་
སླར་བྱོན་ནས་རང་འདྲའི་དམ་ཚིག་པ་ལ་ཐིམ་པར་གྱུར། ཅེས་པ་ནས། བིགྷཱན་ཀྲིཏ། བདུད་རྩི་འཁྱིལ་
པ་པདྨ་ནས་ཕྱུང་། ཕྱོགས་བཅུར་འཕྲོས། སེམས་ཅན་རྣམས་ཀྱི་རྣམ་གཡེང་དང་ལྷའི་བུའི་བདུད་
བ 133-



!F::
4
ན
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཅོམ། སྤྲུལ་པ་རྣམས་གཅིག་ཏུ་འདུས། བདུད་རྩི་འཁྱིལ་པ་ཡེ་ཤེས་པ་དང་དབྱེར་མེད་དུ་འདྲེས་པ་
སླར་བྱོན་ནས་རང་འདྲའི་དམ་ཚིག་པ་ལ་ཐིམ་པར་གྱུར། རང་གི་ཐུགས་ཀའི་མཾ་ཡིག་ལས་འོད་ཟེར་
ལྕགས་ཀྱུ་ལྟ་བུ་འཕྲོས་པ་དང་། ཡ་མཱནྟ་ཀྲྀཏ་ཛ༔ གཤིན་རྗེ་གཤེད་ཀྱི་ཐུགས་ཀ་ནས་རང་འདྲའི་ཁྲོ་བོ་
སྤྲོས་པས་འོག་མིན་ནས་རང་འདྲའི་ལོངས་སྐུ་ཡེ་ཤེས་པའི་དཀྱིལ་འཁོར་མདུན་གྱི་ནམ་མཁར་སྤྱན་
དྲངས། མ་ལུས་འགྲོ་བའི་རང་བཞིན་མངོན་དུ་མཛད། །མི་བཟད་བདུད་ཀྱི་དཔུང་གིས་ཕྱག་བྱས་པ། །
རང་བྱུང་མཐའ་ཡས་འགྲོ་བའི་རང་བཞིན་ཏེ། །སེམས་ཅན་སྙིང་པོ་གཅིག་གྱུར་འདིར་གཤེགས་ཤིག །
ཡབ་ཡུམ་སྙོམས་པར་ཞུགས་པའི་བདེ་བ་དམ་པས་གང་བར་གྱུར། ཨོཾ་ཨཱཡ་མཱནྟ་ཀྲྀཏ་ཧཱུྃ་ཧཱུྃ། དེ་བཞིན་
དུ༑ པྲ་ཛྷཱནྟ་ཀྲྀཏ་×། པདྨནྟ་ཀྲྀཏ་×། བིབྷཱནྟ་ཀྲྀཏ་（། ཞེས་བགེགས་བསྐྲད། ཨོཾ་སརྦ་ཏ་ཐཱ་ག་ཏ་རཱུ་པ་ཞེས་
སོགས་འདོད་ཡོན་ལྔས་མཆོད་ལ། པྲ་ཛྷཱནྟ་ཀྲྀཏ་ཧཱུྃ། པདྨནྟ་ཀྲྀཏ་ཐཾ། བིགྷཱནྟ་ཀྲྀཏ་ཧོ རང་རང་གི་དམ་ཚིག་པ་
སོ་སོ་དང་དབྱེར་མེད་པར་གྱུར། གཙོ་འཁོར་ཐམས་ཅད་ཀྱི་མིག་གཉིས་དང་། རྣ་བ་གཉིས་དང་། དེ་
བཞིན་དུ། ལྟེ་བ་རྣམས་སུ་ཟླ་བའི་གདན་རེ་རེ། གདན་དེ་རྣམས་ཀྱི་སྟེང་དུ་ཀྵ་ལས་འཁོར་ལོ་དཀར་པོ་
ཀྱི་གིས་མཚན་པ། ཞེས་སོགས་བདག་བསྐྱེད་ལྟར། ལྟེ་བར་ཀུན་བཟང་དཀར་པོ་ཞལ་གསུམ་ཕྱག་དྲུག་པ་
ཡབ་ཡུམ། གཙོ་འཁོར་ཐམས་ཅད་ཀྱི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ལས་བྱུང་བའི་རྡོ་
རྗེ་སྔོན་པོ་རྩེ་ལྔ་པའི་ལྟེ་བ་ལ་ཧཱུཾ་གིས་མཚན་པ་ཡོངས་སུ་གྱུར་པ་ལས་ཐུགས་རྡོ་རྗེ་མི་བསྐྱོད་པ་སྔོན་པོ་
སྔོ་དཀར་ཞེས་པ་ནས། རྡོ་རྗེ་སྔོན་པོའི་ལྟེ་བ་ལ་ཧཱུཾ་ཡིག་སྔོན་པོ། མགྲིན་པར་ཞེས་སོགས་དང་། སྤྱི་བོར་ཞེས་
པ་ནས་འཁོར་ལོ་དཀར་པོའི་ལྟེ་བ་ལ་ཨོཾ་ཡིག་དཀར་པོ། རང་གི་ཐུགས་ཀའི་མཾ་ཡིག་ལས་འོད་ཟེར་
འཕྲོས། ཕྱོགས་བཅུའི་སངས་རྒྱས་ཐམས་ཅད་བསྐུལ་ནས་སྤྱན་དྲངས་པར་གྱུར། ཨོཾ་སརྦ་ཏ་ཐཱ་ག་ཏ་
ཞེས་པ་ནས་དྲི་རྡོ་རྗེ་མ་ལ་རིན་འབྱུང་གིས་དབུ་བརྒྱན་ཅིང་། དབང་གི་ལྷ་རྣམས་ཀྱང་དཀྱིལ་འཁོར་བའི་
ལྷ་རྣམས་ལ་ཐིམ་པར་གྱུར། རང་ཉིད་གཙོ་བོ་ལས་མར་མེ་གཅིག་ལས་གཉིས་ཆད་པའི་ཚུལ་གྱིས་བྱེ་
ནས་ཤར་སྒོའི་ཕྱི་རོལ་ཏུ་མཆོད་པའི་ལས་ལ་གནས་པར་གྱུར། བིབྷཱནྟ་ཀྲྀཏ་ཀྱིས་བསངས། རང་གི་ཡེ་
ཤེས་སེམས་དཔའི་ས་བོན་གྱི་འོད་ཟེར་གྱིས་གཟུགས་ཞེས་སོགས་ཆུ་བཞི་འདོད་ཡོན་ལྔ། ཉེར་སྤྱོད་རོལ་མོ་དང་
བཅས་པ་བྱིན་གྱིས་བརླབས་ལ། དག་ཅིང་དྲི་མེད་ཡིད་འོང་བའི། །སྔགས་ཀྱི་ཡོན་ཆབ་མཆོག་འདི་དག །
བདག་གི་དད་པས་འབུལ་ལགས་ཀྱིས། །བཞེས་ནས་བདག་ལ་བཀའ་དྲིན་སྩོལ། །ཨོཾ་ཨཱཧཱིཔྲ་ཝ་ར་
སད་ཀ་རཾ་ཨགྷཾ་པྲ་ཏིཙྪ་ཧཱུྃ་སྭཱཧཱ། དེ་བཞིན་དུ། ཞབས་བསིལ་མཆོག་འདི་དག །ཞལ་བསིལ་མཆོག་འདི་
-134 -



༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །ཝ༽
དག ༑བསང་གཏོར་མཆོག་འདི་དག །ཞེས་བསྒྱུར་ཞིང་། སྔགས་ལ་ཡང་། པཱ་ཏྱཾ། ཨཱཉྩམ་ཎཾ། པྲཀཱ་ཎཾ། ཞེས་
བསྒྱུར། རིན་ཆེན་དབང་གི་རྒྱལ་པོ་བེཌཱུརྱའི། །སྔོན་པོ་ལ་སོགས་ཁ་དོག་དབྱིབས་ཀྱི་གཟུགས། །རྣམ་
གསུམ་གཟུགས་ཀྱི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་སྤྱན་ལ་དབུལ་བར་བྱ། །ཨོཾ་ཨཱབཛྲ་
དྷིཀ །ཛི་ན་ཛིཀ །རཏྣ་དྷིཀ །ཨཱརོ་ལིཀ །པྲཛྙཱ་དྷིཀ །ཞེས་པ་ནས། བིབྷཱུན་ཀྲྀཏ་རཱུ་པ་པྲ་ཏིཙྪ་ཧཱུྃ་སྭཱཧཱ། མ་
ཟིན་འབྱུང་བའི་ཚོགས་པ་ལས་བྱུང་བའི། །བརྗོད་བྲལ་དབྱངས་ལ་སོགས་པ་སྒྲ་ཡི་ཚོགས། །རྣམ་
གསུམ་སྒྲ་ཡི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་སྙན་ལ་དབུལ་བར་བྱ། །ག་བུར་ཨ་ཀར་ཛཱ་ཏི་
ལ་སོགས་པ། །ལེགས་པར་སྦྱར་ལས་བྱུང་བ་དྲི་ཡི་ཚོགས། །རྣམ་གསུམ་དྲི་ཡི་རྡོ་རྗེ་མར་བྱས་ནས། །
དཀྱིལ་འཁོར་ལྷ་ཡི་ཤངས་ལ་དབུལ་བར་བྱ། །ལུས་མཆོག་བརྟས་བྱེད་བདུད་རྩིའི་ཟས་སོགས་ཀྱི། །
མངར་སྐྱུར་ཁ་དང་བསྐ་ལ་སོགས་པའི་རོ། །རྣམ་གསུམ་རོ་ཡི་རྡོ་རྗེ་མར་བྱས་ནས། །དཀྱིལ་འཁོར་ལྷ་
ཡི་ལྗགས་ལ་དབུལ་བར་བྱ། །ལུས་ལ་རེག་པ་ཙམ་གྱིས་བདེ་སྟེར་བ། །དཔག་བསམ་གོས་ལ་སོགས་
པའི་རེག་བྱའི་ཚོགས། །རྣམ་གསུམ་རེག་བྱའི་རྡོ་རྗེ་མར་བྱས་ནས། །དཀྱིལ་འཁོར་ལྷ་ཡི་སྐུ་ལ་དབུལ་
བར་བྱ། །ཨོཾ་ཨཱབཛྲ་དྷིཀ །ཅེས་པ་ནས། བིགྷཱནྟ་ཀྲྀཏ་སྤྱན་པྲ་ཏིཙྪ་ཧཱུྃ་སྭཱཧཱ། ཞེས་པས་ཕྱིའི་འདོད་ཡོན་དང་།
འདོད་པའི་སྒྱུ་རྩལ་དྲུག་ཅུ་བཞི་ལ་མཁས། །ཡིད་འཕྲོག་གཟུགས་མཛེས་ལང་ཚོའི་དཔལ་ཡོན་ཅན། །
པདྨ་ཅན་སོགས་ཕྱག་རྒྱའི་གཟུགས་མཆོག་རྣམས། །འཇམ་དཔལ་རྡོ་རྗེའི་ལྷ་ཚོགས་མཉེས་ཕྱིར་
འབུལ། །ཨོཾ་སརྦ་ཏ་ཐཱ་ག་ཏ་རཱུ་པ་པྲ་ཏིཙྪ་ཧཱུྃ་སྭཱཧཱ། ཟུར་གྱིས་བལྟ་ཞིང་འཛུམ་པའི་བཞིན་རས་ཅན། །
དྲུག་ལྡན་ལ་སོགས་ཡང་དག་གླུ་ལ་མཁས། །པདྨ་ཅན་སོགས་ཕྱག་རྒྱའི་གླུ་དབྱངས་མཆོག །འཇམ་
དཔལ་རྡོ་རྗེའི་X། །ལྷན་ཅིག་སྐྱེས་དང་སྦྱར་བ་བཟང་པོའི་དྲི། །གང་གི་ལུས་ལས་རྟག་ཏུ་རབ་འབྱུང་
བ༑ ༑པདྨ་ཅན་སོགས་ཕྱག་རྒྱའི་དྲི་མཆོག་རྣམས། །འཇམ་དཔལ་རྡོ་རྗེའི་ལྷ་ཚོགས་X། །གང་ཞིག་
མྱངས་པས་བྱང་ཆུབ་སེམས་འཇུ་བ། །བིམ་པ་ལྟར་དམར་མ་མཆུའི་སྦྲང་རྩི་སོགས། །པདྨ་ཅན་
སོགས་ཕྱག་རྒྱའི་རོ་མཆོག་རྣམས། །འཇམ་དཔལ་རྡོ་རྗེའི་ལྷ་ཚོགས་མཉེས་ཕྱིར་འབུལ། །གསང་བའི་
སྣ་རྩེ་ཕན་ཚུན་ཕྲད་པ་ཡི། །རེག་བྱ་མྱོང་བས་གཏུམ་མོ་བསྐུལ་བྱེད་པ། །པདྨ་ཅན་སོགས་ཕྱག་རྒྱའི་
རེག་བྱ་མཆོག །འཇམ་དཔལ་རྡོ་རྗེའི་ལྷ་ཚོགས་མཉེས་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་སྤྱན་པྲ་ཏིཙྪ་
ཧཱུྃ་སྭཱཧཱ། ཞེས་པ་ནང་གི་འདོད་ཡོན། ལྷ་ཡི་མེ་ཏོག་དམ་པ་འདི། །དཀྱིལ་འཁོར་མཆོད་པ་བགྱིད་པར་
འཚལ། །ཐུགས་ནི་བརྩེ་བས་ཉེར་དགོངས་ལ། །མགོན་པོས་མཆོད་པ་འདི་བཞེས་ཤིག །ཨོཾ་ཨཱབཛྲ་
འཚ འ ༢ ༣ །
-135-



oའ འ།
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དྷཱིཀ ༑ཛི་ན་ཛིཀ །ཅེས་པ་ནས། བིབྷཱནྟ་ཀྲྀཏ་པུངྒེ་པྲ་ཏིཙྪ་ཧཱུྃ་སྭཱཧཱ། ཞེས་པ་ནས། ལྷ་ཡི་སིལ་སྙན་དམ་པ་
འདི༑ ༑ཞེས་སོགས་བར་དང་། ཨོཾ་ཨཱབཛྲ་དྷཱིཀ །ཅེས་པ་ནས། བིབྷཱནྟ་ཀྲྀཏ་ཤལྟ་པྲ་ཏཱིཙྪ ཧཱུྃ སྭཱཧཱ། གསང་བའི་
འཁོར་ལོ་ཨིནྡྲ་ནཱི་ལ་ལྟར། །ཤིན་ཏུ་སྔོ་བའི་རྡོ་རྗེའི་བུང་བ་ཡིས། །བསྐྱོད་པའི་པདྨ་ལས་འོངས་མེ་ཏོག་
དམར། །འཇམ་དཔལ་རྡོ་རྗེའི་ལྷ་ཚོགས་མཉེས་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་པུཊྚེ་པྲ་ཏིཙྪ་ཧཱུྃ་སྭཱཧཱ།
སྤྲུལ་པའི་འཁོར་ལོ་གཏུམ་མོའི་མེས་བསྲེགས་པས། །ཡིད་འོང་དྲི་ཡི་ངད་ལྡང་ག་བུར་སྤོས། །ཉམས་
སུ་མྱོང་བས་ཡིད་རབ་སིམ་བྱེད་པ། །འཇམ་དཔལ་རྡོ་རྗེའི་（། །ཆོས་ཀྱི་འཁོར་ལོའི་དབུས་གནས་
བདེ་བའི་དངོས། །ཧཱུྃ་ཡིག་ཉི་མ་གསལ་བའི་འོད་ཟེར་ཅན། །མི་ཤེས་མུན་འཇོམས་སྔགས་ཀྱི་མར་མེ་
འདི༑ ༑འཇམ་དཔལ་རྡོ་རྗེའི་（། །བདེ་ཆེན་འཁོར་ལོའི་དབུས་ན་ལེགས་གནས་པ། །ཀུན་ད་ལྟར་
དཀར་དྲི་ཡི་བྱུག་པ་ཡིས། །ལུས་ཀུན་ཁྱབ་པས་བདེ་བའི་མཆོག་སྟེར་བ། །འཇམ་དཔལ་རྡོ་རྗེའི་（། །
རྨི་ལམ་ཡུལ་ལ་རོལ་བ་ཇི་བཞིན་དུ། །གང་གང་དབང་པོའི་ལམ་ནས་བྱུང་ནས་ནི། །དེ་དང་དེ་ཡི་ཡུལ་
ལ་ལོངས་སྤྱོད་ཟས། །འཇམ་དཔལ་རྡོ་རྗེའི་×། །སྙོམས་འཇུག་དགའ་བའི་རོལ་བ་ལས་བྱུང་བ། །མི་
ཤིགས་ཡི་གེ་མཆོག་གི་རོལ་མོའི་སྒྲ། །ཨཱ་ལི་ཀཱ་ལིའི་གདངས་སུ་ཤར་བ་རྣམས། །འཇམ་དཔལ་རྡོ་
རྗེའི་ལྷ་ཚོགས་མཉེས་ཕྱིར་འབུལ། །ཨོཾ་སརྦ་ཏ་ཐཱ་ག་ཏ་ཤཔྟ་པྲ་ཏིཙྪ་ཧཱུྃ་སྭཱཧཱ། ཞིང་འདི་འཁོར་ལོ་རིན་
ཆེན་གྱིས། །ཞེས་པ་ནས། ཞིང་འདི་དམག་དཔོན་རིན་ཆེན་གྱིས། །མཁས་པ་དག་གིས་ཡོངས་བཀང་
ལ༑ ་དངོས་གྲུབ་འདོད་པ་སྦྱིན་པའི་ཕྱིར། །ཉིན་རེ་ཤེས་རབ་ཅན་གྱིས་དབུལ། །ཨོཾ་སརྦ་ཏ་ཐཱ་ག་ཏ་
ཁངྒ་རཏྣ་པྲ་ཏིཙྪ་ཧཱུྃ་སྭཱཧཱ། རང་ཉིད་དཀྱིལ་འཁོར་གྱི་ནང་དུ་ཞུགས། ཡབ་ཀྱི་གསང་གནས། ཞེས་པ་
ནས༑ དོན་དམ་པའི་ཡུལ་ལ་ཀུན་ཏུ་ཆགས་པའི་བདེ་སྟོང་དབྱེར་མེད་པའི་ཡེ་ཤེས་ལྷ་རྣམས་ཀྱི་རྒྱུད་ལ་
སྐྱེས་པས་གསང་བ་དང་། དེ་ཁོ་ན་ཉིད་ཀྱི་མཆོད་པས་མཉེས་པར་གྱུར། མི་བསྐྱོད་རྡོ་རྗེ་ཡེ་ཤེས་ཆེ། །
ཞེས་སོགས་ཀྱིས་བསྟོད། སྤྲོ་ན། ཁྱབ་བདག་དཔལ་ལྡན་རྡོ་རྗེ་སེམས་དཔའ་དང་། །དབྱེར་མེད་བླ་མ་སྐུ་
བཞིའི་བདག་ཉིད་ཅན། །དངོས་གྲུབ་ཀུན་གྱི་འབྱུང་གནས་ཡིད་བཞིན་ནོར། །བསམ་འཕེལ་དབང་
གི་རྒྱལ་པོ་ལ་ཕྱག་འཚལ། །གཉིས་སྣང་སྤྲོས་པའི་ཀུན་རྟོག་དབྱིངས་སུ་ཐིམ། །སྲིད་པའི་འཁོར་ལོ་
རླུང་གི་རྒྱུ་བ་བཅད། །ཐམས་ཅད་སྟོང་པ་ལྷན་སྐྱེས་དགའ་བའི་མཆོག །བདེ་ཆེན་ཆོས་ཀྱི་སྐུ་ལ་ཕྱག་
འཚལ་ལོ། །སྲོག་འཛིན་ཆེས་ཕྲ་ནོར་བུ་ཆུ་ཤེལ་ནི། །རྣམ་དག་འོད་གསལ་ལྷ་ཡི་ལམ་ལས་འོངས། །
རབ་དཀར་ཟླ་ཟེར་བྱེ་བས་འཁྱུད་པའི་སྐུ། །ཟུང་འཇུག་དང་པོའི་མགོན་པོ་ལ་ཕྱག་འཚལ། །མགོན་
-136 -



( ༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །ཝ༽
དེས་སྤྲུལ་པའི་གར་མཛད་རྡོ་རྗེ་འཛིན། །ཨིནྡྲ་ནི་ལའི་ལྷུན་པོ་དབང་པོའི་གཞུས། །ཀུན་ནས་ཀླུབས་
པ་ཇི་བཞིན་ཡིད་འཕྲོག་པ། །ཞི་ཞིང་འཛུམ་ལྡན་མི་བསྐྱོད་ལ་ཕྱག་འཚལ། །རང་རིགས་ཕྱག་རྒྱ་
མཆོག་གི་མཛེས་མ་དང་། །སྙོམས་འཇུག་ལྷན་སྐྱེས་དགའ་བའི་རོལ་བ་ལས། །ཉིད་སྐུའི་ཆ་ཤས་བཅུ་
ཕྲག་གཅིག་དང་དགུའི། །འཁོར་ལོ་མཆོག་ཏུ་སྤྲུལ་ལ་ཕྱག་འཚལ་ལོ། །ཞི་འཛུམ་སྒེག་པའི་ཉམས་
ལྡན་གཞོན་ནུའི་སྐུ། །གུར་ཀུམ་མདོག་ཅན་ཉི་མ་འབུམ་གྱི་འོད། །མཚན་དཔེ་ལ་འགྲན་རིན་ཆེན་
རྒྱན་མང་མཛེས། །དཔལ་ལྡན་འཇམ་དཔལ་རྡོ་རྗེ་ལ་ཕྱག་འཚལ། །དེ་ཉིད་ཐུགས་ལ་དགའ་བསྐྱེད་
ཡིད་འཕྲོག་མ། །ནུ་མ་མངོན་དགའ་རིན་ཆེན་དོ་ཤལ་དགོད། །ཀུན་ཏུ་བཟང་མོ་ལི་ཁྲིའི་མཛེས་པ་
འཕྲོག །མཛེས་སྡུག་ལྷ་མོ་ཁྱོད་ལ་ཕྱག་འཚལ་ལོ། །གཟུགས་ཕུང་རྣམ་དག་མེ་ལོང་ཡེ་ཤེས་དངོས། །
རྣམ་བཀྲ་འཇའ་ཚོན་གོས་ཀྱིས་འཁྱུད་པ་ཡི། །ཟླ་བའི་ཕུང་པོ་ལྟ་བུའི་སྐུ་མངའ་བའི། །རྒྱལ་བ་རྣམ་
སྣང་མཛད་ལ་ཕྱག་འཚལ་ལོ། །ཚོར་བ་རྣམ་དག་མཉམ་ཉིད་ཡེ་ཤེས་དངོས། །ཉིན་བྱེད་བྱེ་བའི་
མདངས་ལྡན་གསེར་གྱི་རི། །རྣམ་མང་རྒྱུ་སྐར་དོ་ཤལ་འཕྱང་བ་བཞིན། །རབ་མཛེས་རིན་ཆེན་འབྱུང་
ལྡན་ལ་ཕྱག་འཚལ། །འདུ་ཤེས་རྣམ་དག་སོར་རྟོག་ཡེ་ཤེས་དངོས། །ལི་ཁྲིའི་རྒྱ་མཚོ་ལྟ་བུའི་འོད་
མངའ་བ། །འཇིག་རྟེན་ཀུན་གྱི་མིག་གི་དགའ་སྟོན་མཆོག །མཐའ་ཡས་འོད་དཔག་མེད་ལ་ཕྱག་
འཚལ་ལོ། །འདུ་བྱེད་རྣམ་དག་བྱ་གྲུབ་ཡེ་ཤེས་དངོས། །མར་གད་ཕུང་པོ་ཉི་འོད་དང་འགྲོགས་པས། །
ཐུབ་ཀུན་ཡིད་ནི་ཆགས་པར་བྱེད་པ་བཞིན། །རབ་གསལ་དོན་ཡོད་རྡོ་རྗེ་ལ་ཕྱག་འཚལ། །ཁམས་
བཞི་རྣམ་དག་ཚད་མེད་བཞི་ཡི་དངོས། །ཨུཏྤལ་མིག་ཅན་བིམ་པའི་མཆུ་སྒྲོས་ཅན། །ཟུར་གྱིས་བལྟ་ཞིང་
བདེ་སྟེར་བཅོམ་ལྡན་མ། །འཇོ་སྒེག་ལྷ་མོ་བཞི་ལ་ཕྱག་འཚལ་ལོ། །རྒྱལ་སྲས་དགའ་མ་གཟུགས་
སོགས་རྣམ་དག་ཅིང་། །དབང་པོའི་བདེ་སྟེར་ཆགས་པའི་ཉམས་ལྡན་མ། །རོལ་རྩེད་གར་གྱིས་རོལ་
པའི་རྡོ་རྗེ་ནི། །དགའ་བསྐྱེད་ལྷ་མོ་དྲུག་ལ་ཕྱག་འཚལ་ལོ། །ནང་གི་སྐྱེ་མཆེད་དྲུག་རྣམས་རྣམ་དག་
ཅིང༑ ༑ཕྱོགས་བཞི་བདེ་གཤེགས་འོད་ཀྱིས་འཁྱུད་པའི་སྐུ། །ལྷ་ཡི་གོས་དང་རིན་ཆེན་རྒྱན་མང་
འཆང་། །བློ་ཆེན་རྒྱལ་སྲས་དྲུག་ལ་ཕྱག་འཚལ་ལོ། །བཞད་པའི་གད་རྒྱངས་འབར་བའི་མཆེ་བ་ཅན། །
ལྟོ་འགྲོའི་དོ་ཤལ་སྤྱན་རྩ་གློག་ལྟར་འཁྱུག །བདུད་བཞིའི་གཉེན་པོ་དུས་མཐའི་མེ་དཔུང་འོད། །
སྟོབས་ཆེན་ཁྲོ་བོ་བཞི་ལ་ཕྱག་འཚལ་ལོ། །རྒྱལ་བའི་ལྷན་སྐྱེས་དགའ་བའི་རོལ་པ་ལས། །དུ་མར་སྤྲོ་
ཞིང་ཅིག་ཅར་སྡུད་པ་དང་། །གཉིས་མེད་གཉིས་བྲལ་བདེ་སྟོང་ལྷ་ཡི་སྐུ། །རྟེན་དང་བརྟེན་པར་ཤར་
- 137 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལ་ཕྱག་འཚལ་ལོ། །དེ་ལྟར་བསྟོད་པའི་རབ་དཀར་དགེ་བའི་ཚོགས། །ཇི་སྙེད་ཐོབ་དེས་འགྲོ་བ་མ་
ལུས་པའི། །སྙིང་གི་བུམ་པ་བདེ་ཆེན་བདུད་རྩིའི་ཆུས། །བདེ་བླག་ཉིད་དུ་གང་བ་ཐོབ་གྱུར་ཅིག །ཨོཾ་
ཨཱབཛྲ་དྷིཀ་ཨོཾ་ཨཱཿཧཱུྃ། ཞེས་པ་ནས། བིབྷཱནྟ་ཀྲྀཏ་ཨོཾ་ཨཱཿཧཱུྃ། བདུད་རྩི་ལྔ་ཡི་བཟའ་བ་ནི། །དངོས་གྲུབ་
ཀུན་བྱེད་དེ་ཉིད་མཆོག །དཀྱིལ་འཁོར་མཆོད་པ་བགྱིད་པར་འཚལ། །ཐུགས་ནི་བརྩེ་བས་ཉེར་
དགོངས་ལ། །མགོན་པོ་མཆོད་པ་འདི་བཞེས་ཤིག །ཨོཾ་སརྦ་ཏ་ཐཱ་ག་ཏ་པཉྩ་ཨ་མྲྀ་ཏ་པྲ་ཏཱིཙྪ་ཧཱུྃ་སྭཱཧཱ།
བདག་མིང་འདི་ཞེས་བྱ་བས་འདིར། །ཆོས་ཀྱི་དབྱིངས་ཀྱི་རང་བཞིན་གྲོང་། །ཡོ་བྱད་ཅི་འབྱོར་པ་
ཡིས་ནི། །དཀྱིལ་འཁོར་མཆོད་པ་བགྱིད་པར་འཚལ། །ཐུགས་ནི་བརྩེ་བས་ཉེར་དགོངས་ལ། །
མགོན་པོ་མཆོད་པ་འདི་བཞེས་ཤིག །ཨོཾ་སརྦ་ཏ་ཐཱ་ག་ཏ་པཱུ་ཛ་ཨུ་པ་སྦྲ་ནཱ་ཡ། ཨཱཏྱཱ་ནཾ་ནིརྱ་ཏ་ཡཱ་མི་ཨོ་
ཨཱཧཱུཾ། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཏྨ་ཀོཉཧཾ། སྣ་ཚོགས་དབང་པོའི་གཞུ་ལྟར་རབ་བཀྲ་
ཞིང་༑ ༑གང་ལ་རེག་ན་བདེ་བའི་རྒྱུར་འགྱུར་བ། །གོས་བཟང་རིན་ཆེན་བདག་བློ་སྦྱང་ཕྱིར་འབུལ། །
བཟོད་པ་དམ་པའི་གོས་ཀྱིས་བརྒྱན་པར་ཤོག །ཨོཾ་བཛྲ་ཝསྡུ་ཡེ་ཨཱཧཱུྃ་སྭཱཧཱ། རྒྱལ་བ་མཚན་དཔེའི་
རང་བཞིན་རྒྱན་ལྡན་ཕྱིར། །རྒྱན་གཞན་དག་གིས་བརྒྱན་པར་མི་འཚལ་ཡང་། །རིན་ཆེན་རྒྱན་མཆོག་
ཕུལ་བས་འགྲོ་ཀུན་གྱིས། །མཚན་དཔེས་བརྒྱན་པའི་སྐུ་ལུས་ཐོབ་པར་ཤོག །ཨོཾ་བཛྲ་ཨ་ལངྐ་ར་ཝ་པུ་
ཥནི་ཨཱཧཱུྃ་སྭཱཧཱ། བརྩེ་བའི་ཁོར་ཡུག་སྙན་པའི་བ་དན་དང་། །ཏིང་འཛིན་བླ་རེ་སྤོབས་པའི་འོད་
གསལ་བ། །མཆོག་རྐྱེན་འོས་པའི་ཉེར་མཁོ་འདི་དག་འབུལ། །སྐྱེ་བོས་རྣམ་དག་ཡེ་ཤེས་ཐོབ་པར་
ཤོག ༑ཨོཾ་བཛྲ་མཧཱ་པཱུ་ཛ་མེ་གྷ་ཨཱཧཱུཾ། རིན་ཆེན་མཛེས་པའི་བཀྲ་ཤིས་བུམ་པ་འདི། །སྣ་ཚོགས་བཅུད་
ཀྱིས་བཀང་སྟེ་ཕུལ་བ་ཡིས། །ལས་དང་ཉོན་མོངས་དྲི་མ་ཀུན་དག་ནས། །བྱང་ཆུབ་སེམས་ཀྱི་རླན་
གྱིས་བརླན་པར་ཤོག །ཨོཾ་བཛྲ་ཀ་ལ་ཤ་ཨཱཧཱུྃ་སྭཱཧཱ། ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཱཏྨ་ཀོཉཧཾ།
མཧཱར་ཏ་སུ་དྲི་ཌྷ་སུ་ཏོ་ཥ། སུ་སུ་། བཛྲ་སཏཱ་ཨཱདྨ་སིདྡྷཱ་མཾ། ལན་གསུམ། ཨོ་པྲ་ན་མ་མི་སརྦ་ཏ་ཐཱ་ག་
ཏན༑ རང་གི་ཡེ་ཤེས་སེམས་དཔའི་མཾ་ཡིག་གི་མཐའ་སྐོར་དང་། ལྷ་གཞན་རྣམས་ཀྱི་ཐུགས་རྡོ་རྗེའི་
ཞེས་སོགས་གཙོ་འཁོར་ཐམས་ཅད་ཀྱི་བཟླས་པ་ཅི་འགྲུབ་བྱ་སྟེ། གཏོར་མ་བྱིན་གྱིས་བརླབས་ནས། ཕྱོགས་སྐྱོང་བཀུག་ལ་
ལྗགས་བྱིན་གྱིས་བརླབས་ནས་འདས་མ་འདས་གཉིས་ཀའི་གཏོར་མ་འབུལ་བར་བྱ་ལ། གྲུབ་ན་ཚོགས་མཆོད་ཀྱང་བྱའོ། །དེ་
ནས་ཕྱི་རོལ་ཏུ་སོང་ནས་ཕྱི་རོལ་མཆོད་པ་ཤིན་ཏུ་རྒྱས་པའམ། དེ་ཙམ་མ་འགྲུབ་ན། འཇིག་རྟེན་པའི་མཆོད་གཏོར་བྱིན་གྱིས་
བརླབས་ནས། རང་གི་ཐུགས་ཀའི་མཾ་ཡིག་གི་འོད་ཟེར་ལྕགས་ཀྱུ་ལྟ་བུས་ཕྱོགས་སྐྱོང་བཅོ་ལྔ་འཁོར་དང་
- 138-



༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽
བཅས་པ་བཀུག་ནས་ཕྱོགས་མཚམས་རྣམས་སུ་འཁོད་པ་ནི། ཞེས་སོགས་དཀྱུས་ལྟར་ལ། ཇི་སྲིད་དཀྱིལ་
འཁོར་ཆེན་པོའི་བྱ་བ་རྣམས་མ་རྫོགས་ཀྱི་བར་དུ་ཕྱོགས་དང་མཚམས་སུ་འཁོད་ནས་བགེགས་རྣམ་
པར་བཟློག་པར་མཛོད་ཅིག །ཅེས་བརྗོད། དེ་ནས་ནང་དུ་འོངས་ནས་ཉེ་རེག་བཤད་པ་ལྟར་བྱས་ལ། རང་ཉིད་ཁྲོ་
བོ་འཇིག་རྟེན་གསུམ་ལས་རྣམ་པར་རྒྱལ་བ་ཞལ་གཅིག་ཕྱག་གཉིས་པ་ཧཱུྃ་མཛད་ཀྱི་ཕྱག་རྒྱས་རྡོ་རྗེ་
དང་དྲིལ་བུ་འཛིན་པར་གྱུར། ཨོཾ་བཛྲ་བེ་ག་ཨ་ཀྲ་མ་ཧཱུྃ། རྡོ་རྗེ་ཤུགས་ཀྱི་འཇུག་པས་དཀྱིལ་འཁོར་གྱི་
འོག་ནས་འཛུལ་ཏེ་ནང་དུ་ཞུགས་ནས་ལྷ་ (རྣམས་ཀྱི་སྣམ་གྱི་)སྟེང་ནས་ལན་གསུམ་བསྐོར་བར་གྱུར།
དྲིལ་བུ་བསིལ་ཞིང་རྡོ་རྗེའི་རྐང་པས་བསྐོར་བར་བསམ། ཨོཾ་སུམ་བྷ་ནི་སུམ་བྷ་ནི་ཧཱུྃ། ཞེས་སོགས་དང་། ཡིག་བརྒྱ་
བརྗོད་ལ་མེ་ཏོག་གི་འཕྲེང་བ་བླངས་ཏེ། ཨོཾ་མཆོག་ཏུ་བདེ་བའི་སེམས་ཀྱི་རོལ་པར་ལྡན། །སྒེག་པའི་ཕྱག་
གིས་བཅོམ་ལྡན་འདས་ལ་འཁྲིལ། །ཛཧཱུྃ་བཾ་ཧོཧི་ཧི་ཧི་ཧི་(ཧི) ། མགོན་པོ་སྙམ་པའི་མེ་ཏོག་བཞེས་
སུ་གསོལ། ཨོཾ་པྲ་ཏིཙཱ་བཛྲ་ཧོ། མེ་ཏོག་ཕྲེང་བ་གཙོ་བོ་ལ་ཕུལ། ཁྲོ་བོའི་ལྟ་བས་བལྟ་ཞིང་གཡས་བསྐོར་དུ་སོང་ནས།
ནུབ་ནས་གཡས་བརྐྱང་གཡོན་བསྐུམ་དང་ཧཱུྃ་མཛད་ཀྱི་ཕྱག་རྒྱ་འཆིང་ཞིང་། ཨོཾ་བཛོད་གྷ་ཊ་ས་མ་ཡ་པྲ་བེ་ཤ་ཡ་ཧཱུྃ།
ཕྱག་(རྒྱ་) དེ་བཀྲོལ་ནས་ཤར་སྒོ་ཕྱེ། དེ་བཞིན་དུ་བྱང་ནས་ལྷོ་སྒོ། ཤར་ནས་ནུབ་སྒོ། ལྷོ་ནས་བྱང་སྒོ་ཕྱེ་བར་བསམས་ལ་
སྔགས་དེ་ཚར་རེ་བརྗོད། ཨོཾ་ས་མ་ཡ་པྲ་བེ་ཤ་ཡ་མི། ཞེས་བརྗོད་ཅིང་གར་དང་བཅས་ཏེ་མེ་ཏོག་གི་ཕྲེང་བ་རང་གི་མགོ་
ལ་བཅིངས་པར་མོས་ལ། ཨོཾ་པྲ་ན་མ་མི་སརྦ་ཏ་ཐཱ་ག་ཏན། ཞེས་ཕྱག་བྱས་ལ། སེམས་ཅན་ཐམས་ཅད་ལ་
དངོས་གྲུབ་ཐམས་ཅད་ཀྱི་བཀའ་དྲིན་སྩོལ་ཅིག །ཅེས་གསོལ་བ་གདབ་པར་བྱའོ། །
དེ་ནས་བདག་འཇུག་དངོས་གཞི་ནི། རང་ཉིད་ཁྲུས་བྱས་ལ། བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པ་ལ་མཎྜལ་
ཕུལ་ལ། དགའ་ཆེན་ཁྱོད་བདག་སྟོན་པ་སྟེ། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་
པོའི་ཚུལ་བསྟན་པ། །མགོན་པོ་ཆེན་པོ་བདག་འཚལ་ལོ། །དམ་ཚིག་དེ་ཉིད་བདག་ལ་སྩོལ། །བྱང་
ཆུབ་སེམས་ཀྱང་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་བདག་ལ་
སྩལ་དུ་གསོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་ནི་འཇུག་པར་འཚལ། །ལན་
གསུམ། རང་ཉིད་ལས་བུམ་གྱི་ཆུས་བསངས། བིགྷཱནྟ་ཀྲྀཏ་ཀྱིས་མིག་དར་བསངས། ཨོཾ་ཙཀྟ་བན་བ་ར་མ་ན་ཧཱུཾ།
ཞེས་མིག་དར་བཅིངས། ཨཱཁཾ་བཱི་ར་ཧཱུྃ། ཞེས་མེ་ཏོག་གི་ཕྲེང་བ་བཟུང་། ཨོཾ་སརྦ་ཏ་ཐཱ་ག་ཏ་ཨ་ནུཏྟ་ར་བོ་དྷི་ཨ་
ལཾ་ཀཱ་ར་ཝས་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡ། ཞེས་སྨད་གཡོགས། ཨོཾ་བཛྲ་རཀྵ་ཧཾ། ཞེས་པས་སྟོད་
གཡོགས། ཨོཾ་བཛྲ་ཨུཥཱི་ཥ་ཧཱུཾ་ཕཊ། ཅེས་གཙུག་ཏོར་བཅིངས་ལ། རང་ཉིད་བསངས། སྟོང་པའི་ངང་ལས་རང་
-139 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཉིད་སྐད་ཅིག་གིས་རྣམ་སྣང་དཀར་པོ་དཀར་སྔོ་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་
ཐུགས་ཀར་འཁྱུད་པའི་ཕྱག་རྒྱ་མཛད་ཅིང་། གཡས་ལྷག་མ་གཉིས་འཁོར་ལོ་དཀར་པོ་དང་རལ་གྲི།
གཡོན་འོག་མ་གཉིས་པདྨ་དང་རིན་པོ་ཆེ་འཛིན་པར་གྱུར་པའི་སྙིང་ཁར་རྡོ་རྗེ་ལ་ཧཱུཾ་སྔོན་པོ། མགྲིན་
པར་པདྨ་ལ་ཨཱཿདམར་པོ། སྤྱི་བོར་འཁོར་ལོ་ལ་ཨོཾ་དཀར་པོ། ཡི་གེ་གསུམ་གྱི་འོད་ཟེར་གྱིས་རང་གི་
ལུས་ངག་ཡིད་གསུམ་གྱི་སྒྲིབ་པ་དང་རྣམ་རྟོག་ཐམས་ཅད་བསལ་ནས་ལུས་འོད་གསལ་བར་གྱུར། བླ་
མས་གསུང་པར་མོས་ལ། ཀྱེ་ཁྱོད་སུ་ཡིན་ཅི་ལ་དགའ། རང་གིས། སྐལ་བཟང་བདག་བདེ་ཆེན་ལའོ། །ཞེས་
ལན་གདབ། རང་གི་སྙིང་ཁར་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་
སྨོན་པའི་སེམས་དེ་ཉིད་ཟླ་བའི་དཀྱིལ་འཁོར་ཡོངས་སུ་རྫོགས་པའི་རྣམ་པ་དང་དེའི་སྟེང་དུ་རང་གི་
སེམས་སྟོང་པ་ཉིད་དང་རོ་གཅིག་ཏུ་གྱུར་པའི་དོན་དམ་པའི་བྱང་ཆུབ་ཀྱི་སེམས་དེ་ཉིད་རྡོ་རྗེ་དཀར་པོ་
རྩེ་ལྔ་པ་འོད་འཕྲོ་བའི་རྣམ་པར་གྱུར། ཨོཾ་སརྦ་ཡོ་ག་ཙིཏྟཾཨུཏཱ་ཏ་ཡཱ་མི། རྡོ་རྗེ་མེ་ཏོག་དང་བཅས་པ་སྙིང་ཁར་བཟུང་
ལ༑ ཨོཾ་སུ་ར་ཏེ་ས་མ་ཡ་སཱུ་ཧོཋསིདྡྷི་བཛྲ་ཡ་ཐ་སུ་ཁཾ། དེང་ཁྱོད་དེ་བཞིན་གཤེགས་པ་ཐམས་ཅད་ཀྱིས་
བྱིན་གྱིས་བརློབ་པར་འགྱུར་གྱི་ཁྱོད་ཀྱིས་ཀྱང་དེ་བཞིན་གཤེགས་པ་ཐམས་ཅད་ཀྱི་མཆོག་ཏུ་གསང་
བའི་དཀྱིལ་འཁོར་འདི་དཀྱིལ་འཁོར་དུ་མ་ཞུགས་པ་རྣམས་ལ་སྨྲ་བར་མི་བྱ་ཞིང་མ་དད་པ་རྣམས་
ལའང་མ་ཡིན་ནོ། །ཨོཾ་ཨཱཡ་མཱནྟ་ཀྲྀཏ་ཧཱུྃ་ཧཱུྃ། རང་ཉིད་ཤར་སྒོའི་དྲུང་དུ་འཁོད་པར་བསམ། ཨཱཁཾ་བཱི་ར་ཧཱུྃ།
དཀྱིལ་འཁོར་གྱི་ནང་དུ་ཞུགས་པར་གྱུར། མཧཱ་ར་ཏ་སུ་ཌི་ཌྷ་སུ་ཏོ་ཥོ་སུ་སུ་ཁོ་བཛྲ་སཏཱ་ཨ་དྷྱ་སིད་དྷུ་མཾ། ལན་
གསུམ་བརྗོད་ལ་བསྐོར་བ་ལན་གསུམ་བྱས་པར་བསམ། ཤར་སྒོ་ནས་ཐལ་མོ་སྦྱར་བའི་ཕྱག་རྒྱ་སྤྱི་བོ་མགྲིན་པ་སྙིང་ཁར་རིམ་
བཞིན་བཞག་ལ། ཨོཾ་ན་མོ་ཏེ་ཧཱུྃ། ཨོཾ་ན་མོ་མི་ཧཱུྃ། ཨོཾ་ན་མོ་ན་མ་ཧཱུྃ། ཞེས་ལུས་ངག་ཡིད་གསུམ་གྱི་ཕྱག་བྱས་ལ། དེ་
ནས༑ དཀོན་མཆོག་གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་
དགེ་ལ་རྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་བཟུང་། །ལན་གསུམ་གྱིས་བྱང་སྡོམ་དང་། འཁོར་
ལོ་ཕྱིར་མི་ལྡོག་པའི་དབང་། །དམ་པ་བདག་ལ་སྩལ་ནས་ནི། །མགོན་པོ་འཁོར་ལོ་ལྷ་དག་གིས། །དེ་
ཉིད་སློབ་དཔོན་འཕྲིན་ལས་དང་། །སངས་རྒྱས་ཀུན་གྱི་དམ་ཚིག་དང་། །སྡོམ་པ་གསང་མཆོག་རྟག་
ཏུ་ནི། །སེམས་ཅན་ཀུན་གྱི་དོན་བགྱིད་ཕྱིར། །སློབ་དཔོན་བདག་གྱུར་གསུང་དུ་གསོལ། །ལན་གསུམ།
སངས་རྒྱས་བྱང་ཆུབ་སེམས་དཔའ་ཀུན། །ཞེས་པ་ནས། སེམས་ཅན་མྱ་ངན་འདས་ལ་འགོད། །ལན་
གསུམ་གྱིས་རིགས་ལྔའི་སྡོམ་པ་བཟུང་། བླ་མས་མགོ་བོར་རྡོ་རྗེ་བཞག་པར་མོས་ལ། དེང་ཁྱོད་དེ་བཞིན་གཤེགས་པ་
-140 -



༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །།ཝ༽
ཐམས་ཅད་ཀྱི་རིགས་སུ་ཞུགས་ཀྱི། དེས་ན་ངས་ཁྱོད་ལ་རྡོ་རྗེ་ཡེ་ཤེས་བསྐྱེད་པར་བྱ་སྟེ། ཡེ་ཤེས་གང་
གིས་ཁྱོད་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་རྣམས་ཀྱང་ཐོབ་པར་འགྱུར་ན། དངོས་
གྲུབ་གཞན་རྣམས་ལྟ་སྨོས་ཀྱང་ཅི་དགོས། ཁྱོད་ཀྱིས་ཀྱང་འདི་དཀྱིལ་འཁོར་མ་མཐོང་བ་རྣམས་ཀྱི་
མདུན་དུ་སྨྲ་བར་མི་བྱ་སྟེ་ཁྱོད་དམ་ཚིག་ཉམས་པར་གྱུར་ཏ་རེ། འདི་ནི་ཁྱོད་ཀྱི་དམ་ཚིག་གི་རྡོ་རྗེ་སྟེ་
གལ་ཏེ་ཁྱོད་ཀྱིས་ཚུལ་འདི་སུ་ཡང་རུང་བ་ལ་སྨྲས་ན་འདིས་ཁྱོད་ཀྱི་མགོ་བོ་འགེམས་པར་འགྱུར་རོ། །
ཨོ་དེ་རིང་རྡོ་རྗེ་སེམས་དཔའ་རང་། །ཁྱོད་ཀྱི་སྙིང་ལ་ཡང་དག་ཞུགས། །གལ་ཏེ་ཚུལ་འདི་སྨྲས་ན་ནི། །
དེ་མ་ཐག་ཏུ་དྲལ་ཏེ་གཤེགས། །དྲི་བཟང་བདུད་རྩི་ལྔ་བསྲེས་པ་ལ། ཨོཾ་ཨཱཿཧཱུྃ། ལན་འགའ་བརྗོད་པ་ཁྱོར་བར་
བཟུང་ལ། འདི་ནི་ཁྱོད་ཀྱི་དམྱལ་བའི་ཆུ། །དམ་ཚིག་འདས་ན་བསྲེག་པར་འགྱུར། །དམ་ཚིག་བསྲུངས་
པས་དངོས་གྲུབ་སྟེར། །རྡོ་རྗེ་བདུད་རྩིའི་ཆུ་འཐུངས་ཤིག །ཨོཾ་བཛྲ་ཨུ་ད་ཀ །ཁྲ་ཁྲ་ཁྲ། ཞེས་བརྗོད་ལ་
འཐུང་། བླ་མས་རང་གི་ལག་པ་ནས་བཟུང་བར་མོས་ལ། དེང་ཕྱིན་ཆད་ཁྱོད་ཀྱི་ཕྱག་ན་རྡོ་རྗེ་ང་ཡིན་གྱི་ངས་འདི་
བྱོས་ཤིག་ཅེས་བྱ་བ་དེ་ཁྱོད་ཀྱིས་བྱ་དགོས་སོ། །ཁྱོད་ཀྱིས་ང་ལ་བརྙས་པར་མ་བྱེད་ཅིག །མི་བདེ་བ་
མ་སྤངས་པར་ཁྱོད་དུས་བྱས་ནས་དམྱལ་བར་ལྟུང་བར་གྱུར་ཏ་རེ། དེ་ལྟར་དམ་ལ་བཞག་ནས་ཡེ་ཤེས་
འབེབས་པ་ནི། སློབ་དཔོན་ལ། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབས་ཤིག །རྡོ་རྗེ་
སེམས་དཔའ་བདག་ལ་དབབ་ཏུ་གསོལ། ལན་གསུམ་གསོལ་བ་གདབ། ཨོཾ་ཨཱབིགྷཱནྟ་ཀྲྀཏ་ཀྱིས་རང་ཉིད་
བསངས། སྟོང་པའི་ངང་ལས་རང་ཉིད་འོད་དཔག་མེད་དམར་པོ་དམར་སྔོ་དཀར་བའི་ཞལ་གསུམ་ཕྱག་
དྲུག་པ་དང་པོ་གཉིས་ཐུགས་ཀར་འཁྱུད་པའི་ཕྱག་རྒྱ་མཛད་ཅིང་། གཡས་ལྷག་མ་གཉིས་པདྨ་དམར་
པོ་དང་རལ་གྲི། གཡོན་འོག་མ་གཉིས་འཁོར་ལོ་དང་རིན་པོ་ཆེ་འཛིན་པ། གཡས་བརྐྱང་པའི་སྟབས་
ཀྱིས་བཞུགས་པར་གྱུར་པའི་སྙིང་ཁར་ལཾ་ལས་སའི་དཀྱིལ་འཁོར་གྲུ་བཞི་པ་ཟུར་བཞིར་རྡོ་རྗེས་
མཚན་པའི་ལྟེ་བར་ཧཱུྃ་སྔོན་པོ། མགོ་བོར་པཾ་ལས་བྱུང་བའི་ཆུའི་དཀྱིལ་འཁོར་དཀར་ཞིང་ཟླུམ་པ་བུམ་
པས་མཚན་པ་ལ་ཧདཀར་པོ། མགྲིན་པར་ཡཾ་ལས་རླུང་གི་དཀྱིལ་འཁོར་སྔོན་པོ་གཞུ་ལྟ་བུ་བ་དན་
གཡོ་བ་གཉིས་ཀྱི་མཚན་པར་ཟླ་བ་ལ་ཨཱདམར་པོ། རྐང་པ་གཉིས་ཀྱི་འོག་ཏུ་ཡཾ་ལས་རླུང་གི་དཀྱིལ་
འཁོར་སྔོན་པོ་གཞུའི་དབྱིབས་ཅན་བ་དན་གཉིས་ཀྱིས་མཚན་པའི་སྟེང་དུ་རཾ་ལས་མེའི་དཀྱིལ་འཁོར་
དམར་པོ་གྲུ་གསུམ་འབར་བའི་སྟེང་དུ་ཡི་གེ་ཛཱིདམར་པོ་བཟོད་པར་དཀའ་བའི་མེའི་རང་བཞིན་ཅན།
ཛཱིའི་མེ་འོད་རབ་ཏུ་འབར་བ་གྱེན་དུ་སོང་བས་སྙིང་ཁའི་ས་དཀྱིལ་རབ་ཏུ་བསྲེགས་པའི་མེ་འོད་ཀྱིས་
-14-



(》༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྤྱི་བོའི་ཆུ་ཁོལ་བ་ལས་བདུད་རྩིའི་རྒྱུན་བབས་པས་ལུས་ཐམས་ཅད་གང་ཞིང་བདེ་བ་ཆེན་པོ་རྒྱས་
པར་གྱུར། རྡོ་རྗེ་གསོར། དྲིལ་བུ་བསིལ་ཞིང་། བླ་མའི་ཐུགས་ཀའི་ས་བོན་ལས་འོད་ཟེར་འཕྲོས་པས་མཁའ་
ཁྱབ་ཀྱི་སངས་རྒྱས་ཐམས་ཅད་གསང་བ་འདུས་པའི་ལྷ་ཚོགས་དཔག་ཏུ་མེད་པའི་རྣམ་པར་སྤྱན་
དྲངས་ཏེ་རང་གི་ལུས་ལ་ཆར་བཞིན་དུ་བབས་པར་གྱུར། རྫས་ཀྱིས་བདུག་ལ། ཨོཾ་ཨཱབཛྲ་དྷིཀ་མཾ་ཧཱུཾ། ཨ་
བེ་ཤ་ཡ་སྟམྦྷ་ཡ་ར་ར་ར་ར་ཙ་ལ་ཡ་ཙ་ལ་ཡ་ཧཱུྃ་ཧཨཱཛཱི༔ ཞེས་དྲག་ཏུ་བརྗོད། དེ་ནས་སྤྱི་བོར་རྡོ་རྗེ་བཞག་ལ།
ཏིཥྛ་བཛྲ། ཞེས་བརྟན་པར་བྱས་ནས། བླ་མས་གསུང་པར་མོས་ལ། ཡང་དག་པ་ཡི་དཀྱིལ་འཁོར་འདིར། །
བདག་གི་སློབ་མ་བཅུག་པ་འདི། །ལྷ་རྣམས་རིགས་ཀྱི་རིམ་པ་འདི། །བསོད་ནམས་ཇི་ལྟར་དེ་ལྟར་
ཤོག །འདི་ཡི་དངོས་གྲུབ་ཇི་ལྟར་འགྱུར། །རིགས་ནི་གང་གི་སྣོད་དུ་འགྱུར། །བསོད་ནམས་མཐུ་ཡང་
ཇི་འདྲ་བ། །དེ་འདྲ་དཀྱིལ་འཁོར་དུ་གྱུར་ཅིག །ཅེས་བདེན་སྟོབས་བརྗོད་ལ། སྔར་བཟུང་བའི་མེ་ཏོག་གི་འཕྲེང་བ་
ལས༑ མེ་ཏོག་གཅིག་རིན་པོ་ཆེའི་ཕྲེང་བར་མོས་ལ་ལྷག་པའི་ལྷ་གང་ཡིན་པའི་དབུ་ལ་འབབ་པར་ཤོག་སྙམ་ཏུ་བསམས་ནས།
པྲ་ཏིཙཱ་བཛྲ་ཧོ ཞེས་མེ་ཏོག་གཏོར། དེ་ནས་མེ་ཏོག་དེ་སྔར་གྱི་འཕྲེང་བ་དང་ལྷན་ཅིག་བཅངས་ནས་བླ་མས། ཨོཾ་པྲ་ཏི་
གྲི་ཧྭ་སྟི་ཨི་མཾ་མཧཱ་བཱ་ལ། ཞེས་བརྗོད་ཅིང་རང་གི་མགོ་ལ་བཅིངས་ཏེ། སེམས་དཔའ་སྟོབས་པོ་ཆེ་བདག་བྱང་
ཆུབ་མ་ཐོབ་ཀྱི་བར་དུ་རྗེས་སུ་བཟུང་མཛོད་ཅིག །རང་ཉིད་ལྷག་པའི་ལྷ་ལ་གཏད་པས་བྱང་ཆུབ་མ་ཐོབ་བར་དུ་
ལྷག་པའི་ལྷས་རྗེས་སུ་བཟུང་བར་གྱུར། རང་གི་མིག་གཉིས་སུ་ཨོཾ་འོད་ཟེར་འབར་བ་རེ་རེ། བསམས་ལ། ཨོཾ་
རྡོ་རྗེ་སེམས་དཔའ་དེང་ཁྱོད་ཀྱི། །མིག་འབྱེད་པར་ནི་བརྩོན་པར་མཛད། །ཕྱེ་བས་ཐམས་ཅད་མཐོང་
འགྱུར་བ། །རྡོ་རྗེའི་མིག་ནི་བླ་ན་མེད། །ཅེས་མིག་དར་མ་རིག་པའི་སྒྲིབ་གཡོགས་དང་ལྷན་ཅིག་
བསལ་བར་གྱུར། མིག་དར་བསལ་ལ། ད་ནི་དད་པའི་ཤུགས་ཀྱིས་སུ། །དཀྱིལ་འཁོར་འདི་དེ་ཉིད་ལ་
ལྟོས༑ །ཁྱོད་ནི་སངས་རྒྱས་རིགས་སུ་སྐྱེས། །ཕྱག་རྒྱ་སྔགས་ཀྱིས་བྱིན་གྱིས་རློབ། །དངོས་གྲུབ་ཀུན་
ནི་ཕུན་སུམ་ཚོགས། །དམ་ཚིག་མཆོག་ཏུ་ཁྱོད་འགྱུར་གྱི། །རྡོ་རྗེ་པདྨ་རྩེ་རོལ་བས། །གསང་སྔགས་
རྣམས་ལ་སྒྲུབ་པ་གྱིས། །ཧེ་བཛྲ་པཱ་ཤྩ། དེ་ཡང་ཕྱི་རོལ་ཏུ་རྡོ་རྗེའི་རྭ་བ་མེ་རི་དང་བཅས་པས་བསྐོར་
བའི་ཆོས་འབྱུང་གི་ནང་དུ་སྣ་ཚོགས་པདྨའི་སྟེང་དུ་སྣ་ཚོགས་རྡོ་རྗེའི་ལྟེ་བར་གཞལ་ཡས་ཁང་གྲུ་བཞི་
སྒོ་བཞི་རྒྱན་རྟ་བབས་སོགས་མཚན་ཉིད་ཐམས་ཅད་རྫོགས་པའི་དབུས་སུ་བཅོམ་ལྡན་འདས་འཇམ་
དཔལ་རྡོ་རྗེ་ཡབ་ཡུམ་ཞེས་པ་ནས་བྱང་སྒོར་བདུད་རྩི་འཁྱིལ་པ་ཡབ་ཡུམ་སྟེ། རྟེན་དང་བརྟེན་པའི་
དཀྱིལ་འཁོར་ཐམས་ཅད་མངོན་སུམ་དུ་མཐོང་བར་གྱུར། ཨོ་རྣལ་འབྱོར་དཀྱིལ་འཁོར་དཀྱིལ་འཁོར་
-142 -



སང་ནང
( ༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །(ཝ)
ཆེན་པོར་བདག་ཞུགས་སོ། །ཨོཾ་རྡོ་རྗེའི་དཀྱིལ་འཁོར་དཀྱིལ་འཁོར་ཆེན་པོ་བདག་གིས་མཐོང་། །ཨོཾ་
གསང་བའི་དཀྱིལ་འཁོར་དཀྱིལ་འཁོར་ཆེན་པོར་བདག་དབང་བསྐུར། ས་མ་ཡ་ཧོ༔ཧོ༔ཧོ༔ ཞེས་བརྗོད་དོ། །
དེ་ལྟར་དཀྱིལ་འཁོར་དུ་ཞུགས་ནས་མཎྜལ་ཕུལ། མེ་ཏོག་གི་སྙིམ་པས་ཐལ་མོ་སྦྱར་ལ། བྱང་ཆུབ་རྡོ་རྗེ་སངས་
རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་རབ་ཏུ་བསྒྲལ་བའི་ཕྱིར། །ནམ་མཁའི་རྡོ་
རྗེས་དེང་བདག་སྩོལ། །ལན་གསུམ། ལས་བུམ་གྱིས་རང་ཉིད་བསངས་ཤིང་། ཨོཾ་བིགྷཱན་ཞེས་སོགས་དང་། བླ་མ་
དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་འོད་ཟེར་གྱིས་རང་ཉིད་དྲངས་པ་ཞལ་ནས་ཞུགས་
སྐུའི་དབྱིབས་བརྒྱུད་རྡོ་རྗེའི་ལམ་ནས་ཡུམ་གྱི་པདྨར་འཐོན་པ་སྐད་ཅིག་གིས་སྟོང་པར་གྱུར། སྟོང་
པའི་ངང་ལས་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ཡོངས་སུ་གྱུར་པ་ལས་རང་ཉིད་མི་བསྐྱོད་པ་སྔོན་པོ་སྔ་
དཀར་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་མཱ་མ་ཀཱི་ལ་འཁྱུད་
ཅིང༔ ལྷག་མ་གཡས་གཉིས་རྡོ་རྗེ་དང་རལ་གྲི། གཡོན་འོག་མ་གཉིས་པདྨ་དང་རིན་པོ་ཆེ་འཛིན་པ།
དེའི་མིག་གཉིས་སུཀྟི། རྣ་བ་གཉིས་སུ་ཛི། སྣར་ཁཾ། ལྕེར་རཾ། དཔྲལ་བར་ཀཾ། ལྟེ་བར་སཾ། སྤྱི་བོར་
ཨོ༑ མགྲིན་པར་ཨཱཿ ཐུགས་ཀར་ཧཱུྃགིས་མཚན་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་
ཀའི་ས་བོན་གྱི་འོད་ཟེར་གྱིས་ཕྱོགས་བཅུའི་རྒྱལ་བ་ཡབ་ཡུམ་ཐམས་ཅད་ནམ་མཁར་སྤྱན་དྲངས། ཨོཾ་
སརྦ་ཏ་ཐཱ་ག་ཏ་རཱུ་པ་ཞེས་པ་ནས་སྤྱན་པཱུ་ཛ་སོགས་བརྗོད་ལ། རྡོ་རྗེ་ཅན་གྱི་སངས་རྒྱས་ལ། །འགྲོ་བ་སྐྱོབ་
པའི་ཆེད་དུ་དབང་། །ཡོན་ཏན་འབྱུང་གནས་ཇི་ལྟར་སྩལ། །དེ་ལྟར་འདི་ལ་སྩལ་དུ་གསོལ། །ཞེས་དེ་
རྣམས་དང་སྒྲུབ་པའི་དཀྱིལ་འཁོར་པ་རྣམས་ལ་གསོལ་བ་བཏབ་པས། ནམ་མཁའི་རྒྱལ་བ་ཡབ་ཡུམ་
རྣམས་སྙོམས་པར་ཞུགས་པ་འདོད་ཆགས་ཆེན་པོའི་མེས་ཞུ་བར་གྱུར་ནས་སྤྱི་བོ་ནས་ཞུགས་རྡོ་རྗེའི་
ལམ་ནས་བྱུང་བའི་བྱང་ཆུབ་ཀྱི་སེམས་ཀྱིས་རང་ཉིད་མི་བསྐྱོད་པར་བྱས་པ་ལ་དབང་བསྐུར་ཡུམ་
གྱིས་པདྨ་ནས་ཕྱུང་སྟེ་རང་གནས་སུ་འཁོད་པར་གྱུར། རྣམ་རྒྱལ་བུམ་པའི་ཆུ་བསངས། ཨོཾ་ཨཱབིགྷཱན་ཀྲྀཏ་
ནས་ཀོཉཧཾ། དབང་རྫས་བུམ་ཆུ་སྟོང་པ་ཉིད་དུ་གྱུར། སྟོང་པའི་ངང་ལས་ཧཱུྃ་ལས་རྡོ་རྗེ་ཧཱུྃ་གིས་མཚན་པ་
ཡོངས་སུ་གྱུར་པ་ལས་མི་བསྐྱོད་པ་ཞེས་པ་ནས། ཐུགས་ཀར་ཧཱུཾ་སྔོན་པོ། བླ་མ་དང་གཙོ་བོ་ཐ་མི་དད་
པའི་ཐུགས་ཀའི་ས་བོན་གྱི་འོད་ཟེར་གྱིས་བསྒོམས་པ་དང་འདྲ་བའི་ཡེ་ཤེས་པ་དང་དབང་གི་ལྷ་རྣམས་
སྤྱན་དྲངས། ཛཧཱུྃ་བཾ་ཧོ༔ ཡེ་ཤེས་པ་དང་དམ་ཚིག་པ་གཉིས་སུ་མེད་པར་གྱུར། དབང་གི་ལྷས་དབང་
བསྐུར་མི་བསྐྱོད་པས་དབུ་བརྒྱན་པར་གྱུར། ཨོཾ་སརྦ་ཏ་ཐཱ་ག་ཏ་རཱུ་པ། སོགས་ཀྱིས་མཆོད། མི་བསྐྱོད་པ་
-143-



（༤) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཡབ་ཡུམ་ཞུ་བ་ལས་བྱུང་བའི་བུམ་ཆུར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་
འོད་ཟེར་གྱིས་ཕྱོགས་བཅུའི་རྒྱལ་བ་ཡབ་ཡུམ་ཐམས་ཅད་སྤྱན་དྲངས་ཏེ། ནམ་མཁར་བཞུགས་པར་
གྱུར༑ བསྒྲུབས་པའི་དཀྱིལ་འཁོར་གྱི་ལྷ་རྣམས་ཀྱིས་དབང་བསྐུར་བའི་དགོངས་པ་མཛད། སྤྱན་མ་
ལ་སོགས་པའི་རིག་མ་དང་བཅས་པ་ནམ་མཁར་བཞུགས་པ་རྣམས་ཀྱིས་གདུགས་དང་རྒྱལ་མཚན་
ལ་སོགས་པ་རང་གི་སྟེང་ཕྱོགས་སུ་འཛིན། གླུ་གར་མཛད་ཅིང་རོལ་མོ་བརྡུང་། མེ་ཏོག་དང་གུར་ཀུམ་
ལ་སོགས་པའི་ཆར་འབེབས། ཕྱག་གིས་ཅུང་ཟད་ཡོ་བར་བཟུང་བའི་བུམ་པ་དཀར་པོ་བྱང་ཆུབ་ཀྱི་
སེམས་ཀྱི་བདུད་རྩིས་གང་བ་རྣམས་ཀྱིས་དབང་བསྐུར། གཟུགས་རྡོ་རྗེ་མ་ལ་སོགས་པ་རྣམས་ཀྱིས་
བཀྲ་ཤིས་ཀྱི་གླུ་དབྱངས་ཀྱིས་ཤིས་པ་བརྗོད། ཁྲོ་བོ་རྣམས་ཕྱོགས་མཚམས་སུ་གནས་ནས་བགེགས་
རྣམས་བསྐྲད་པར་གྱུར། བུམ་པ་བཏེག་ལ། བཀྲ་ཤིས་གང་ཞིག་སེམས་ཅན་ཀུན་གྱི་སྙིང་ལ་གནས། །
ཀུན་གྱི་བདག་ཉིད་དམ་པའི་རིགས་རྣམས་ཀུན་གྱི་རྗེ། །མ་ལུས་སེམས་ཅན་བསྐྱེད་བྱེད་བདེ་བ་ཆེན་
པོ་སྟེ། །བཀྲ་ཤིས་དེས་ནི་དེ་རིང་ཁྱོད་ལ་དབང་རབ་བསྐུར་། །དབང་བསྐུར་རྡོ་རྗེ་ཆེན་པོ་ནི། །ཁམས་
གསུམ་པ་ཡིས་ཕྱག་བྱས་པ། །སངས་རྒྱས་ཀུན་གྱི་གསང་གསུམ་པའི། །གནས་ལས་བྱུང་བ་སྦྱིན་པར་
བྱ༑ ༑ཨོཾ་ཨཱཿབཛྲ་ཨུད་ད་ཀ་ཨ་བྷི་ཥིཉྩ་ཧཱུཾ་སུ་ར་ཏ་སྟེ་ཨ་ཧཾ། བུམ་ཆུ་འཐུང་ཞིང་བུམ་པ་མགོ་ལ་བཞག །དེ་ལྟར་
དབང་བསྐུར་བས་བདེ་བ་ཆེན་པོ་མྱོང་། དྲི་མ་ཐམས་ཅད་དག །ཆུའི་ལྷག་མ་སྤྱི་གཙུག་ཏུ་འཁྱིལ་བ་
ལས་མི་བསྐྱོད་པས་དབུ་བརྒྱན་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་
འོད་ཟེར་གྱིས་ནམ་མཁར་བཞུགས་པའི་དབང་གི་ལྷ་རྣམས་སྤྱན་དྲངས། ཛཧཱུྃ་བཾ་ཧོ༔ རང་གི་བ་སྤུའི་
སྒོ་ནས་ཐིམ་པས་མི་བསྐྱོད་པའི་ངོ་བོར་གྱུར། ཨོཾ་སརྦ་ཏ་ཐཱ་ག་ཏ་ཨབྷཾ་ནས་ཤཔྟ་པྲ་ཏཱིཙྪ་སྭཱཧཱ། དེ་ལྟར་
མི་བསྐྱོད་པ་ཆུའི་དབང་ཐོབ། ཞེ་སྡང་གི་དྲི་མ་སྦྱངས། རྣམ་པར་ཤེས་པའི་ཕུང་པོ་གནས་བསྒྱུར།
ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས། མི་བསྐྱོད་པ་དང་དེའི་རིགས་ཀྱི་དངོས་གྲུབ་སྒྲུབ་པ་ལ་
དབང་བར་བྱས་སོ། །རང་ཉིད་བསངས། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་འོད་
ཟེར་གྱིས་རང་ཉིད་དྲངས་པ་ཞལ་ནས་ཞུགས། ཞེས་པ་ནས། སྟོང་པའི་ངང་ལས་ཨོཾ་ལས་རིན་པོ་ཆེ་ཨོཾ་
གིས་མཚན་པ་ཡོངས་སུ་གྱུར་པ་ལས་རང་ཉིད་རིན་འབྱུང་སེར་པོ་སེར་སྔོ་དཀར་བའི་ཞལ་གསུམ་
ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་རིན་ཆེན་སྒྲོལ་མ་ལ་འཁྱུད་ཅིང་། ལྷག་མ་གཡས་
གཉིས་ཞེས་སོགས་དང་། དེའི་མིག་གཉིས་སུ་ཀྵ། ཞེས་པ་ནས། ཐུགས་ཀར་ཧཱུཾ་གིས་མཚན་པར་གྱུར། བླ་
- 144-



( ༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽
མ་དང་གཙོ་བོ་ཐ་མི་དད་པའི་ཞེས་པ་ནས། རང་ཉིད་རིན་འབྱུང་དུ་བྱས་པ་ལ་དབང་བསྐུར་ཡུམ་གྱིས་
པདྨ་ནས་ཕྱུང་སྟེ་རང་གནས་སུ་འཁོད་པར་གྱུར། རིགས་ལྔ་དར་དཔྱངས་བསངས། དབང་རྫས་ཅོད་པན་
སྟོང་པ་ཉིད་དུ་གྱུར། སྟོང་པའི་ངང་ལས་ཨོཾ་ལས་རིན་པོ་ཆེ་ཨོཾ་གིས་མཚན་པ་ཡོངས་སུ་གྱུར་པ་ལས་
རིན་འབྱུང་སེར་པོ་ཞེས་པ་ནས་དབང་བསྐུར་རིན་ཆེན་འབྱུང་ལྡན་གྱིས་དབུ་བརྒྱན་པར་གྱུར། འདོད་ཡོན་
ལྔས་མཆོད། རིན་འབྱུང་ཡབ་ཡུམ་ཞུ་བ་ལས་བྱུང་བའི་ཅོད་པན་དུ་གྱུར། བླ་མ་དང་གཙོ་བོ་ཐ་མི་དད་
པའི་ཞེས་པ་ནས་བགེགས་བསྐྲད་པར་གྱུར། ཅོད་པན་བཏེག་ལ། བཀྲ་ཤིས་གང་ཞིག་མ་ལུས་རིན་ཆེན་
རིགས་དང་ལྡན། །སོགས་དང་། དབང་བསྐུར་རྡོ་རྗེ་སོགས་བརྗོད་ལ། ཨོཾ་བཛྲ་རཏྣ་ཀུ་ལ་མུ་ཀུ་ཏྲ་ཨ་བྷི་ཥིཉྩ་
མི༑ ཞེས་བརྗོད་ཅིང་དབུ་རྒྱན་བསྐོན་ཞིང་དར་དཔྱངས་བཅིངས། དབང་བསྐུར་རྡོ་རྗེ་ཆེན་པོ་ནི། །ཞེས་སོགས་དང་།
ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཨཱཿཧཱུྃ། ཞེས་བུམ་པའི་ཆུས་སྤྱི་བོ་ནས་དབང་བསྐུར་
བས་བདེ་བ་ཆེན་པོ་མྱོང་། དྲི་མ་ཐམས་ཅད་དག །ཆུའི་ལྷག་མ་སྤྱི་གཙུག་ཏུ་འཁྱིལ་བ་ལས་རིན་ཆེན་
འབྱུང་ལྡན་གྱིས་དབུ་བརྒྱན་པར་གྱུར། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ཞེས་པ་ནས། བ་
སྤུའི་སྒོ་ནས་ཐིམ་པས་རིན་ཆེན་འབྱུང་ལྡན་གྱི་ངོ་བོར་གྱུར། ཨོཾ་ཨགྷཾ་སོགས་ཀྱིས་མཆོད། དེ་ལྟར་རིན་
ཆེན་འབྱུང་ལྡན་ཅོད་པན་གྱི་དབང་ཐོབ། ང་རྒྱལ་དང་། སེར་སྣའི་དྲི་མ་སྦྱངས། ཚོར་བའི་ཕུང་པོ་
གནས་བསྒྱུར་མཉམ་པ་ཉིད་ཀྱི་ཡེ་ཤེས་མངོན་དུ་བྱས་རིན་ཆེན་འབྱུང་ལྡན་དང་དེའི་རིགས་ཀྱི་དངོས་
གྲུབ་སྒྲུབ་པ་ལ་དབང་བར་བྱས་སོ། །ཨོཾ་བིབྷཱནྟ་ཀྲྀཏ་ཀྱིས་བསངས། བླ་མ་དང་ཞེས་སོགས་སྟོང་པའི་ངང་
ལས་ཛཾ་ལས་པདྨ་ཛཾ་གིས་མཚན་པ་ཡོངས་སུ་གྱུར་པ་ལས་རང་ཉིད་འོད་དཔག་མེད་དམར་པོ། ཞེས་
སོགས། རང་འདྲའི་ཡུམ་གོས་དཀར་མོ་ལ་འཁྱུད་ཅིང་། ལྷག་མ་གཡས་ཞེས་པ་ནས། རིན་པོ་ཆེ་འཛིན་
པ༑ དེ་ཡི་མིག་གཉིས་སུ་ཞེས་པ་ནས་རང་ཉིད་འོད་དཔག་མེད་དུ་བྱས་པ་ལ། ཞེས་པ་ནས། རང་གནས་སུ་
འཁོད་པར་གྱུར། རྡོ་རྗེ་བསངས་སྦྱངས། ཛཾ་ལས་པདྨ་ཛོ་གིས་ཞེས་སོགས་དང་། འོད་དཔག་མེད་ཀྱིས་དབུ་
བརྒྱན་པར་གྱུར། ཞེས་དང་། མཆོད་ནས། འོད་དཔག་མེད་ཡབ་ཡུམ་ཞུ་བ་ལས་བྱུང་བའི་རྡོ་རྗེར་གྱུར།
བླ་མ་དང་གཙོ་ཞེས་པ་ནས། བགེགས་བསྐྲད་པར་གྱུར། བཀྲ་ཤིས་གང་ཞིག་མ་ལུས་པདྨའི་རིགས་དང་
ལྡན༑ ༑ཞེས་སོགས། དབང་བསྐུར་རྡོ་རྗེ་ཆེན་པོ་ནི། །ཞེས་སོགས་ཀྱི་མཐར། སངས་རྒྱས་ཀུན་གྱི་རྡོ་རྗེ་ཡི། །
དབང་གིས་དེ་རིང་ཁྱོད་དབང་བསྐུར། །འདི་དེ་སངས་རྒྱས་ཐམས་ཅད་ཉིད། །ལེགས་པར་གྲུབ་ཕྱིར་
རྡོ་རྗེ་བཟུང་། །རྡོ་རྗེ་གནས་གསུམ་དུ་རེག་ཅིང་སྙིམ་པའི་ཚུལ་གྱིས་གཡས་སུ་བཟུང་། དབང་བསྐུར་རྡོ་རྗེ་ཆེན་པོ་ནི། །
-145-



G
ནོ ༄༅» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སོགས། ཨོཾ་སརྦ་ཏ་ཐཱ་ག་ཏ་སོགས་བརྗོད་ཅིང༌། བུམ་པའི་ཆུས་སྤྱི་བོ་ནས་ཞེས་སོགས་ལ། འོད་དཔག་མེད་
ཀྱིས་དབུ་བརྒྱན་པར་གྱུར། བླ་མ་དང་ཞེས་པ་ནས། འོད་དཔག་མེད་ཀྱི་ངོ་བོར་གྱུར། མཆོད་ནས། དེ་
ལྟར་འོད་དཔག་མེད་རྡོ་རྗེའི་དབང་ཐོབ། འདོད་ཆགས་ཀྱི་དྲི་མ་སྦྱངས། འདུ་ཤེས་ཀྱི་ཕུང་པོ་གནས་
བསྒྱུར། སོ་སོར་རྟོག་པའི་ཡེ་ཤེས་མངོན་དུ་བྱས། འོད་དཔག་མེད་དང་དེའི་རིགས་ཀྱི་དངོས་གྲུབ་
སྒྲུབ་པ་ལ་དབང་བར་བྱས་སོ། །རང་ཉིད་བསངས། བླ་མ་དང་གཙོ་བོ་ཞེས་སོགས་ལ། སྟོང་པའི་ངང་ལས་
ཁཾ་ལས་རལ་གྲི་ཁཾ་གིས་མཚན་པ་ཡོངས་སུ་གྱུར་པ་ལས་རང་ཉིད་དོན་ཡོད་གྲུབ་པ་ལྗང་གུ་ལྗང་སྔོ་
དཀར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་དམ་ཚིག་སྒྲོལ་མ་ལ་འཁྱུད་
ཅིང་༑ ལྷག་མ་གཡས་གཉིས་ཞེས་པ་ནས། པདྨ་དང་རིན་པོ་ཆེ་འཛིན་པ། དེ་ཡི་མིག་གཉིས་སུ་ཞེས་
སོགས་དང་། རང་ཉིད་དོན་ཡོད་གྲུབ་པར་བྱས་པ་ལ་དབང་བསྐུར་ཞེས་དང་། རང་གནས་སུ་འཁོད་པར་
གྱུར༑ དྲིལ་བུ་བསངས་སྦྱངས། སྟོང་པའི་ངང་ལས་ཁཾ་ལས་རལ་གྲི་ཞེས་སོགས་དང་། དོན་ཡོད་གྲུབ་པས་
དབུ་བརྒྱན་ཞེས་དང་། དོན་ཡོད་གྲུབ་པ་ཡབ་ཡུམ་ཞུ་བ་ལས་བྱུང་བའི་དྲིལ་བུར་གྱུར། བླ་མ་དང་གཙོ་
བོ་ཞེས་པ་ནས། བགེགས་བསྐྲད་པར་གྱུར། བཀྲ་ཤིས་གང་ཞིག་མ་ལུས་ལས་ཀྱི་རིགས་དང་ལྡན། །
ཞེས་སོགས་དང་། དབང་བསྐུར་རྡོ་རྗེ་སོགས་དང་། ཨོཾ་བཛྲ་ཨ་དྷི་པ་ཏི་སྭོ་ཨ་བྷི་ཥིཉྩ་མི་ཏིཥྛ་བཛྲ་ས་མ་ཡ་ཧཱུཾ།
ཞེས་བརྗོད་ལ། དྲིལ་བུ་གཡོན་དུ་བཟུང་། རྡོ་དྲིལ་འཛིན་པའི་ལག་པ་གཉིས་སྙིང་ཁར་འཁྱུད་པའི་ཚུལ་བྱེད། དབང་
བསྐུར་རྡོ་རྗེ་སོགས་དང་། ཨ་བྷི་ཥེ་ཀ་བརྗོད་ཅིང་། བུམ་པའི་ཆུས་དབང་བསྐུར་ཞེས་སོགས་དང་། དོན་ཡོད་
གྲུབ་པས་དབུ་བརྒྱན་པར་གྱུར། བླ་མ་དང་ཞེས་པ་ནས། ཐིམ་པས་དོན་ཡོད་གྲུབ་པའི་ངོ་བོར་གྱུར། སྔར་
ལྟར་མཆོད། དེ་ལྟར་དོན་ཡོད་གྲུབ་པ་དྲིལ་བུའི་དབང་ཐོབ། ཕྲག་དོག་གི་དྲི་མ་སྦྱངས། འདུ་བྱེད་ཀྱི་
ཕུང་པོ་གནས་བསྒྱུར། བྱ་བ་གྲུབ་པའི་ཡེ་ཤེས་མངོན་དུ་བྱས། དོན་ཡོད་གྲུབ་པ་དང་དེའི་རིགས་ཀྱི་
དངོས་གྲུབ་བསྒྲུབ་པ་ལ་དབང་བར་བྱས་སོ། །རང་ཉིད་བསངས། བླ་མ་དང་གཙོ་བོ་ཞེས་སོགས་ལ། སྟོང་
པའི་ངང་ལས་ཧཱུཾ་ལས་འཁོར་ལོ་བྷཾ་གྱིས་མཚན་པ་ཡོངས་སུ་གྱུར་པ་ལས་རང་ཉིད་རྣམ་སྣང་དཀར་པོ་
དཀར་སྔོ་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་ཀྱིས་རང་འདྲའི་ཡུམ་སྤྱན་མ་ལ་འཁྱུད་
ཅིང་༑ ལྷག་མ་གཡས་གཉིས་འཁོར་ལོ་དཀར་པོ་དང་རལ་གྲི། གཡོན་འོག་མ་གཉིས་པདྨ་དང་རིན་པོ་
འཛིན་པ། དེའི་མིག་གཉིས་སུ་ཞེས་སོགས་དང་། རང་ཉིད་རྣམ་སྣང་དུ་བྱས་པ་ལ། ཞེས་དང་། རང་གནས་
སུ་འཁོད་པར་གྱུར། འདི་ལ་དབང་རྫས་མེད་པས། བླ་མ་དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱི་
- 146 -



( ༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽
འོད་ཟེར་གྱིས་ཕྱོགས་བཅུའི་ཞེས་པ་ནས། བགེགས་བསྐྲད་པར་གྱུར། བཀྲ་ཤིས་གང་ཞིག་མཐའ་དག་
འཁོར་ལོའི་རིགས་དང་ལྡན། །ཞེས་སོགས་དང་། དབང་བསྐུར་རྡོ་རྗེ་ཆེན་པོ་ནི། །ཞེས་སོགས་ བརྗོད། རང་ གི་
མགོ་བོར་རྡོ་དྲིལ་མཉམ་དུ་བཟུང་ལ། ཨོཾ་བཛྲ་སཏྭ་ཧཱུཾ་བཛྲ་ཨ་བྷི་ཥིཉྩ་མི་བཛྲ་ནཱ་མ་བཛྲ་ཨ་བྷི་ཥེ་ཀ་ཏ། ཀྱེ་
དཔལ་མི་བསྐྱོད་རྡོ་རྗེའམ། སྣང་མཛད་རྡོ་རྗེ་ཞེས་བྱ་བའི་དེ་བཞིན་གཤེགས་པའོ། །དབང་བསྐུར་རྡོ་རྗེ་
སོགས་དང་། ཨོཾ་སརྦ་ཏ་ཐཱ་ག་ཏ་སོགས་བརྗོད་ཅིང་། བུམ་པའི་ཆུས་དབང་བསྐུར་བས་ཞེས་སོགས་དང་། རྣམ་
པར་སྣང་མཛད་ཀྱིས་དབུ་བརྒྱན་པར་གྱུར། བླ་མ་དང་གཙོ་བོ་ཞེས་པ་ནས། བ་སྤུའི་སྒོ་ནས་ཐིམ་པས་
རྣམ་པར་སྣང་མཛད་ཀྱི་ངོ་བོར་གྱུར། ཨརྒྱུ་ཞེས་སོགས་ཀྱིས་མཆོད། དེ་ལྟར་རྣམ་པར་སྣང་མཛད་མིང་གི་
དབང་ཐོབ། གཏི་མུག་གི་དྲི་མ་སྦྱངས། གཟུགས་ཀྱི་ཕུང་པོ་གནས་བསྒྱུར། མེ་ལོང་ལྟ་བུའི་ཡེ་ཤེས་
མངོན་དུ་བྱས། རྣམ་པར་སྣང་མཛད་དང་དེའི་རིགས་ཀྱི་དངོས་གྲུབ་བསྒྲུབ་པ་ལ་དབང་བར་བྱས་སོ། །
དེ་ལྟར་ཆུ་ལ་སོགས་པའི་དབང་རྫས་ནི། ཆུ་ལ་སོགས་པའི་ཁམས་ལྔ་སྦྱོང་། མི་བསྐྱོད་པ་ལ་སོགས་
པའི་རིགས་ལྔ་མངོན་དུ་བྱེད་པའི་ནུས་པ་འཇོག་ཅིང་། རིག་མ་ལྷ་མོ་རྣམས་ཀྱིས་བུམ་པའི་ཆུས་སྤྱི་བོ་
ནས་དབང་བསྐུར། མ་རིག་པ་ཉོན་མོངས་པ་ལྔ་སྤོང་ཞིང་རིག་པ་ཡེ་ཤེས་ལྔ་བསྐྱེད་པའི་ཕྱིར་འདི་དག་
ལ་རིག་པའི་དབང་ཞེས་བྱའོ། །
ཐུན་མོང་མ་ཡིན་པ་རྡོ་རྗེ་སློབ་དཔོན་གྱི་དབང་གི་དོན་དུ་མཎྜལ་ཕུལ་ནས། བྱང་ཆུབ་རྡོ་རྗེས་སངས་རྒྱས་ལ། །
ཞེས་སོགས་ལན་གསུམ་གྱིས་གསོལ་བ་གདབ། རང་ཉིད་དཀྱིལ་འཁོར་གྱི་ཤར་སྒོར་པད་དཀར་འདབ་བརྒྱད་
ཀྱི་དབུས་སུ་སེང་ཁྲི་ལ་འདུག་པར་གྱུར། རང་ཉིད། བིགྷན་ཀྲིཏ། ཀྱིས་བསངས། བླ་མ་དང་གཙོ་བོ་ཐ་མི་
དད་པའི་ཞེས་པ་ནས། སྟོང་པའི་ངང་ལས་རང་ཉིད་མི་ལས་རལ་གྲི་འཆང་བཟུང་ལ་མཾ་གྱིས་མཚན་པ་
ཡོངས་སུ་གྱུར་པ་ལས་བཅོམ་ལྡན་འདས་འཇམ་དཔལ་རྡོ་རྗེ་ཡབ་ཡུམ། ཞེས་པ་ནས། ཕྱོགས་ཀུན་ཏུ་
འགེངས་པར་མཛད་པས་མཛེས་པར་བྱེད་པ། དེའི་མིག་གཉིས་སུ་ཞེས་པ་ནས། ཐུགས་ཀར་ཧཱུཾ་སྔོན་
པོས་མཚན་པར་གྱུར། བླ་མ་དང་གཙོ་བོ་ཞེས་པ་ནས། རང་ཉིད་འཇམ་དཔལ་རྡོ་རྗེར་བྱས་པ་ལ་དབང་
བསྐུར། ཞེས་དང་། ཡུམ་གྱིས་པདྨ་ནས་ཕྱུང་སྟེ་ཤར་སྒོར་སེང་ཁྲིའི་སྟེང་དུ་སྣ་ཚོགས་པདྨ་དང་ཟླ་བའི་
གདན་ལ་བཞག་པའི་སྟེང་དུ་གདུགས་དཀར་པོ་གསེར་གྱི་ཡུ་བ་ཅན་གཡས་སུ་རྒྱལ་མཚན། གཡོན་
དུ་བ་དན། ཕྱོགས་ཐམས་ཅད་དུ་མཆོད་པའི་སྤྲིན་བསམ་གྱིས་མི་ཁྱབ་པས་བསྐོར་བར་གྱུར། རྡོ་རྗེ་
བསངས་སྦྱངས། སྟོང་པའི་ངང་ལས་ཧཱུྃ་ལས་བྱུང་བའི་རྡོ་རྗེ་དེ་ཡོངས་སུ་གྱུར་པ་ལས་རྡོ་རྗེ་སེམས་དཔའ་
-147



© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དེ་ཞུ་བ་ལས་བྱུང་བའི་རྡོ་རྗེར་གྱུར། འདི་དེ་སངས་རྒྱས་ཐམས་ཅད་ཀྱི། །རྡོ་རྗེ་སེམས་དཔའི་ཕྱག་ན་
གནས། །ཁྱོད་ཀྱིས་ཀྱང་ནི་རྟག་ཏུ་བཅང་། །རྡོ་རྗེ་སེམས་དཔའི་བརྟུལ་ཞུགས་བརྟག །ཨོཾ་སརྦ་ཏ་ཐཱ་
ག་ཏ་སིདྡྷི་བཛྲ་ས་མ་ཡ་ཏིཥྛཨེ་ཥ་སྟི་དྷ་ར་ཡཱ་མི་བཛྲ་སཏྭ་ཧི་ཧི་ཧི་ཧི། སྔགས་དོན་དྲན་པར་བྱས་ལ་གཡས་སུ་རྡོ་
རྗེ་བཟུང་ནས། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་ཏུ་
བཟང་པོ་ཀུན་བདག་ཉིད། །རྡོ་རྗེ་སྙེམས་མའི་བདག་པོའི་བདག །དཔལ་མཆོག་དང་པོའི་སྐྱེས་བུའོ། །
སྟོང་པ་ཉིད་དང་དབྱེར་མི་ཕྱེད་པའི་ཡེ་ཤེས་རྒྱལ་བའི་ཐུགས་ཀྱི་ངོ་བོ་ནི་གསང་བའི་རྡོ་རྗེ་ཡིན་ལ་དེ་
དྲན་པའི་དོན་དུ་རྡོ་རྗེ་འཛིན་པར་བྱེད་པ་དེ་ཁོ་ན་ཉིད་ཀྱི་སྒོ་ནས་རྡོ་རྗེ་ཟུངས་ཤིག །རྡོ་རྗེ་གསོར་བར་བྱའོ། །
དྲིལ་བུ་བསངས་སྦྱངས། སྟོང་པའི་ངང་ལས་ཨཱལས་རྡོ་རྗེ་སྙེམས་མ། དེ་ལས་སྐྱེས་པའི་དྲིལ་བུར་གྱུར།
འདི་དེ་སངས་རྒྱས་ཐམས་ཅད་ཀྱི། །ཤེས་རབ་སྒྲ་ཡི་རྗེས་འགྲོར་བཤད། །ཁྱོད་ཀྱིས་ཀྱང་ནི་རྟག་ཏུ་
བཅང་། །བྱང་ཆུབ་མཆོག་ཏུ་རྒྱལ་བ་བཞེད། །ཆོས་ཐམས་ཅད་རང་བཞིན་མེད་པའི་སྒྲ་དྲིལ་བུས་སྒྲོག་
པར་ངེས་པའི་སྒོ་ནས་དྲིལ་བུ་འཛིན་པ་དྲིལ་བུ་དེ་ཁོ་ན་ཉིད་ཀྱི་སྒོ་ནས་ཟུངས་ཤིག །ཨ་སྲིད་པ་ངོ་བོ་
ཉིད་ཀྱིས་དག །ངོ་བོ་ཉིད་ཀྱིས་སྲིད་བྲལ་བྱས། །རང་བཞིན་དག་པའི་སེམས་དཔའ་མཆོག །སྲིད་པ་
མཆོག་གིས་བྱེད་པར་འགྱུར། །ཕྱག་རྒྱའི་དམ་ཚིག་ནི། བསྙེན་སོགས་སྙིང་པོར་བཤད་པ་ཡི། །ཕྱག་རྒྱ་
ཆེན་པོར་བྱིན་བརླབས་ལ། །གཟུགས་སོགས་འདོད་པའི་དམ་ཚིག་གིས། །གསང་སྔགས་རྒྱུན་ཆད་
མེད་པར་བཟླ། །ནང་རིག་པ་ཡི་ངོ་བོ་ཉིད། །ཕྱོགས་བཅུ་དུས་གསུམ་བཞུགས་པ་སྟེ། །རང་གི་ལྷ་ཡི་
སྦྱོར་བ་ཡིས། །བདག་དང་གཞན་ལ་མཆོད་པ་བྱ། །དཀའ་ཐུབ་སྡོམ་པ་མི་བཟད་པས། །བསྟེན་ན་མི་
སྣང་མངོན་ཤེས་དང་། །མཁའ་ལ་རྒྱུ་དང་ལུས་ངག་ཡིད། །ལས་བྱུང་དངོས་གྲུབ་འགྲུབ་མི་འགྱུར། །
དེ་བས་སངས་རྒྱས་སེམས་དཔའ་མཆོག །སྔགས་ཀྱི་སྤྱོད་མཆོག་སྤྱོད་པ་རྣམས། །འདོད་པ་ཐམས་
ཅད་བསྟེན་པ་ཡིས། །ཆོས་ཀྱི་ཡི་གེ་མཆོག་བརྙེས་སོ། །བདེ་དང་སྡུག་བསྔལ་དེའི་བདག་མིན། །
འདོད་པའི་ཡོན་ཏན་ལྔ་རྣམས་བསྟེན། །ཡེ་ཤེས་དོན་གཉེར་འདོད་ཆགས་ཅན། །སྦྱོར་བས་བསྒྲུབས་
ན་མྱུར་དུ་འགྲུབ། །སྐུ་གསུང་ཐུགས་ནི་ཡང་དག་འགྲུབ། །གང་གཞན་དམན་པར་བཤད་པ་ནི། །
སྔགས་ཀྱི་བཟླས་པས་འགྲུབ་པར་འགྱུར། །སྐུ་གསུང་ཐུགས་ནི་བསྒོམ་པའོ། །དེ་ཉིད་ཀྱི་ནི་རྡོ་རྗེ་
བཟུང་། །ཆོས་ཀྱི་དྲིལ་བུ་དཀྲོལ་བར་བྱ། །དམ་ཚིག་ཚིག་ནི་ཕྱག་རྒྱ་ཆེར། །བྱིན་གྱིས་བརླབས་ནས་
སྙིང་པོ་བཟླ། །ཞེས་གསུངས་པ་ལྟར། ཡེ་ཤེས་ཀྱི་ཕྱག་རྒྱ་འདུ་བྱས་ལ་འདོད་ཡོན་ལ་ལོངས་སྤྱོད་པའི་ཚུལ་
-148-



༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽ དུ
གྱིས་དངོས་གྲུབ་ཐམས་ཅད་བསྒྲུབ་པར་བྱའོ། །དེ་ལྟར་དམ་ཚིག་གསུམ་བཟུང་བའི་སྒོ་ནས། ལག་པ་
རྡོ་དྲིལ་བཟུང་ནས་འཁྱུད་པའི་ཕྱག་རྒྱས་རང་འདྲའི་ཡེ་ཤེས་ཀྱི་ཕྱག་རྒྱ་ལ། འཁྱུད་པར་བསམས་ལ། འཁྱུད་
པ་ལས་བྱུང་བའི་བདེ་བ་དེ་ཉིད་རྡོ་རྗེ་སློབ་དཔོན་གྱི་དབང་གི་དངོས་གཞི་ཡིན་ནོ། །
དེ་ནས་སྔར་བུམ་དབང་གི་སྐབས་ལྟར་བུམ་ཆུ་བསངས་སྦྱངས། སྟོང་པའི་ངང་ལས་ཧཱུྃ་ལས་རྡོ་རྗེ་ཧཱུྃ་གིས་
མཚན་པ་ཡོངས་སུ་གྱུར་པ་ལས། ཞེས་པ་ནས། མི་བསྐྱོད་པ་ཡབ་ཡུམ་ཞུ་བ་ལས་བྱུང་བའི་བུམ་ཆུར་
གྱུར༔ དབང་བསྐུར་རྡོ་རྗེ་ཆེན་པོ་ནི། །སོགས་དང་། ཨོཾ་ཨཱཿབཛྲ་ཨུ་ད་ཀ་ཞེས་པ་ནས། ཞེས་དབང་བསྐུར་
བས་རང་ཉིད་མི་བསྐྱོད་པའི་ངོ་བོར་གྱུར། ཅེས་དང་། དེ་ནས་ཅོད་པན་བསངས། རིན་འབྱུང་ཡབ་ཡུམ་དུ་བསྐྱེད།
ཞུ་བ་ལས་ཅོད་པན་དུ་མོས། དབང་བསྐུར། སོགས་དང་། ཨོཾ་བཛྲ་རཏྣ་ཀུ་ལ་མུ་ཀུ་ཏྲ་ཨ་བྷི་ཥིཉྩམི། ཞེས་
དབང་བསྐུར་བས་རང་ཉིད་རིན་འབྱུང་གི་ངོ་བོར་གྱུར། རྡོ་རྗེ་བསངས་སྦྱངས་སོགས་བྱས་ལ། དབང་བསྐུར་
སོགས་དང་། སངས་རྒྱས་ཀུན་གྱི་རྡོ་རྗེ་ཡི། །སོགས་འོད་དཔག་མེད་ཀྱི་ངོ་བོར་གྱུར། དྲིལ་བུ་བསངས་སྦྱངས་
སོགས་བྱས་ལ། དབང་བསྐུར་སོགས་དང་། ཨོཾ་བཛྲ་ཨ་ཏི་པ་ཏི་སོགས་དང་། རང་ཉིད་དོན་ཡོད་གྲུབ་པའི་ངོ་
བོར་གྱུར། དབང་བསྐུར། སོགས། ཀྱི་དཔལ་ཞེས་སོགས་དང་། རང་ཉིད་རྣམ་སྣང་གི་ངོ་བོར་གྱུར། བླ་མ་
དང་གཙོ་བོ་ཐ་མི་དད་པའི་ཐུགས་ཀའི་ས་བོན་གྱིས་ཕྱོགས་བཅུའི་ཞེས་པ་ནས། བགེགས་བསྐྲད་པར་
གྱུར༔ དབང་བསྐུར་ཞེས་སོགས་དང་། ཨོཾ་སརྦ་ཏ་ཐཱ་ག་ཏ་ཞེས་སོགས་བརྗོད། བུམ་ཆུས་སྔར་བཞིན་དབང་བསྐུར་
བས༑ དབང་གི་ཆུས་ལུས་ཐམས་ཅད་གང་བདེ་བ་ཆེན་པོ་མྱོང་། དྲི་མ་ཐམས་ཅད་དག་ཆུའི་ལྷག་མ་སྤྱི་
གཙུག་ཏུ་འཁྱིལ་བ་ལས་གྲུབ་པའི་མི་བསྐྱོད་པས་དབུ་བརྒྱན་པར་གྱུར། བླ་མ་དང་གཙོ་བོ་ཐ་མི་དད་
པའི་ཐུགས་ཀའི་ས་བོན་གྱི་འོད་ཟེར་གྱིས་དབང་གི་ལྷ་རྣམས་སྤྱན་དྲངས། རང་གི་བ་སྤུའི་སྒོ་ནས་ཐིམ་
པས་རིགས་དྲུག་ཀ་འདུས་པའི་ངོ་བོར་གྱུར། ཨོཾ་སུ་པྲ་ཏིཥྛ་བཛྲ་ཡེ་སྭཱཧཱ། ཨོཾ་སརྦ་ཏ་ཐཱ་ག་ཏ་རཱུ་པ་ཞེས་
སོགས་དང་། རྡོ་རྗེ་ཆེ་དང་དྲིལ་བུ་ཆེ། །ཟུངས་ཤིག་རྡོ་རྗེ་བྱིན་གྱིས་བརླབས། །དེ་རིང་རྡོ་རྗེ་སློབ་དཔོན་
འགྱུར། །སློབ་མའི་ཚོགས་རྣམས་བསྡུ་བར་གྱིས། །བཀྲ་ཤིས་གང་ཞིག་སོགས་རྒྱས་པའམ། ཤོ་ལོ་ཀ་དང་
པོས་ཤིས་པ་བརྗོད་ལ། མེ་ཏོག་གི་ཆར་དབབ་བོ། །
དཀྱིལ་འཁོར་གྱི་དེ་ཉིད་ནི། དེ་ལ་སངས་རྒྱས་དང་སངས་རྒྱས་མ་ཡིན་པ་གཉིས་དེ་ཁོ་ན་ཉིད་དུ་མི་
མཉམ་པ་མེད་པས་ཟུར་བཞི་པ། དྲན་པ་ཉེར་བཞག་བཞི་དག་པ་ཤར་སྒོ། ཡང་དག་སྤོང་བ་བཞི་དག་
པ་ལྷོ་སྒོ། རྫུ་འཕྲུལ་རྐང་པ་བཞི་དག་པ་ནུབ་སྒོ། དད་པ་ལ་སོགས་པ་དབང་པོ་ལྔ་དག་པ་བྱང་གི་
- 149 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྒོའོ༑ ༑བསམ་གཏན་བཞི་དག་པ་རྟ་བབས་བཞི། ཏིང་ངེ་འཛིན་བཞི་དག་པ་ཁ་ཁྱེར་བཞི། ཚིགས་ལ་
སོགས་པའི་གཟུངས་བཞི་དག་པ། ཁ་ཁྱེར་ལ་འཁོད་པའི་མཆོད་པའི་ལྷ་མོ། འགྲོ་བ་ཐམས་ཅད་ཀྱི་
བསམ་པ་རྫོགས་པར་བྱེད་པ་རིན་པོ་ཆེའི་རྒྱན་ལ་སོགས་པ་རྒྱན་ཐམས་ཅད་དང་ལྡན་པ། གསུང་རབ་
ཡན་ལག་དགུ་དག་པ་བ་དན་དང་རྒྱལ་མཚན་གྱི་རྩེ་མོར་དྲིལ་བུའི་སྒྲ་སྒྲོག་པ། བྱང་ཆུབ་ཀྱི་ཡན་ལག་
བདུན་དག་པ་དྲ་བ་དྲ་ཕྱེད་ཉི་ཟླ་སོགས་ཀྱིས་བརྒྱན་པ། རྣམ་པར་ཐར་པ་བརྒྱད་དག་པ་འཁོར་ལོ་
སོགས་ཀྱིས་མཚན་པའི་ཀ་བ་བརྒྱད་ཀྱིས་སྤྲས་པ། རྡོ་རྗེ་ཐེག་པའི་ཆོས་ཀྱི་འཁོར་ལོ་རྒྱུན་མི་འཆད་
པར་བསྐོར་བ་ནང་དུ་རྡོ་རྗེའི་ཕྲེང་བས་ཟླུམ་པོར་བསྐོར་བ། སངས་རྒྱས་ལྔ་ (དག་མཚོན་)པའི་ཚོན་ཁ་
དོག་ལྔ་པ། ཡེ་ཤེས་དང་ཐུགས་རྗེས་བརྒྱན་པའི་བུམ་པ་བདུད་རྩིས་གང་བ། མེ་ཏོག་ལ་སོགས་པ་ལྔ་
དང་རོལ་མོ་རྣམས་ནི་བྱང་ཆུབ་ཀྱི་ཡན་ལག་ཡིད་རབ་ཏུ་ཚིམ་པ། ཆོས་ཀྱི་སྣང་བ་དང་ཟས་དང་། བདེ་
ཆེན་རྣམ་པར་འཕེལ་བ་མཚོན་པའོ། །མི་དགེ་བའི་འདམ་སྐེམ་ཞིང་དགེ་བའི་མྱུ་གུ་གསོ་བས་ཉི་མའི་
གདན། ཉོན་མོངས་པའི་ཚ་གདུང་དང་མ་རིག་པའི་མུན་པ་སེལ་བས་ཟླ་བའི་གདན། ཞེས་དཀྱིལ་འཁོར་
གྱི་དག་པ་བསྟན་ཏོ། །
གཉིས་པ་ལྷའི་དེ་ཉིད་ནི། དད་པ་བརྩོན་འགྲུས་དྲན་པ་ཏིང་ངེ་འཛིན་བཞི་རྣམ་པར་དག་པ་སྒོ་སྲུང་
བཞི༑ གཟུགས་སོགས་སྐྱེ་མཆེད་དྲུག་རྣམ་པར་དག་ཅིང་སྦྱིན་སོགས་ཕར་ཕྱིན་དྲུག་གི་རང་བཞིན་
གཟུགས་རྡོ་རྗེ་མ་ལ་སོགས་པ་དྲུག །ས་ལ་སོགས་པའི་ཁམས་བཞི་རྣམ་པར་དག་ཅིང་ཐབས་སོགས་
ཕར་ཕྱིན་ཕྱི་མ་བཞི་དང་སྟོང་པ་ཉིད་ལ་སོགས་པ་རྣམ་ཐར་བཞིའི་ངོ་བོ་ནི་སྤྱན་མ་ལ་སོགས་པ་ཡུམ་
བཞིའོ། །ཀུན་གཞི་དང་ཉོན་ཡིད་དང་བརྗོད་བྱ་རྗོད་བྱེད་ཀྱི་རྣམ་པར་རྟོག་པ་ཐམས་ཅད་དང་འཇུག་
ཤེས་དྲུག་དང་གཟུང་འཛིན་གྱི་རྣམ་རྟོག་ཐམས་ཅད་རྣམ་པར་དག་པ་ནི་རྣམ་སྣང་ལ་སོགས་པའི་
རིགས་ལྔའོ། །དེ་ལྟར་གཙོ་བོའི་ཡེ་ཤེས་གཅིག་ཉིད་རྟེན་དང་བརྟེན་པའི་རྣམ་པ་སྣ་ཚོགས་པར་སྣང་བ་
ཡིན་གྱི་དེ་ལས་གུད་ན་མེད་པས་ཐམས་ཅད་ཀྱང་ཡེ་ཤེས་ཀྱི་བདག་ཉིད་དོ། ། །
སློབ་དཔོན་གྱི་ལས་རིམ་ནི། དེ་ནས་རྣལ་འབྱོར་དམ་ཚིག་མཆོག །གཟུགས་དང་ལང་ཚོ་ཡོན་ཏན་ལྡན།
སྦྱོར་བྱས་སློབ་དཔོན་དེར་འདུག་ལ། །ཡེ་ཤེས་དབབ་པ་རབ་ཏུ་བརྟག །རྡོ་རྗེ་ཆུ་སྐྱེས་ཁ་ཕྱེ་ལ། །
སངས་རྒྱས་རང་ནང་བཞུགས་པར་བྱ། །པདྨ་ལ་གནས་བརྟན་བྱས་ཏེ། །རིགས་བདག་གནང་བ་ཐོབ་
བྱ་དང་། །རྡོ་རྗེའི་བདག་ཉིད་རང་མིང་བརྗོད། །འཁོར་ལོའི་སྦྱོར་བས་སྤྲོ་བར་བྱ། །རྡོ་རྗེ་ཆུ་སྐྱེས་སྒྲས་
-150-



༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽
སངས་རྒྱས། །སྤྱན་དྲངས་འཁོར་ལོའི་ཕྱོགས་ལོགས་སུ། །བགེགས་རྣམས་བསལ་ལ་ཡང་དག་
བསྲུང་། །མཆོད་ཡོན་ཕུལ་ལ་རབ་ཏུ་མཆོད། །ཡང་དག་བསྟོད་དེ་བསྒོ་བ་སྒོ། །ལས་རྣམས་བྱས་ནས་
བསྒྲུབ་པར་བྱ། །མིག་དང་སྐུ་སོགས་བྱིན་གྱིས་བརླབས། །དབང་བསྐུར་མཆོད་པ་ལ་སོགས་བརྟག །
དངོས་གྲུབ་ཀུན་ཕྱིར་སེམས་ཅན་དོན། །མཛོད་ཅིག་ཅེས་ནི་གསོལ་བ་གདབ། །ཅེས་གསུངས་པ་ལྟར།
དཀྱིལ་འཁོར་སྒྲུབ་ཅིང་མཆོད་པ་སོགས་ནི་སློབ་དཔོན་གྱི་ལས་ཀྱི་རིམ་པ་ཡིན་ནོ། །བླ་མ་དང་གཙོ་བོ་
ཐ་མི་དད་པ་འཇམ་དཔལ་རྡོ་རྗེ་སེམས་དཔའ་གསུམ་བརྩེགས་སུ་གྱུར། ཨོཾ་ཨཱབིབྷིནྟ་ཀྲྀཏ་ཀྱིས་རང་ཉིད་
བསངས། རང་ཉིད་སྐད་ཅིག་གི་འཇམ་དཔལ་རྡོ་རྗེ་སེམས་དཔའ་གསུམ་བརྩེགས་སུ་གྱུར། བླ་མས་
གསུངས་པར་མོས་ལ། བཅོམ་ལྡན་བདག་གིས་སྦྱིན་ལགས་ཀྱི། །འདི་ལ་ཉེ་བར་མཛད་དུ་གསོལ། །ལན་
གསུམ། རང་གིས། བཅོམ་ལྡན་འདག་གིས་བཟུང་ལགས་ཀྱི། །བདག་ལ་ཉེ་བར་མཛད་དུ་གསོལ། །
ལན་གསུམ། བླ་མ་དང་གཙོ་བོ་ཐ་མི་དད་པའི་ཐུགས་ཀ་ནས་སྔགས་ཀྱི་འཕྲེང་བ་བྱུང་། ཞལ་ནས་
བརྒྱུད། རང་གི་རྣ་བ་གཡས་པ་ནས་ཞུགས་ཏེ། སྙིང་ཁའི་ཏིང་ངེ་འཛིན་སེམས་དཔའི་མཐར་གཡས་
བསྐོར་དུ་འཁོད་པའི་འོད་ཟེར་གྱིས་ལུས་ཐམས་ཅད་གང་པར་གྱུར། ཨོཾ་ཨཱབཛྲ་དྷིཀ་མཾ་ཧཱུཾ། བརྒྱ་ཙམ་
མམ་གསུམ་བརྗོད། རང་གི་མིག་གཉིས་སུ་ཡི་གེ་ (སཾ་པྲ་)རེ་རེ། ༀ་བཛྲ་ནེ་ཏྲ་ཨ་ (ས་པ་) ཧ་ར་པ་ཊ་ལཾ་ཧྲི།
ཞེས་བརྗོད་ནས་མིག་འབྱེད་པའི་ཚུལ་བྱས་ལ། ཇི་ལྟར་མིག་མཁན་རྒྱལ་པོ་ཡིས། །འཇིག་རྟེན་ལིང་ཏོག་
བསལ་བ་ལྟར། །བུ་ཁྱོད་ཀྱི་ནི་མི་ཤེས་པའི། །རབ་རིབ་རྒྱལ་བ་རྣམས་ཀྱིས་བསལ། །ཞེས་ཕྱེ་བས། མི་
ཤེས་པའི་རབ་རིབ་དང་བྲལ་ནས། ཡེ་ཤེས་ཀྱི་སྤྱན་བྱེ་བར་གྱུར། ཨཱཿ ཆོས་རྣམས་གཟུགས་བརྙན་ལྟ་
བུ་སྟེ། །གསལ་ཞིང་དག་ལ་རྙོག་པ་མེད། །བཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཡང་
དག་འབྱུང་། །རྡོ་རྗེ་སེམས་དཔའ་མེ་ལོང་བཞིན། །དེར་ནི་གསལ་དག་རྙོག་པ་མེད། །སངས་རྒྱས་
ཀུན་བདག་རང་ཉིད་ནི། །བུ་ཁྱོད་ཀྱི་ནི་སྙིང་ལ་ཞུགས། །རང་བཞིན་མེད་ཅིང་གནས་མེད་པར། །
ཆོས་རྣམས་དེ་ལྟར་ཤེས་ནས་ཁྱོད། །སེམས་ཅན་དོན་ནི་མཉམ་མེད་བྱོས། །སྐྱོབ་པ་རྣམས་ཀྱི་སྲས་སུ་
སྐྱེ་ ༑ཞེས་བརྗོད་དེ། སྤྱིར་ཆོས་ཐམས་ཅད་གཟུགས་བརྙན་ལྟ་བུ་དང་ཁྱད་པར་དུ་རང་གི་སྙིང་ལ་ཞུགས་
པའི་རྡོ་རྗེ་སེམས་དཔའ་ནི་མེ་ལོང་ནང་གི་གཟུགས་བརྙན་དང་འདྲ་བར་ཤེས་པར་གྱིས་ཤིག །
ཧོལས་སྐྱེས་པའི་མདའ་གཞུ་ཧོ༔ ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་ཡ་སྭཱ། ཞེས་བྱིན་པ་རང་གིས་བླངས་ལ། ཨོཾ་
སརྦ་ཏ་ཐཱ་ག་ཏ་ཨ་ནུ་ར་ག་ཡཱ་མི། ཞེས་བརྗོད་ལ་ཕྱོགས་བཞི་སྟེང་འོག་ཏུ་མདའ་འཕང་ངོ༌། །ཧཱུྃ་ལས་བྱུང་བའི་
-151-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འཁོར་ལོ། ཨོཾ་བཛྲ་ཧེ་དུ་མཾ། མདུན་དུ་འཁོར་ལོའི་སྟན་བྱིན་པར་གྱུར། དབྱངས་ཐ་མ་ཨཱ༔ལས་བྱུང་བའི་དུང་།
ཨོཾ་བཛྲ་བྷ་ཥ་རཾ། དབྱངས་དང་པོ་ཨ་ལས་བྱུང་བའི་འདུས་པའི་རྒྱུད་ཀྱི་པོ་ཏི། ལག་པ་གཡོན་ཏུ་བཟུང་།
དེང་ནས་བརྩམས་ཏེ་སེམས་བསྐྱེད་པ། །ཙམ་གྱིས་ཆོས་དུང་བླ་མེད་པ། །ཀུན་ནས་ཡོངས་སུ་བཀང་
ནས་ནི། །ཆོས་ཀྱི་འཁོར་ལོ་བསྐོར་བར་གྱིས། །དབྱངས་ཐ་མ་ཨཱ༔ལས་བྱུང་བའི་དྲིལ་བུ། གཡོན་པས་
དཀྲོལ་ཞིང་། ཐམས་ཅད་ནམ་མཁའི་མཚན་ཉིད་དེ། །ནམ་མཁའ་ལ་ཡང་མཚན་ཉིད་མེད། །ནམ་
མཁའ་མཉམ་པ་ (འདི་ཉིད་)སྦྱོར་བས། །ཐམས་ཅད་མཆོག་ནི་མཉམ་ཉིད་གསལ། །རང་ཉིད་འཇམ་
དཔལ་རྡོ་རྗེའི་ང་རྒྱལ་ལ་གནས་པར་གྱུར། འཇིག་རྟེན་ཁམས་ནི་ཐམས་ཅད་དུ། །སེམས་ཅན་ཀུན་ལ་
ཕན་པའི་ཕྱིར། །ཇི་ལྟར་སྣ་ཚོགས་འདུལ་འགྱུར་བའི། །ཆོས་ཀྱི་འཁོར་ལོ་བསྐོར་བར་གྱིས། །རང་
ཉིད་མི་བསྐྱོད་པའི་ང་རྒྱལ་ལ་གནས་པར་གྱུར། འཇིག་རྟེན་ཁམས་ནི་ཞེས་སོགསལ། རྡོ་རྗེའི་འཁོར་ལོ་
བསྐོར་བར་གྱིས། །དེ་བཞིན་དུ། རྣམ་སྣང་། རིན་འབྱུང་། འོད་དཔག་མེད། དོན་གྲུབ་ཀྱི་ང་རྒྱལ་ལ་
གནས་པར་གྱུར། ཅེས་དང་། འཇིག་རྟེན་ཁམས་ཞེས་སོགས་ཀྱི་ཚིག་ཐ་མ། འཁོར་ལོའི་ཆོས་འཁོར་བསྐོར་
བར་གྱིས། །ཞེས་དང་། རིན་ཆེན། པདྨའི། ལས་ཀྱི་འཁོར་ལོ་བསྐོར་བར་གྱིས། །ཞེས་བསྒྱུར། དེ་དག་གིས་
ནི་རིགས་ལྔ་སོ་སོའི་དཀྱིལ་འཁོར་བྲི་བ་དང་བཤད་པ་བྱེད་པའི་རྗེས་སུ་གནང་བ་བྱིན་པ་ཡིན་ནོ། །དེ་ལྟར་ཕྱི་ནང་གི་
དཀྱིལ་འཁོར་གཉིས་ལས་ཕྱི་རས་བྲིས་ཀྱི་དཀྱིལ་འཁོར་དུ། སློབ་དཔོན་དུ་བྱ་བའི་ཆེད་དུ་ཆོས་ཀྱི་
རྒྱལ་སྲིད་ལ་དབང་བསྐུར་བས་ན་སློབ་དཔོན་གྱི་དབང་དང་། ཕྱིར་མི་ལྡོག་པ་རྣམས་ཀྱི་དབང་དང་
འདྲ་ཞིང་། ཕྱིར་མི་ལྡོག་པའི་ས་བོན་ཁྱད་པར་ཅན་དུ་མ་བསྐྲུན་པར་བྱེད་པའི་ཕྱིར་ན་ཕྱིར་མི་ལྡོག་པའི་
དབང་ཞེས་པ་དང་། དབང་དྲུག་ཀ་ལ་བུམ་པའི་ཆུའི་བྱ་བ་རྗེས་སུ་འགྲོ་བས་བུམ་པའི་དབང་ཞེས་བྱ་
བ་དེ་ཐོབ། གཙོ་བོར་ལུས་ཀྱི་དྲི་མ་གསུམ་སྔར་བསགས་སྦྱོང་ཞིང་ཕྱི་མ་སྡོམ་པ་དང་། ལུས་ཐ་མལ་དུ་
འཛིན་པའི་སྣང་ཞེན་འཁྲུད་པས་སྐུ་རྡོ་རྗེ་སྦྱོང་། ལམ་བསྐྱེད་རིམ་ཡན་ལག་དང་བཅས་པ་བསྒོམ་པ་ལ་
དབང་། འབྲས་བུ་སྤྲུལ་པའི་སྐུ་འགྲུབ་པའི་ནུས་པ་ཁྱད་པར་ཅན་བཞག་པ་ཡིན་ནོ། །
གསང་དབང་གི་དོན་དུ་རང་གི་རིག་མ་གཟུགས་དང་ལང་ཚོ་སོགས་རྒྱུད་ནས་བཤད་པའི་ཡོན་ཏན་ཚང་བ་དང་།
མཎྜལ་ཕུལ་ལ། ཁྱོད་ཀྱི་ཞབས་ཀྱི་བཀའ་དྲིན་གྱིས། །བདག་གིས་བླ་མེད་བྱ་བ་ཐོབ། །དེ་ཕྱིར་གསང་
བའི་དབང་གིས་ནི། །མགོན་པོས་རྗེས་སུ་བཟུང་བར་མཛོད། །ཅེས་གསོལ་བ་ལན་གསུམ་བཏབ་སྟེ་གདོང་
བཅིང་། བིབྷཱནྟ་ཀྲྀཏ། ཀྱིས་རང་ཉིད་བསངས། སྟོང་པའི་ངང་ལས་ཧཱུཾ་ལས་འཁོར་ལོ་བྷཾ་གྱིས་མཚན་པ་
-152 -



༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽
ཡོངས་སུ་གྱུར་པ་ལས་རང་ཉིད་རྣམ་སྣང་དཀར་པོ་ཞེས་པ་ནས། རིན་པོ་ཆེ་འཛིན་པར་གྱུར། ཡབ་རྐྱང་།
བླ་མ་དང་གཙོ་བོ་ཐ་མི་དད་པ་འཇམ་དཔལ་རྡོ་རྗེ་སེམས་དཔའ་གསུམ་བརྩེགས་སུ་གསལ་བར་གྱུར། །
ཨོཾ་ཤཱནྱ་ཏ་ནས། རིག་མ་སྟོང་པ་ཉིད་དུ་གྱུར། སྟོང་པའི་ངང་ལས་ཨོཾ་ལས་རལ་གྲི་འཆང་བཟུང་ལ་མི་
གྱིས་མཚན་པ་ཡོངས་སུ་གྱུར་པ་ལས་འཇམ་དཔལ་རྡོ་རྗེ་ཞེས་པ་ནས། ཉི་མ་ལྟར་སྣང་བའི་གཟི་བརྗིད་
མཐའ་ཡས་པ་དང་ལྡན་པ། དེའི་མིག་གཉིས་སུ་ཀླུ་ཞེས་པ་ནས། ཐུགས་ཀར་ཧཱུཾ་སྔོན་པོས་མཚན་པར་
གྱུར༑ དེའི་སྐུ་མཚམས་ནས་ནུ་མ་གཉིས་ཀྱི་དབུས་སྙིང་ཁའི་བར་དུ་རྣམ་སྣང་གི་ངོ་བོ་ཨོ་དཀར་པོ་ཞེས་
པ་ནས། བདག་བསྐྱེད་ལྟར། ཙུམ་བྷ་ན་དང་འཁྱུད་པ་སོགས་སྔོན་དུ་འགྲོ་བས་སྙོམས་པར་ཞུགས་པའི་
དགའ་བའི་སྒྲས་དེ་བཞིན་གཤེགས་པ་ཡབ་ཡུམ་དཔག་ཏུ་མེད་པ་སྤྱན་དྲངས་ཏེ་ཞལ་ནས་ཞུགས་
ཐུགས་ཀར་རྗེས་སུ་ཆགས་པའི་བྱང་ཆུབ་ཀྱི་སེམས་སུ་ཞུ་སྟེ་དགའ་བ་བཞི་རིམ་གྱིས་ཉམས་སུ་མྱོང་།
ནོར་བུར་བྱང་སེམས་གཡོ་མེད་དུ་བཟུང་བས་ལྷན་སྐྱེས་ཀྱི་དགའ་བ་བརྟན་པར་བྱས་ནས། བླ་མས།
ལྷ་ཐམས་ཅད་ཞུ་བའི་ངོ་བོའི་ཐིག་ལེ། གཡོན་པའི་མཐེབ་སྲིན་གྱིས་བླངས་ཏེ། འདི་དེ་སངས་རྒྱས་ཐམས་
ཅད་ཀྱི། །དམ་ཚིག་ཆེན་པོ་རྨད་བྱུང་བ། །ཁམས་ལྔ་ལས་བྱུང་བཅུད་ཀྱིས་ལེན། །བདེ་བ་ཆེན་པོ་མྱང་
བར་གྱིས། །འདས་པའི་རྡོ་རྗེ་འཆང་སོགས་ཀྱིས། །ཇི་ལྟར་སངས་རྒྱས་སྲས་དབང་བསྐུར། །བྱང་
ཆུབ་སེམས་ནི་བཟང་པོ་ཡིས། །དེ་ལྟར་བུ་ཁྱོད་དབང་བསྐུར་རོ། །ཨོཾ་ཨཱབཛྲ་དྷིཀ་མཾ་ཧཱུཾ། ཞེས་གསུང་ཞིང་
རང་གི་ལྕེ་ཐོག་ཏུ་བཞག་པ། སངས་རྒྱས་ཐམས་ཅད་འདུས་པའི་ངོ་བོར་བལྟས་ནས་མྱང་བས་བདེ་བ་
ཆེན་པོ་སྐྱེས་པར་གྱུར། ཨ་ཧོ་མཧཱ་སུ་ཁ། དེ་བཞིན་དུ་ཡུམ་ཡར་ལངས་ནས། སླར་ཡང་ཡུམ་གྱིས་རང་གི་
པདྨར་གནས་པའི་ལྷ་ཐམས་ཅད་ཞུ་བའི་ངོ་བོའི་ཐིག་ལེ། ཞེས་པ་ནས་)ཨ་ཧོ་མཧཱ་སུ་ཁ། ཞེས་པའི་བར་
འདྲ། དེ་ལྟར་བླ་མ་ཡབ་ཡུམ་གྱི་བྱང་སེམས་དཀར་དམར་མྱངས་པ་ལས་བདེ་བ་ཆེན་པོ་སྐྱེ་ལ་བདེ་བ་
དེས་སྟོང་པ་ངེས་པའི་བདེ་སྟོང་དབྱེར་མེད་ཀྱི་ཏིང་ངེ་འཛིན་གསང་དབང་གི་ངོ་བོར་གྱུར་པ་རྒྱུད་ལ་
སྐྱེས་པར་གྱུར། དེ་ནས་གདོང་གཡོགས་བསལ། ཁྱོད་ཀྱིས་དཀྱིལ་འཁོར་བཞི་ལས་ཀུན་རྫོབ་བྱང་ཆུབ་
སེམས་ཀྱི་དཀྱིལ་འཁོར་དུ་རྫས་གསང་བ་ལས་བྱུང་བའི་དབང་ལ། གསང་བའི་དབང་བསྐུར་བ་ཞེས་
བཤད་པ་དེ་ཐོབ། ཐུན་མོང་བ་ངག་གི་དྲི་མ་རྫུན་དུ་སྨྲ་བ་སོགས་སྔར་བསགས་འདག་ཅིང་ཕྱི་མ་བསྡོམ་
པ་དང་། ཐུན་མོང་མ་ཡིན་པ་རླུང་ལ་ངག་ཏུ་གསུངས་པའི་དྲི་མ་རླུང་སྔགས་སོ་སོར་ཞེན་པའི་དྲི་མ་
འཁྲུད་པས་གསུང་རྡོ་རྗེ་སྦྱོང་། ལམ་ཀུན་རྫོབ་སྒྱུ་མའི་རྫོགས་རིམ་ཡན་ལག་དང་བཅས་པ་བསྒོམ་པ་
- 153 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལ་དབང་། འབྲས་བུ་ལོངས་སྤྱོད་རྫོགས་པའི་སྐུ་འགྲུབ་པའི་ནུས་པ་ཁྱད་པར་ཅན་བཞག་པ་ཡིན་ནོ། །
ཤེས་རབ་ཡེ་ཤེས་ཀྱི་དབང་གི་དོན་ (དུ་》སྔར་བཞིན་རིག་མ་དང་མཎྜལ་ཕུལ་ལ། ཀུན་མཁྱེན་ཡེ་ཤེས་ཕུང་པོ་
ཅན༑ ༑སྲིད་པའི་འཁོར་ལོ་རྣམ་སྦྱོང་བ། །དེ་རིང་བཤད་པའི་རིན་ཆེན་གྱིས། །གཙོ་བོས་བདག་ལ་
བཀའ་དྲིན་མཛོད། །ཁྱོད་ཞབས་པདྨོ་སྤངས་ནས་ནི། །གཙོ་བོ་གཞན་ནས་སྐྱབས་མ་མཆིས། །འགྲོ་
བའི་དཔའ་བོ་ཐུབ་ཆེན་པོས། །དེ་བས་བློ་མཆོག་མཉེས་པར་མཛོད། །ལན་གསུམ། མིག་དར་བཅིངས། བླ་
མས་སྔར་ཕུལ་བའི་རིག་མའི་ལག་པ་རང་གི་ལག་པར་བཞག་སྟེ། འདིར་ནི་ཁྱེད་རྣམས་དཔང་པོ་ཡིན། །བདག་
གིས་འདི་ལ་འདི་གཏད་དོ། །གཟུངས་མ་ཡིད་འོང་འདི་ཁྱོད་ཀྱིས། །བསྟེན་བྱར་སངས་རྒྱས་རྣམས་
ཀྱིས་བརྟག །འཁོར་ལོ་རིམ་པའི་སྦྱོར་བ་ཡིས། །བདེ་བ་དམ་པ་མྱང་བར་གྱིས། །རྡོ་རྗེའི་སྐྱིལ་ཀྲུང་
གིས་སེམས་ནི། །ནོར་བུའི་ནང་དུ་གནས་བལྟ་བས། །ཞེས་གསུངས་ཤིང་གཏད་པས་རིག་མ་དེས་
ཀྱང་དྲི་ཞིམ་པོས་བྱུགས། རྒྱན་ཐམས་ཅད་ཀྱིས་བརྒྱན་ཏེ། གོས་མེད་པར་པདྨ་རྒྱས་པ་གསལ་པོར་
སྟོན་ཅིང་། སློབ་མ་ལ་འདི་སྐད་ཅེས་བརྗོད་པར་གྱུར་པ་བསམས་ལ། དྲི་ཆེན་དྲི་ཆུ་བཟའ་བ་དང་། །ཁྲག་དང་ཁུ་
བ་དེ་བཞིན་ཤ །བུད་མེད་གུས་མཆོད་དེ་བཞིན་དུ། །བྷ་གའི་པདྨར་ཙུམ་བྷ་(ནམ་ནི་)། །བུ་ཁྱོད་སྤྲོ་
བ་ཡིན་ནམ་ཅི། །ཇི་ལྟར་བདེ་བ་བུས་སྨོས་ཤིག །ཅེས་འདྲི་བ་ལ། རང་གིས་ཀྱང་། དྲི་ཆེན་དྲི་ཆུ་སོགས་ཟ་
བ༑ ༑ལྷ་མོ་ཅི་ཕྱིར་བདག་མི་སྤྲོ། །བུད་མེད་རྣམས་ལ་རྟག་གུས་བྱ། །བྷ་ག་ཉིད་ལ་ཙུམ་བྷ་ནི། །ཞེས་
ལན་བཏབ་པས་རིག་མ་དེ་དགྱེས་ནས། ཨེ་མ་བདག་གི་པདྨ་འདི། །བདེ་བ་ཀུན་དང་ཡང་དག་
ལྡན་༑ ༑གང་ཞིག་ཆོ་གས་བསྟེན་བྱེད་པ། །དེ་ཡི་མདུན་ན་བདག་གནས་སོ། །སངས་རྒྱས་བསྟེན་པ་
ལ་སོགས་པ། །པདྨར་བྱ་བ་ཇི་བཞིན་གྱིས། །བདེ་ཆེན་རྒྱལ་པོ་རང་ཉིད་ནི། །འདི་ཉིད་དུ་ནི་རྟག་ཏུ་
བཞུགས། །བླུན་པོ་གང་ཞིག་འདི་སྤོང་བ། །དེ་ལ་མཆོག་གི་དངོས་གྲུབ་མེད། །བྷ་ཛ་མོཀྟ་ཧོ༔ ཞེས་
བརྗོད་དེ་རང་གི་དཔང་དུ་བྱོན་པར་གྱུར། ཨོ་ཤཱ་ནྱ་ཏ། ཞེས་པ་ནས། སྟོང་པའི་ངང་ལས་རང་དང་རིག་མ་གཉིས་
ཀ་མཾ་ལས་རལ་གྲི་འཆང་བཟུང་ལ་མཾ་གྱིས་མཚན་པ་ཡོངས་སུ་གྱུར་པ་ལས་བཅོམ་ལྡན་འདས་འཇམ་
དཔལ་རྡོ་རྗེ་ཡབ་ཡུམ་དུ་གྱུར་པ་ནི། སྐུ་མདོག་དང་རྩ་ཞལ་གུར་ཀུམ་བཟང་པོ་ལྟར། ཞེས་པ་ནས།
མཛེས་པར་བྱེད་པའོ། །དེ་གཉིས་ཀའི་མིག་གཉིས་སུ་ཀྵ། ཞེས་པ་ནས། ཐུགས་ཀར་ཧཱུཾ་སྔོན་པོ། ཡུམ་
གྱི་སྐུ་མཚམས་ཞེས་པ་ནས། ཙུམྦྷ་ན་དང་འཁྱུད་པ་སྔོན་དུ་འགྲོ་བས་སྙོམས་པར་ཞུགས་པར་གྱུར། ཨོཾ་ཤྲཱི་
ཤི་ཤི་ཧ་ཧ་ཧ་སྭཱཧཱ། ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉཧཾ། ཞེས་ང་རྒྱལ་བཟུང་ཞིང་།
154-



༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽
སྙོམས་པར་ཞུགས་པས་བྱང་ཆུབ་ཀྱི་སེམས་སྤྱི་བོ་ནས་མགྲིན་པར་སླེབ་པ་ན་དགའ་བ། དེ་ནས་སྙིང་
ཁར་སླེབ་པ་ན་མཆོག་དགའ། དེ་ནས་ལྟེ་བར་སླེབ་པ་ན་ཁྱད་དགའ། དེ་ནས་ནོར་བུའི་རྩེར་སླེབ་པ་ན་
ལྷན་ཅིག་སྐྱེས་པའི་དགའ་བ་དེས་བདག་མེད་པའི་ལྟ་བ་ངེས་པར་བྱས་པའི་བདེ་སྟོང་དབྱེར་མེད་ཀྱི་
ཏིང་ངེ་འཛིན་ཤེས་རབ་ཡེ་ཤེས་ཀྱི་དབང་གི་ངོ་བོར་གྱུར་པ་རྒྱུད་ལ་སྐྱེས་པར་གྱུར། དམ་ཚིག་བྱིན་པ་ནི།
དབང་བསྐུར་འདི་ནི་ཇི་ལྟ་བར། །བྱང་ཆུབ་སྤྱོད་གཞན་དེ་བཞིན་དུ། །དགེ་བའི་ཚུལ་ནི་གཞན་
གསུངས་པས། །སངས་རྒྱས་སྐུ་སོགས་ཐོབ་མི་འགྱུར། །དམ་ཚིག་དག་ནི་བསྲུང་བ་དང་། །རྟག་ཏུ་
སྡོམ་པ་ (བསྐྱེད་བསྐྱང་)པར་བྱ། །བཅུ་ཕྱེད་སྒྲོན་མ་མི་འཆི་སྤྱད། །དམ་ཚིག་གཞན་ཡང་བསྲུང་བ་ནི། །
(དཀོན་མཆོག་གསུམ་གནོད་བུད་མེད་ཀུན། །དཀོན་མཆོག་གནོད་གཞོམས་བུད་མེད་ཀུན། །)མཆོག་མྱང་
ལོག་པའི་ངག་མ་ཡིན། །འདི་དག་ཆོ་ག་བཞིན་བསྲུང་བ། །རྣལ་འབྱོར་རྒྱུད་དུ་གང་བཤད་པ། །བདག་
གིས་དེ་རིང་ཡང་དག་བཤད། །སྒྲུབ་པ་པོ་ལ་རིག་མ་སྦྱིན། །བྱང་ཆུབ་ཆེན་པོ་སྒྲུབ་པའི་ཕྱིར། །དེ་
བཞིན་གཤེགས་པ་མཁྱེན་པར་གསོལ། །ཐབས་གཞན་གྱིས་ནི་འཚང་མི་རྒྱ། །དེ་བས་འདིར་ནི་རིག་
མ་མཆོད། །ཆོས་ཀུན་གཉིས་སུ་མེད་པ་ལ། །དངོས་པོ་གཉིས་སུ་བརྟགས་པ་ཡིན། །དེ་བས་འཁོར་པ་
རྣམ་བྲལ་བར། །ཁྱོད་ཀྱིས་ནམ་ཡང་མི་བྱའོ། །འདི་ནི་སངས་རྒྱས་ཐམས་ཅད་ཀྱི། །རིག་མའི་བརྟུལ་
ཞུགས་བླ་མེད་པའོ། །རྨོངས་པ་གང་ཞིག་འདའ་བྱེད་པ། །དེ་ལ་མཆོག་གི་དངོས་གྲུབ་མེད། །མིག་དར་
བསལ། ཁྱོད་ཀྱི་བྷ་གའི་དཀྱིལ་འཁོར་དུ་ཤེས་རབ་མ་ལ་བརྟེན་ནས་ཐོབ་པའི་དབང་ལ་ཤེས་རབ་ཡེ་
ཤེས་ཀྱི་དབང་ཞེས་བཤད་པ་དེ་ཐོབ། ཐུན་མོང་བ་ཡིད་ཀྱི་དྲི་མ་བརྣབ་སེམས་སོགས་སྔར་བསགས་
དག་ཅིང་ཕྱི་མ་བསྡོམ། ཐུན་མོང་མ་ཡིན་པ་གང་སྣང་ཀུན་བདེ་སྟོང་དབྱེར་མེད་དུ་འཆར་བ་ལ་སྒྲིབ་
པའི་དྲི་མ་འཁྲུད་པར་བྱེད་པས་ཡིད་དག་པར་བྱེད། །དོན་དམ་འོད་གསལ་གྱི་རྫོགས་རིམ་ཡན་ལག་
དང་བཅས་པ་སྒོམ་པ་ལ་དབང་བར་བྱས་འབྲས་བུ་ཆོས་ཀྱི་སྐུ་མངོན་དུ་འགྱུར་བའི་ནུས་པ་ཁྱད་པར་
ཅན་བཞག་གོ། ། །
དབང་བཞི་པའི་དོན་དུ་མཎྜལ་ཕུལ་ཏེ། ཁྱོད་ཞབས་པདྨོའི་བཀའ་དྲིན་གྱིས། །གཙོ་བོས་དབང་བསྐུར་
རྣམ་གསུམ་ཐོབ། །དེ་རིང་རིན་ཆེན་བཞི་པ་ཡང་། །བཀའ་དྲིན་གྱིས་ནི་བསྐྱབ་ཏུ་གསོལ། །ལན་གསུམ།
དབང་བཞི་པ་བསྐུར་བ་དོན་གྱི་དབང་བཞི་པ་ཟུང་འཇུག་ཏུ་ངོ་སྤྲོད་པའི་ཚིག་གིས་བསྐུར་པ་ཡིན་པས། ཟུང་འཇུག་གི་གོ་བ་
བསྐྱེད་དགོས་ལ། དེའི་གོ་བ་བསྐྱེད་ཚུལ་ནི། བཞི་པ་དེ་ཡང་དེ་བཞིན་ནོ། །ཞེས་ཁྱོད་ཀྱིས་དབང་གསུམ་པ་ཐོབ་པའི་
-155-



(ལ
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྐབས་སུ། རང་དང་རིག་མ་གཉིས་ཀྱི་ལུས་འདོད་ལྷ་ཡབ་ཡུམ་དུ་སྣང་བཞིན་པའི་དུས་ན་སེམས་
ལྷན་ཅིག་སྐྱེས་པའི་དགའ་བས་དེ་ཁོ་ན་ཉིད་ཀྱི་དོན་ངེས་པ་གཉིས་མཉམ་དུ་ཡོད་པ་དེ་བཞིན་དུ། དོན་
འདི་གོམས་པར་བྱས་པ་ལས་མཐར་རླུང་སེམས་ཙམ་ལས་གྲུབ་པའི་ལོངས་སྤྱོད་རྫོགས་པའི་ཡེ་ཤེས་
ཀྱི་སྐུ་རང་སྣང་གི་རིག་མ་དང་ཁ་སྦྱོར་བའི་ལུས་ཅན་དང་། དེའི་དུས་ཉིད་ན་ཐུགས་ལྷན་ཅིག་སྐྱེས་
པའི་དགའ་བ་དང་སྟོང་པ་ཉིད་གཉིས་རོ་གཅིག་ཏུ་ཞུགས་པའི་འོད་གསལ་ཐམས་ཅད་སྟོང་པ་ཉིད་ངོ་
བོ་དབྱེར་མེད་པའི་ཟུང་འཇུག་གི་གོ་འཕང་མངོན་དུ་བྱེད་དེ། དེ་ནི་ཐོབ་བྱ་དོན་གྱི་དབང་བཞི་པ་ཡིན་
ནོ༑ ༑དངོས་པོ་ཐམས་ཅད་དང་བྲལ་བ། །ཕུང་པོ་ཁམས་དང་སྐྱེ་མཆེད་དང་། །གཟུང་དང་འཛིན་པ་
རྣམ་སྤངས་པ། །ཆོས་བདག་མེད་པ་མཉམ་ཉིད་པ། །རང་སེམས་གཟོད་ནས་མ་སྐྱེས་པ། །སྟོང་པ་
ཉིད་ཀྱི་རང་བཞིན་ནོ། །དེ་དག་གིས་དོན་དམ་བྱང་ཆུབ་ཀྱི་སེམས་ཀྱི་དཀྱིལ་འཁོར་དུ་དབང་བཞི་པ་
ཚིག་དབང་རིན་པོ་ཆེ་ཐོབ། ལུས་ངག་ཡིད་གསུམ་གྱི་སྒྲིབ་པའི་བག་ཆགས་འཁྲུད་པའི་ནུས་པ་བཞག །
ལམ་བདེན་གཉིས་དབྱེར་མེད་ཟུང་འཇུག་གི་རྫོགས་རིམ་སྒོམ་པ་སོགས་ལ་དབང་བར་བྱས། འབྲས་
བུ་ཟུང་འཇུག་རྡོ་རྗེ་འཆང་གི་སྐུ་མངོན་དུ་འགྱུར་པའི་སྐལ་བ་ཅན་དུ་བྱས་སོ། །
ལུང་སྟོན་ནི། བླ་མ་རྒྱལ་བ་ཤཱཀྱ་ཐུབ་པའི་རྣམ་པ་ཅན་དུ་གྱུར། ཕྱག་གཡོན་པའི་ཁུ་ཚུར་གྱིས་ཆོས་གོས་ཀྱི་གྲྭ་
སེངྒེའི་རྣ་བ་ལྟར་ཐུགས་ཀར་འཛིན་ཅིང་། གཡས་མཆོག་སྦྱིན་གྱི་ཕྱག་རྒྱ་རང་གི་སྤྱི་བོར་བཞག་ནས། ཨོ་ང་ཡིས་འདི་ལྟར་
ལུང་བསྟན་ཏེ། །རྡོ་རྗེ་སེམས་དཔའ་དེ་བཞིན་གཤེགས། །སྲིད་པའི་མཐའ་ནི་གྲུབ་པའི་ཕྱིར། །སྲིད་
པའི་ངན་འགྲོ་ཉིད་ལས་བཏོན། །ཀྱེ་དཔལ་མི་བསྐྱོད་རྡོ་རྗེ་ཞེས་བྱ་བའི་དེ་བཞིན་གཤེགས་པ་སིདྡྷི་ས་
མ་ཡཱ་སྟི་བྷུར་བྷུ་ཝ་ཧཱུཾ། འདི་ཡིས་དབང་བསྐུར་གྱུར་པ་ཡིས། །སྔགས་པ་འགྲོ་བ་ཀུན་གྱི་བདག །བླ་
ན་མེད་པའི་བྱང་ཆུབ་ཏུ། །བདེ་གཤེགས་རྣམས་ཀྱིས་ལུང་བསྟན་མཛད། །གང་ལ་ཕྱག་རྒྱ་འདིས་ལུང་
བསྟན་པ་དེ་ལ་དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་དཔའ་འཁོར་དང་བཅས་པའི་
དཀྱིལ་འཁོར་བ་ཐམས་ཅད་ཀྱིས་མགྲིན་གཅིག་ཏུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
ལུང་སྟོན་པར་མཛད་དེ་ཕྱག་རྒྱ་འདི་ཉིད་ཀྱི་མཐུ་དང་སྔགས་འདིའི་སྟོབས་ཡིན་ནོ། །
རྗེས་གནང་ནི། ངོ་བོ་ཉིད་ཀྱི་སེམས་ཅན་དོན། །ཇི་ལྟ་ཇི་ལྟར་འདུལ་འགྱུར་བ། །དེ་ལྟ་དེ་ལྟར་
ཆགས་ལ་སོགས། །གཙང་བས་སེམས་ཅན་དོན་བྱའོ། །ཉིན་རེ་བཞིན་དུ་ཐུན་བཞི་རུ། །ཏིང་འཛིན་
གསུམ་གྱི་སྦྱོར་ལྡན་པར། །གྱུར་པས་ཐུན་མོང་ཅིག་ཤོས་ཀྱི། །དངོས་གྲུབ་ཐོབ་པ་བསྒྲུབ་པར་བྱ། །མི་
-156 -



h
༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽
སྣང་བ་ནི་སྟོང་ཡིན་ཏེ། །མངོན་ཤེས་ལྡན་པ་ཉིས་སྟོང་ཡིན། །རིག་པ་འཛིན་པ་སུམ་སྟོང་ཡིན། །རྡོ་རྗེ་
ཅན་ནི་འགྲོ་ཀུན་བདག །ཞི་དང་རྒྱས་སོགས་ལས་གང་དང་། །དེ་ལས་གཞན་པ་ཅི་འདོད་པ། །འཁོར་
ལོ་རྗེས་མཉེས་སྦྱོར་བ་ཡིས། །བསྒྲུབས་ན་མྱུར་དུ་འགྲུབ་པར་འགྱུར། །
དབུགས་དབྱུང་ནི། མཆོག་གསང་དཀྱིལ་འཁོར་དམ་པ་འདི། །མཐོང་བ་དང་ནི་ཞུགས་གྱུར་པས། །
སྡིག་པ་ཀུན་ལས་ངེས་གྲོལ་བར། །ཁྱེད་རྣམས་དེར་ནི་ལེགས་པར་གནས། །བདེ་ཆེན་ཐེག་པ་འདི་ལ་
ནི༑ ༑སླར་ཁྱོད་འཆི་ཡོད་མ་ཡིན་ཏེ། །མི་ཚུགས་པ་དང་མ་བཅིངས་པ། །གང་ལའང་འཇིགས་མེད་
དགའ་བར་གྱིས། །སྲིད་པ་ཤིན་ཏུ་དག་པའི་ཕྱིར། །སྲིད་པའི་སྡུག་བསྔལ་ལས་ཁྱོད་འདས། །སྲིད་པ་
ཤིན་ཏུ་འགྲུབ་པའི་ཕྱིར། །སྟོན་པའི་མཆོག་ཏུ་གྱུར་པ་ཡིན། །
དམ་ཚིག་བསྒྲག་པ་ནི། དངོས་གྲུབ་དམ་ཚིག་སྡོམ་པ་འདི། །ཁྱོད་ཀྱིས་རྟག་ཏུ་བསྲུང་བྱ་སྟེ། །སངས་
རྒྱས་ཀུན་གྱིས་མཐུན་པར་གསུངས། །མཆོག་ཏུ་རྟག་པའི་བཀའ་ཡིན་ནོ། །གང་ཞིག་བསྐྱེད་པ་ཙམ་
གྱིས་ནི། །སངས་རྒྱས་ཉིད་དུ་དོགས་མེད་པའི། །བྱང་ཆུབ་སེམས་ནི་བཏང་མི་བྱ། །རྡོ་རྗེའི་ཕྱག་རྒྱ་
གང་ཡིན་པའོ། །དམ་པའི་ཆོས་ནི་མི་སྤང་ཞིང་། །ནམ་ཡང་འདོར་བར་མི་བྱའོ། །མི་ཤེས་(པ་ཡི་པའམ་)
རྨོངས་པ་ཡིས། །ཚུལ་ཆེན་བསྟན་པར་མི་བྱའོ། །བདག་ཉིད་ཡོངས་སུ་སྤངས་ནས་སུ། །དཀའ་ཐུབ་
ཀྱིས་ཀྱང་མི་གདུང་ཞིང་། །ཅི་བདེ་བར་ནི་བདེ་བར་བཟུང་། །འདི་ནི་མ་བྱོན་རྫོགས་སངས་རྒྱས། །རྡོ་
རྗེ་དྲིལ་བུ་ཕྱག་རྒྱ་རྣམས། །ནམ་ཡང་འདོར་བར་མི་བྱ་ཞིང་། །སློབ་དཔོན་སྨད་པར་མི་བྱ་སྟེ། །འདི་ནི་
སངས་རྒྱས་ཀུན་དང་འདྲ། །སངས་རྒྱས་ཀུན་མཚུངས་བླ་མ་ཡི། །སློབ་དཔོན་ལ་ནི་གང་སྨོད་པ། །དེ་
ནི་སངས་རྒྱས་ཀུན་སྨད་པས། །རྟག་ཏུ་སྡུག་བསྔལ་ཐོབ་པར་འགྱུར། །རིམས་དང་དུག་དང་དབྱིག་
དུག་དང་། །མཁའ་འགྲོ་རྣམས་ཀྱིས་གཙེས་པ་དང་། །གདོན་དང་ལོག་འདྲེན་གཏུམ་པོ་ཡིས། །བསད་
ནས་སེམས་དམྱལ་ལྟུང་བར་འགྱུར། །དེ་བས་ནན་ཏན་ཐམས་ཅད་ཀྱིས། །རྡོ་རྗེ་སློབ་དཔོན་བློ་གྲོས་
ཆེ༑ ་དགེ་བ་རབ་ཏུ་མི་སྤྱོམ་པ། །ནམ་ཡང་སྨད་པར་མི་བྱའོ། །བླ་མ་ལ་ནི་གུས་བཅས་ཡོན། །རྗེས་
མཐུན་ཁྱོད་ཀྱིས་སྦྱིན་པར་བྱ། །དེས་ནི་རིམས་སོགས་གནོད་པ་རྣམས། །ཕྱིར་ཞིང་འབྱུང་བར་མི་
འགྱུར་རོ། །རྟག་ཏུ་རང་གི་དམ་ཚིག་སྲུངས། །རྟག་ཏུ་དེ་བཞིན་གཤེགས་པ་མཆོད། །རྟག་ཏུ་བླ་མ་ལ་
གུས་བྱ། །འདི་ནི་སངས་རྒྱས་ཀུན་དང་འདྲ། །དེ་བྱིན་སངས་རྒྱས་ཐམས་ཅད་ལ། །རྟག་ཏུ་བྱིན་པ་
ཉིད་དུ་འགྱུར། །དེ་བྱིན་བསོད་ནམས་ཚོགས་ཡིན་ཏེ། །ཚོགས་ལས་དངོས་གྲུབ་མཆོག་ཏུ་འགྱུར། །
- 157-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གང་ཕྱིར་འདིར་ནི་ལེགས་པར་གནས། །དེང་ཁྱོད་སྐྱེ་བ་འབྲས་བུར་བཅས། །དམ་ཚིག་ལྷ་རྣམས་དང་
མཉམ་པར། །དེང་ཁྱོད་འགྱུར་བ་ཐེ་ཚོམ་མེད། །སངས་རྒྱས་རྡོ་རྗེ་འཛིན་བཅས་པ། །ཀུན་གྱིས་དེང་
ཁྱོད་དབང་བསྐུར་བས། །ཁམས་གསུམ་ཀུན་གྱི་རྒྱལ་པོ་ཆེ། །རྒྱལ་སྲིད་བདག་པོར་བསྟན་པ་ཡིན། །
དེ་རིང་བདུད་ལས་རྣམ་རྒྱལ་ཏེ། །གྲོང་ཁྱེར་མཆོག་ཏུ་རབ་ཏུ་ཞུགས། །དེ་རིང་ཁྱོད་ཀྱིས་སངས་རྒྱས་
ཉིད༑ ༑ཐོབ་པ་འདི་ལ་ཐེ་ཚོམ་མེད། །དེ་ལྟར་ཡིད་ནི་རབ་དང་རྡོ་རྗེ་ཉིད་དུ་གྱིས། །རང་གི་དམ་ཚིག་མི་
ཟད་བདེ་སྟེར་བསྟེན་པར་གྱིས། །དེང་ནི་འགྲོ་བ་བདེ་མྱུར་རྡོ་རྗེ་སེམས་དཔའ་དང་། །མཚུངས་པར་
རྟག་པ་ཉིད་དུ་ཁྱེད་རྣམས་ཕྱིན་པར་གྱུར། །དེ་ལྟར་ལུང་བསྟན་རྗེས་གནང་དབུགས་དབྱུང་དམ་བསྒྲག་བྱས་ནས།
ད་ནི་ཁྱེད་རྣམས་དཀྱིལ་འཁོར་གྱི། །སློབ་དཔོན་སྔགས་དང་རྒྱུད་འཛིན་པར། །སངས་རྒྱས་བྱང་ཆུབ་
སེམས་དཔའ་དང་། །ལྷ་རྣམས་ཀྱིས་ཀྱང་མཐུན་པར་དགོངས། །སེམས་ཅན་རྣམས་ལ་རྗེས་བརྩེ་
བས༑ ་ཁྱོད་ཀྱིས་དཀྱིལ་འཁོར་ཆོ་ག་བཞིན། །རབ་ཏུ་འབད་དེ་བྲི་བར་བྱ། །སྒྲུབ་པ་པོ་རྣམས་རྒྱུད་
ལ་སྦྱོར། །དེ་ནས་བླ་མས་གསུངས་པའི་དམ་ཚིག་རྣམས་ཚུལ་བཞིན་དུ་བསྲུང་པར་བྱ་སྙམ་དུ་ཡི་དམ་བཅས་ལ། གཙོ་
བོས་ཇི་ལྟར་བཀའ་སྩལ་པ། །གསུང་དེ་དེ་བཞིན་བདག་བགྱིད་དོ། །
དེ་ནས་གཏང་རག་ཏུ་མཎྜལ་རྒྱས་པར་ཕུལ་ནས། གྲུབ་ན་ཞི་རྒྱས་ཀྱི་སྦྱིན་སྲེག་ཀྱང་བྱའོ། །མཆོད་པ་རྣམས་བསངས་
སྦྱངས་བསྐྱེད་ལ། གཏང་རག་གི་མཆོད་པ། ཨོཾ་སརྦ་ཏ་ཐཱ་ག་ཏ། སོགས་ཀྱིས་ཆུ་གཉིས་འདོད་ཡོན་ལྔ། ཉེར་སྤྱོད། རོལ་
མོ་བསྟོད་པ། ནང་མཆོད་རྣམས་ཕུལ་ལ་ཚོགས་མཆོད་ཀྱང་བྱས་ཏེ། སློབ་དཔོན་གྱིས་ཕྱི་རོལ་དུ་ཕྱོགས་སྐྱོང་ལ་གཏོར་མ་ཕུལ་
གཤེགས་གསོལ་བྱས། ནང་དུ་དཀྱིལ་འཁོར་ལ་བསྐོར་བ་གསུམ་བྱས་ཕྱག་བཙལ་ནས། ཤར་ནས་གཙོ་བོ་ལ་ཕྱོགས་པས་
དྲིལ་བུ་དཀྲོལ་ཞིང་། ཡིག་བརྒྱ་ལན་བདུན་བརྗོད་མེ་ཏོག་དང་བཅས་པའི་ཐལ་མོ་སྙིང་ཁར་སྦྱར་ཏེ། གང་ཡང་བདག་བློ་
རྨོངས་པ་ཡིས། །ཉེས་བྱས་ཅུང་ཟད་གང་བགྱིས་པ། །གང་ཕྱིར་ལུས་ཅན་སྐྱབས་ཡིན་ཕྱིར། །མགོན་
ཁྱོད་དེ་ཀུན་བཟོད་པར་རིགས། །མ་རྙེད་ཡོངས་སུ་མ་ཤེས་དང་། །གང་ཡང་ནུས་པ་མ་མཆིས་པས། །
འདིར་ནི་བྱ་བ་གང་བགྱིས་པ། །དེ་ཀུན་གཙོ་བོས་བཟོད་མཛད་རིགས། །ཞེས་བརྗོད་ལ་ནོངས་པ་བཟོད་
པར་གསོལ་ལ་བསྟན་པ་རྒྱས་པ་ལ་སོགས་པའི་འདོད་དོན་འགྲུབ་པར་གསོལ་བ་གདབ་པ་དང་། འདི་ཉིད་ཀྱི་རིམ་པ་གཉིས་
ལས་བརྩམས་པའི་སྨོན་ལམ་གདབ་བོ། །རས་བྲིས་ལ་གཤེགས་གསོལ་མི་བྱེད་པར། འདིར་ནི་གཟུགས་དང་ལྷན་
ཅིག་ཏུ། །ཞེས་སོགས་ཀྱི་མཐར། ཨོཾ་སུ་པྲ་ཏིཥྛ་བཛྲ་ཡེ་སྭཱཧཱ། དེ་ནས་རྡུལ་ཚོན་དང་བསམ་གཏན་གྱི་དཀྱིལ་འཁོར་ལ་
དམ་ཚིག་པ་ཉེར་བསྡུ་བདག་བསྐྱེད་ལྟར། ཨོཾ་ཨཱཿཧཱུྃ། ཞེས་པ་ནས། ཡོ་ག་ཤུདྡྷོཉཧཾ། ཞེས་པའི་བར་བྱས་ལ།
-ist-



༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼ཝ༽ g
སྨོན་ལམ་ནི། བླ་མ་དང་ལྷག་པའི་ལྷ་ལ་ཕྱག་འཚལ་ལོ། །གུར་གུམ་ལྷུན་པོ་ཉིན་བྱེད་འབུམ་གྱི་
འོད༑ ༑དཀྱིལ་འཁོར་བྱེ་བ་སྤྲོ་དང་སྡུད་པ་པོ། །དཔལ་ལྡན་གསང་བ་ཀུན་འདུས་འཇམ་དཔལ་
དབྱངས། །བསྙེན་ཞིང་བསྒྲུབས་པའི་རྣམ་དཀར་ཕུང་པོའི་མཐུས། །བདག་དང་མཁའ་མཉམ་འགྲོ་བ་
མ་ལུས་པ། །བླ་མ་འཇམ་དཔལ་དབྱངས་ཀྱིས་རྗེས་བཟུང་སྟེ། །རྣམ་དག་ལམ་བཟང་སྒྲུབ་པའི་
མཐུན་རྐྱེན་ཀུན། །ཇི་བཞིན་ཚང་བའི་དལ་འབྱོར་ཐོབ་པར་ཤོག །དེ་ཚེ་མཚན་ཉིད་ཚང་བའི་བླ་མ་
མཆོག །ཚུལ་བཞིན་བསྟེན་ནས་ངེས་འབྱུང་བྱང་སེམས་དང་། །ཡང་དག་ལྟ་བ་དབང་དང་དམ་ཚིག་
དང་༑ ༑རིམ་གཉིས་ལམ་རྣམས་རྩེ་གཅིག་སྒྲུབ་པར་ཤོག །སྐུ་གསུམ་ལམ་འཁྱེར་ཚང་བའི་བསྐྱེད་
རིམ་རྣམས། །དྲན་ཤེས་བརྟན་པོས་ཐུན་བཞིར་བསྒོམས་བྱས་པས། །ཟབ་གསལ་གཉིས་མེད་རགས་
ཕྲའི་རྣལ་འབྱོར་གྱིས། །ཐ་མལ་སྣང་ཞེན་དྲུངས་ནས་འབྱིན་པར་ཤོག །ཕུལ་བྱུང་ཞིང་མཆོག་རྣམས་
ལ་ཚོགས་བསགས་པས། །ལམ་མཆོག་སྒྲུབ་པའི་མཐུན་རྐྱེན་ཀུན་ཚང་ཞིང་། །བཀའ་ཡི་འཁོར་ལོ་
འབར་བའི་སྲུང་འཁོར་གྱིས། །ཕྱི་ནང་བར་ཆད་གཡུལ་ལས་རྣམ་རྒྱལ་ཤོག །ཆོས་འབྱུང་པདྨ་སྣ་
ཚོགས་རྡོ་རྗེ་དང་། །མཚན་ཉིད་ཀུན་ཚང་གཞལ་ཡས་ཁང་བསྒོམས་པས། །རྟེན་དང་བརྟེན་པའི་སྒྲིབ་
བྲལ་བདེ་ཆེན་གྱི། །རྣམ་རོལ་དག་པ་བཞི་ལྡན་འགྲུབ་པར་ཤོག །ཐ་མལ་སྐྱེ་འཆི་བར་དོ་རིམ་པ་ལྟར། །
རྣམ་ཐར་སྒོ་གསུམ་ཚང་བའི་སྡུད་རིམ་དང་། །དེ་ལས་ཧོ་ཡིག་གཉིས་བཅིངས་ཡི་གེ་གསུམ། །རྒྱུ་ཡི་རྡོ་
རྗེ་འཛིན་པ་ཡབ་ཡུམ་གྱི། །དཀར་དམར་ཐིག་ལེའི་དབུས་སུ་ཞུགས་པ་ལས། །གཟི་བྱིན་ཉི་མ་ལྟར་
འབར་མཁྱེན་བརྩེའི་གཏེར། །བཅོམ་ལྡན་ཡབ་ཡུམ་གཉིས་ཀྱི་སྐུར་ལངས་པས། །ལམ་དང་འབྲས་
བུའི་སྐུ་གསུམ་མྱུར་ཐོབ་ཤོག །མ་དག་འགྲོ་ལ་རྗེས་བརྩེ་ཐུགས་རྗེ་ཡིས། །རང་སྣང་དགའ་མར་རོལ་
པའི་ཆུ་སྐྱེས་དབུས། །ཞི་ཁྲོ་རབ་འབྱམས་སྤྲོ་བསྡུའི་ཏིང་འཛིན་གྱིས། །མཐའ་ཡས་རྒྱལ་བའི་མཛད་
པ་སྒྲུབ་པར་ཤོག །གྲངས་དང་དུས་དང་མཚན་མའི་བསྙེན་པ་ཡིས། །རང་རྒྱུད་ཡི་དམ་ལྷ་དང་རྒྱུད་
གཅིག་འདྲེས། །ཞི་རྒྱས་དབང་དྲག་རལ་གྲི་རིག་འཛིན་སོགས། །དངོས་གྲུབ་འདོད་རྒུར་བསྒྱུར་བའི་
མཐུ་ཐོབ་ཤོག །རྫོགས་རིམ་གནད་རྣམས་མ་ལུས་དགའ་བ་བཞིར། །བསྡུས་པའི་རྩ་རླུང་ཐིག་ལེའི་
རྣལ་འབྱོར་གྱིས། །འཁོར་འདས་རྩ་བ་ཤིན་ཏུ་ཕྲ་བའི་དངོས། །ཡན་ལག་བདུན་ལྡན་ལྷ་སྐུར་འགྲུབ་
པར་ཤོག །སྙིང་ཁའི་མི་ཤིགས་ཐིག་ལེར་སེམས་བཟུང་བས། །རོ་རྐྱང་རྒྱུ་བ་དྷུ་ཏིར་ཚུད་པ་དང་། །
གསང་བར་རྫས་ཀྱི་ཐིག་ལེའི་མན་ངག་གིས། །འཕོ་མེད་མས་བརྟན་ལྷན་སྐྱེས་འཆར་བར་ཤོག །
-159 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གདོང་གི་སྣ་རྩེར་སྤྲུལ་པའི་ཐིག་ལེ་ཡིས། །འཇུག་ལྡང་ཨ་ཐུང་གནས་པ་གཅིག་གྱུར་ནས། །སྔགས་
ཀྱི་ངེས་དོན་རྡོར་བཟླས་མཐར་ཕྱིན་ཏེ། །ཤིན་ཏུ་ཕྲ་བའི་གཉུག་སེམས་མངོན་གྱུར་ཤོག །འོད་ཟེར་ལྔ་
ལྡན་སྙིང་དབུས་མི་ཤིགས་པར། །བསམ་གཏན་གཉིས་ཀྱིས་བརྟན་གཡོ་ཀུན་བསྡུས་པས། །ཕྲ་
རགས་རླུང་ཀུན་ཐིམ་པའི་འོད་གསལ་ལས། །སྒྱུ་ལུས་ཡེ་ཤེས་སྐུ་དངོས་ཐོབ་པར་ཤོག །དེ་ནས་རྣམ་
གསུམ་སྤྱོད་པའི་བོགས་འབྱིན་གྱིས། །དོན་གྱི་འོད་གསལ་མངོན་དུ་འགྱུར་བ་དང༌། །སྤངས་དང་
རྟོགས་པའི་ཟུང་འཇུག་མཐར་ཕྱིན་ནས། །མཐར་ཐུག་ངེས་པ་ལྔ་ལྡན་ཐོབ་པར་ཤོག །སྒྱུ་འཕྲུལ་དྲ་
བའི་སྐུ་མཆོག་དེ་ཐོབ་ནས། །སྣ་ཚོགས་གདུལ་བྱའི་མོས་པ་ཇི་ལྟ་བར། །རྩོལ་མེད་འཕྲིན་ལས་བྱེ་
བས་སྣོད་བཅུད་ཀུན། །རྣམ་དག་ཡེ་ཤེས་འཁོར་ལོར་བསྒྱུར་བར་ཤོག །འཕགས་ཡུལ་མཁས་པ་
རྣམས་ལ་ཉི་ཟླ་ལྟར། །ཡོངས་སུ་གྲགས་པའི་ཡེ་ཤེས་ཞབས་ལུགས་ཀྱི། །འདུས་པའི་ལམ་བཟང་
སྲིད་མཐར་མི་ཉམས་ཤིང་། །འགྲོ་ཀུན་བདེ་ལེགས་འབར་བའི་རྒྱུར་གྱུར་ཅིག །ཚུལ་འདིར་འབད་
པའི་སྒྲུབ་པ་པོ་རྣམས་ལ། །མཐར་སྐྱེས་མགོན་པོ་གྲི་གུག་རེ་མ་ཏི། །འཕྱིང་དཀར་དུང་སྐྱོང་འཛིན་པ་
ལག་མང་སོགས། །མཐུ་ལྡན་བསྲུང་མས་གཡེལ་མེད་གྲོགས་བྱེད་ཤོག །
ཤིས་བརྗོད་ནི། རབ་ཡངས་ནམ་མཁའ་ཏིལ་གྱི་གང་བུ་བཞིན། །ཡོངས་སུ་གང་བའི་འདུས་པའི་
ལྷ་ཚོགས་ནི། །ཁ་ཅིག་མེ་ཏོག་སྣ་ཚོགས་ཆར་འབེབས་ཤིང་། །ལ་ལ་བཀྲ་ཤིས་གདངས་སྙན་གླུ་རུ་
ལེན༑ ༑གཞན་དག་བགེགས་དཔུང་འཇོམས་པའི་འཕྲིན་ལས་ཀྱིས། །ཁྱེད་ལ་རྟག་ཏུ་དཔལ་གནས་
མཛད་པ་འདི། །ཤེས་པར་གྱིས་ལ་ཡིད་བདེ་སྐྱེད་ཅིག་དང་། །ཤིས་བརྗོད་ཕྲེང་བ་བདག་གིས་བསྒྲིག་
པར་བྱ། །རྨད་བྱུང་མཚན་དཔེའི་དཔལ་འབར་ལོངས་སྤྱོད་རྫོགས། །ཁ་སྦྱོར་བདེ་སྟོང་རོ་ལ་རྟག་རོལ་
ཅིང་༑ ༑དམིགས་མེད་ཐུགས་རྗེས་ཞི་བའི་མཐའ་སྤངས་པ། །རྒྱལ་བ་ཡན་ལག་བདུན་ལྡན་ལ་ཕྱག་
འཚལ། །གསང་བ་ཀུན་འདུས་སྡུད་མཛད་གསང་བའི་བདག །རྒྱུད་རྒྱལ་འདུས་པའི་ལམ་གྱིས་
མཆོག་བརྙེས་པ། །འཇམ་དཔལ་བཤེས་གཉེན་ཡེ་ཤེས་ཞབས་ཡབ་སྲས། །(ཤནི་ཤཱནྟི) པ་དང་ཨ་བྷུ་
ཡ་ཀཱ་ར། །ཕུལ་བྱུང་དཱི་པཾ་ཀཱ་ར་རྒྱལ་བ་འབྲོམ། །ཆོས་ཀྱི་རྒྱལ་པོ་ཀུན་མཁྱེན་བློ་བཟང་གྲགས། །བཀའ་
དྲིན་ཟླ་མེད་རྩ་བའི་བླ་མ་སོགས། །དངོས་དང་བརྒྱུད་པའི་བླ་མ་ཐམས་ཅད་ལ། །ལེགས་ཚོགས་ཇི་
སྙེད་མཆིས་པའི་བཀྲ་ཤིས་དེས། །ཁྱེད་ཀྱི་མི་མཐུན་རྒུད་པ་ཀུན་ཟད་ཅིང་། །བདེ་ལེགས་ཡར་ངོའི་ཟླ་
བཞིན་འཕེལ་གྱུར་ནས། །ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག །བདེ་གཤེགས་རིགས་ལྔ་
-160 -



- -
-
+-:སཀཾ ་
༄༅། །གསང་འདུས་འཇམ་རྡོར་གྱི་བུམ་པ་དང་དཀྱིལ་ཆོག་དངོས་གྲུབ་འདོད་འཇོ། །༼༣༽
ཡབ་ཡུམ་སྤྱན་སོགས་བཞི། །རྡོ་རྗེ་མ་དྲུག་ཁྲོ་བོའི་དབང་པོ་བཞི། །དཔལ་ལྡན་འདུས་པའི་སངས་
རྒྱས་དཀོན་མཆོག་ནི། །བཅུ་དགུའི་བདག་ཉིད་ལྷ་ཡི་འཁོར་ལོ་ལ། །ལེགས་ཚོགས་ཇི་སྙེད་མཆིས་
say Tân Sự 1853 154 153 154 155 Bia XL 165
ཚོགས་དཔལ་ལ་རོལ་པའི་X། །ཁྱབ་བདག་དཔལ་ལྡན་རྡོ་རྗེ་སེམས་དཔའ་ཡི། །ཞལ་གྱི་པདྨོ་ལས་
འོངས་རྒྱུད་སྡེའི་གཞུང་། །སྟོང་ཕྲག་སུམ་ཅུ་གསུམ་གྱི་རྩ་བ་མཆོག །དཔལ་ལྡན་འདུས་པའི་རྩ་རྒྱུད་
བཤད་རྒྱུད་དང་། །དབང་བསྐུར་བཞི་དང་དམ་ཚིག་རྣམ་པ་གསུམ། །བསྐྱེད་རིམ་ཐུན་མོང་བསྙེན་པ་
རྡོ་རྗེ་བཞི། །རྫོགས་རིམ་མཆོག་གི་བསྙེན་པ་ཡན་ལག་དྲུག །ཟབ་མོ་རིམ་པ་ལྔ་དང་སྤྱོད་པ་གསུམ། །
དཔལ་ལྡན་འདུས་པའི་ཆོས་ཀྱི་དཀོན་མཆོག་ནི། །ལུང་དང་རྟོགས་པའི་འཁོར་ལོ་རྣམ་གཉིས་ལ། །
TKTVỀ X S5 SAISEX IS STIXI 4587N XI OST VISA
རབ་འབྱམས་ཞིང་ན་བཞུགས་པ་ཡི། །དཔལ་ལྡན་འདུས་པའི་དགེ་འདུན་དཀོན་མཆོག་ནི། །རྒྱུད་ཀྱི་
རྒྱལ་པོའི་ལུང་རྟོགས་དམ་ཆོས་ཀྱི། །ཕྱོགས་གཅིག་ཡན་ཆད་འཛིན་པ་ཐམས་ཅད་ལ། །ལེགས་
ཚོགས་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཀྱི་མི་མཐུན་རྒུད་པ་ཀུན་ཟད་ཅིང་། །བདེ་ལེགས་
ཡར་ངོའི་ཟླ་ལྟར་འཕེལ་གྱུར་ནས། །ཕུན་ཚོགས་དཔལ་ལ་རོལ་པའི་བཀྲ་ཤིས་ཤོག །ནམ་མཁའི་
ཁྱོན་ལྟར་ཡངས་པའི་ཕོ་བྲང་མཆོག །ཉི་ཟླའི་འོད་དང་མཉམ་པའི་འོད་འཕྲོ་ཞིང་། །གྲངས་མེད་རིན་
ཆེན་རྒྱན་གྱིས་མཛེས་པ་ལ། །དགེ་མཚན་ཇི་སྙེད་མཆིས་པའི་བཀྲ་ཤིས་དེས། །ཁྱེད་ཅག་གང་དང་
གང་དུ་གནས་པ་དེར། །མི་ཤིས་མཚན་མ་འགའ་ཡང་མི་འབྱུང་ཞིང་། །ཞིང་གི་འབྱོར་པ་ཕུལ་དུ་བྱུང་བ་
ཡིས། །དགེ་ལེགས་རྒྱུན་མི་ཆད་པའི་བཀྲ་ཤིས་ཤོག །
རྒྱུད་ཀྱི་མཐར་ཐུག་དཔལ་ལྡན་འདུས་པའི་དོན། །ཇི་བཞིན་གཟིགས་ནས་གོ་འཕང་མཐོར་
གཤེགས་ཏེ། །རྒྱུད་དོན་ཇི་བཞིན་འགྲོ་ལ་སྟོན་མཛད་པ། །ཡེ་ཤེས་ཞབས་དང་རྗེ་བཙུན་ཙོང་ཁ་བའི། །
ལེགས་བཤད་ཇི་བཞིན་རང་བཟོས་མ་བསླད་པར། །བདག་བསྐྱེད་བུམ་སྒྲུབ་དཀྱིལ་འཁོར་སྒྲུབ་པ་
དང༌༑ ༑རང་ཉིད་འཇུག་ཚུལ་ངག་འདོན་བདེ་བ་འདི། །རྭ་སྒྲེང་དཔལ་གྱི་འདུས་པ་རྒྱ་མཚོ་ཡི། །སྒྲུབ་
མཆོད་མཐུན་རྐྱེན་བཅས་ཏེ་འབད་པས་བསྒྲུབས། །དེ་ལས་ཐོབ་པའི་རྣམ་དཀར་ཕུང་པོ་རྣམས། །
ཕན་བདེའི་འབྱུང་གནས་ཐུབ་བསྟན་རྒྱས་པ་དང་། །བདག་གཞན་འགྲོ་རྣམས་ནམ་མཁའ་ཇི་སྲིད་
བར༑ ༑འཇམ་དཔལ་དབྱངས་ཀྱི་རྣམ་ཐར་འཛིན་ཕྱིར་བསྔོ། །
-161-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
"
+
---
-
-
-
-
----
-
-
-
-
-
-
ཞེས་གསང་འདུས་འཇམ་རྡོར་གྱི་བུམ་པ་དང་དཀྱིལ་འཁོར་སྒྲུབ་པ་དང་། བོདག་འཇུག་ངག་འདོན་གྱི་རིམ་པ་དངོས་
གྲུབ་འདོད་འཇོ་འདི་ཕུར་བུ་ལྕོག་གི་རི་ཁྲོད་པ་ངག་དབང་བྱམས་པས་རྗེ་བདག་ཉིད་ཆེན་པོའི་དངོས་སློབ་འབྲོམ་ཤེར་འབྱུང་
བློ་གྲོས་ཀྱིས་མཛད་པའི་ཆོ་ག་ཇི་ལྟ་བ་བཞིན་བཀོད་པ་ཡིན་པས། སྐབས་འགའ་ཞིག་ན་རྒྱལ་ཚབ་རིན་པོ་ཆེའི་དཀྱིལ་ཆོག་
དང་མི་མཐུན་ཙམ་རེ་ཡོད་ཀྱང་འདི་འཇུག་པ་བདེ་བར་སྣང་ངོ་། །འདིས་ཀྱང་སངས་རྒྱས་ཀྱི་བསྟན་པ་རིན་པོ་ཆེ་ཕྱོགས་ཀུན་ཏུ་
རྒྱས་པ་དང་། ཁྱད་པར་རྭ་སྒྲེང་དཔལ་གྱི་གཙུག་ལག་ཁང་དུ་ཇོ་བོ་ཡབ་སྲས་ཀྱི་རྣམ་ཐར་གཙང་མ་འཛིན་པའི་དགེ་འདུན་
རྣམས་ཐུགས་མཐུན་ཞིང་བཤད་སྒྲུབ་རྒྱས་པར་བྱེད་ནུས་པར་གྱུར་ཅིག །མངྒལཾ།། །།
•162-



༄༅། །གསང་འདུས་འཇམ་རྡོར་གྱི་ཞི་རྒྱས་ཀྱི་སྦྱིན་སྲེག་འདོད་འཇོའི་བུམ་བཟང་། །༼ཞེ༽
༄༅། །གསང་འདུས་འཇམ་དཔལ་རྡོ་རྗེའི་ཞི་རྒྱས་ཀྱི་
སྦྱིན་སྲེག་འདོད་འཇོའི་བུམ་བཟང་
བཞུགས་སོ། །
༈ བླ་མ་དང་མགོན་པོ་འཇམ་དཔལ་དབྱངས་དབྱེར་མེད་པའི་ཞབས་ལ་དུས་ཐམས་ཅད་དུ་ཕྱག་
འཚལ་ཞིང་སྐྱབས་སུ་མཆིའོ། །ཀུན་རྟོག་སྤྲོས་པའི་སྲེག་རྫ་ས་མ་ལུས་པ། །རྣམ་ཐར་སྒོ་གསུམ་ཚང་
བའི་ལྷན་སྐྱེས་མེས། །ལྷག་མེད་བསྲེག་པའི་རྣམ་དག་ཟུང་འཇུག་སྐུ། །མངོན་གྱུར་འཇམ་དཔལ་རྡོ་
རྗེ་ལ་ཕྱག་འཚལ། །
འདིར་བཅོམ་ལྡན་འདས་འཇམ་དཔལ་རྡོ་རྗེ་ལྷ་བཅུ་དགུའི་བདག་ཉིད་ཅན་གྱི་སྒོ་ནས་ཞི་རྒྱས་ཀྱི་ལས་སྒྲུབ་པའི་སྦྱིན་
སྲེག་ལག་ཏུ་ལེན་བདེ་བར་འགོད་པ་ནི། མཁས་གྲུབ་ཐམས་ཅད་མཁྱེན་པས་མཛད་པའི་མི་བསྐྱོད་པའི་ཞི་རྒྱས་ཀྱི་སྦྱིན་སྲེག་
ལ་འདོན་པ་ཅུང་ཟད་བསྒྱུར་བར་བྱའོ། །དེ་ཡང་ཐོག་མར་ཞི་བའི་ཆོ་ག་བརྗོད་ནས་དེའི་འོག་ཏུ་རྒྱས་པའི་ཁྱད་པར་བརྗོད་པར་
བྱའོ༑ ༑དེ་ལ་རེ་ཞིག་སྔར་སའི་ཆོ་ག་མ་བྱས་པའི་གཞིར་སྔོན་དུ་ས་སྦྱང་བ་དགོས་པས། ཉི་མ་བཟང་པོ་ལ་རང་གི་ལྷའི་རྣལ་
འབྱོར་རྒྱས་པར་བསྒོམས་ནས་ས་སྦྱང་བ་བྱ་བའམ། འཇམ་དཔལ་རྡོ་རྗེ་ཆོ་ག་གསུམ་བསྐྱེད་ཙམ་ཞིག་བྱས་ཏེ། ལག་པ་
གཡས་པ་རྡོ་རྗེ་དང་བཅས་པ་ས་ལ་བཞག་ནས། ཨོཾ་ཨཱཿཧཱུཾ། དང༌། ཨོཾ་ཧ་ན་ཧ་ན་བཛྲ་ཀྲོ་དྷ་ཧཱུྃ་ཕཊ། ཅེས་བརྗོད་ནས།
རྡོ་རྗེ་ཁྲོ་བོས་བགེགས་རྣམས་བཅོམ་ཞིང་། རྡོ་རྗེ་གསུམ་གྱིས་སའི་ཉེས་སྐྱོན་ཐམས་ཅད་སྦྱངས། པར་
བསམ་པའམ། ཡང་ན་རང་གི་ལྷའི་སྔགས་བརྒྱ་རྩ་བརྒྱད་བརྗོད་པས་ཀྱང་རུང་སྟེ། དེ་འདྲ་བའི་ཀུན་རྫོབ་ཀྱི་དག་པ་དང་།
སའི་སྐྱོན་ཐམས་ཅད་རང་བཞིན་གྱིས་གྲུབ་པས་སྟོང་པར་གྱུར། པར་སྒོམ་པ་དོན་དམ་པའི་སྦྱང་བ་བྱས་ནས་ས་
གཞི་རང་བཞིན་གྱིས་དཀར་པའམ། ས་དཀར་པོ་སོགས་བྱུགས་པས་དཀར་པོར་བྱས་པའམ། བརྐོས་པའི་ཐབ་བྱེད་ན། ལྟོ་
འཕྱེ་བརྟགས་པའི་མཆན་ཁུང་ནས་ཐོག་མར་བརྐོས་ཏེ། དབྱིབས་ཟླུམ་པོ། ཟབས་སུ་ཁྲུ་ཕྱེད། རྒྱར་ཁྲུ་གང་། དེའི་མུ་རན་ཞེང་
སོར་བཞི་པས་བསྐོར་བ། དེའི་མཚམས་ནས་སྟེང་དུ་སོར་བཞི། ཞེང་དུའང་སོར་བཞི་པའི་ཁ་ཁྱེར་བགས་ཀྱིས་ནང་དུ་གཞོལ་
བ༑ ཐབས་ཀྱི་རྩ་བར་ཕྱོགས་བཞིའི་ཐད་སོར་ཞེང་དུ་སོར་གཉིས་རེ་ཕྱི་བསྐོར་བའི་སྟེགས་བུ་གྲུ་བཞི་པ་བྱ་ཞིང་། འབྲི་བ་ཡིན་
-163-



9 ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ན་ཐོག་མར་དབུས་བཙལ་ནས་ཚངས་ཟུར་གྱི་ཐིག་བཏབ་སྟེ། དེ་ནས་ཐིག་སྐུད་ཁྲུ་ཕྱེད་པ་ཞིག་གིས་དབུས་ནས་ཟླུམ་པོར་
བསྐོར་བར་བྱའོ། །དེ་ནས་ཐིག་སྐུད་ཁྲུ་ཕྱེད་པ་དེ་ལ་སོར་བཞི་བསྣན་ནས། དབུས་ནས་ཟླུམ་པོར་བསྐོར་བར་བྱའོ། །དེའི་ཡང་
སྟེང་དུ་སོར་བཞི་བསྣན་ནས་སླར་ཡང་དབུས་ནས་ཟླུམ་པོར་བསྐོར་བར་བྱའོ། །དེ་ནས་ཚངས་ཐིག་གི་སྟེང་ནས་སོར་གཉིས་
གཉིས་ཕྱིར་གཞལ་བའི་མཚམས་སུ་བྱ་རྗེས་བཙལ་ཏེ། ཟུར་ཐིག་ནས་ཟུར་ཐིག་གི་བར་ལ་ཐིག་སྐུད་བརྐྱང་ནས་གྲུ་བཞིར་
གདབ་པར་བྱའོ། །དེ་ནས་བྲིས་པ་དང་བརྐོས་པ་དང་། བརྩིགས་པའི་ཐབ་གང་ཡིན་ཡང་། ཁ་ཁྱེར་ལ་རྡོ་རྗེའམ་འཁོར་ལོའི་
འཕྲེང་བས་བསྐོར་བར་བྱ་ཞིང་། ཕྱིའི་གྲྭ་བཞི་པའི་ཟུར་བཞིར་ཟླ་བ་ཕྱེད་པའི་སྟེང་དུ་རྡོ་རྗེ་རྩེ་གསུམ་པ་ཕྱེད་པས་མཚན་པ་
དང་༑ ཐབ་ཀྱི་དབུས་སུ་པདྨ་དཀར་པོ་འདབ་མ་བརྒྱད་པའི་ལྟེ་བར་རལ་གྲི་སྔོན་པོ། སྲིད་དུ་སོར་བརྒྱད་པ་དཔངས་སུ་སོར་
གཅིག་པ་བྱའོ། །དེ་ནས་བྲིས་པ་ཡིན་ན་ཟླུམ་ཐིག་ནང་མའི་སྟེང་ནས་བུད་ཤིང་སྐམ་པོ་སྲོག་ཆགས་མེད་ཅིང་དྲི་མི་ཞིམ་པ་མེད་
པས་ཟླུམ་པོར་བརྩིགས་ཏེ། ཐབ་ཁུང་དང་བུད་ཤིང་གི་རྩིག་པ་ལ་ས་དཀར་པོས་བྱུག་ཅིང་། ཕྱི་རོལ་དུ་བའི་ལྕི་བ་དང་། བདུད་
རྩི་དཀར་པོ་དང་ལྡན་པའི་དྲི་དཀར་པོས་བྱུགས་ལ། མེ་ཏོག་དཀར་པོ་སིལ་མ་བཀྲམ་པར་བྱའོ། །དེ་ནས་ཆུ་བཞི་དང་། བཟེད་
ཞལ་གསུམ་དང་། བསང་གཏོར་གྱི་ཀུ་ཤའི་ཆུན་པོ་དང་བཅས་པ་མནྡྲལ་སོགས་པའི་སྟེང་དུ་གཡོན་དུ་དགོད་པར་བྱ་ཞིང་།
བསང་ཆུའམ་ལས་བུམ་ཡང་གཡོན་དུ་དགོད། གཡས་སུ་ཐོག་མར་སྲེག་རྫས་རྣམས་འབུལ་བའི་རིམ་པ་བཞིན་བསྒྲིག །དེའི་
ནང་རོལ་ཏུ་འཇིག་རྟེན་པའི་མེ་ལྷའི་མཆོད་རྫས་རྣམས་རིམ་པ་བཞིན་བཀོད་པའི་མཐར་འཇིག་རྟེན་པའི་མེ་ལྷའི་གཏོར་མ་ཡང་
བཤམ། དེའི་ནང་རོལ་ཏུ་འཇིག་རྟེན་ལས་འདས་པ་ལ་འབུལ་བའི་མཆོད་རྫས་ཆུ་བཞི་མ་གཏོགས་པ་རྣམས་རིམ་པ་བཞིན་
དགོད། མར་ཁུ་དང་། དགང་བླུགས་དང་། རྡོ་རྗེ་དྲིལ་བུ་མདུན་དུ་བཞག །ནང་མཆོད་ཀྱང་མདུན་དུ་བཞག་ཅིང་། མེ་གསོ་
བའི་ཆས་དང་ཐབ་ཀྱི་ཁ་ཁྱེར་ལ་དགོད་རྒྱུའི་ཀུ་ཤ་ཡང་སྟ་གོན་བྱས་ལ། རྫས་ཐམས་ཅད་ལ་བདུད་རྩི་རིལ་བུ་བཏབ་པའི་ནང་
མཆོད་ཀྱིས་བྲན་པར་བྱའོ། །གྲུབ་ན་སློབ་དཔོན་དང་མཆོད་ཡོན་དང་གཟར་བུ་ལ་སོགས་པའི་གདན་ཡང་ཐབ་ཁུང་དང་འདྲ་
བའམ། པདྨ་དཀར་པོ་འདབ་མ་བརྒྱད་པ་ཙམ་ཡང་བྱའོ། །དེ་ལྟར་ཆོ་གའི་ཡན་ལག་རྣམས་ཚོགས་པར་བྱས་ལ། སྒྲུབ་མཆོད་
ལ་སོགས་པའི་སྐབས་གཞན་ཡང་རུང་སྟེ། སྔར་སྒྲུབ་ཐབས་རྒྱས་བསྡུས་གང་ཡང་རུང་བ་བསྒོམས་པའི་རྒྱུན་ཡིན་ན་དེས་ཆོག།
དེ་མ་ཡིན་ན། སྒྲུབ་ཐབས་མཆོད་བསྟོད་བདུད་རྩི་མྱང་བ་དང་བཅས་པ་རྫོགས་པར་བསྒོམས་ལ། འཇམ་ཞིང་བདེ་བའི་སྟན་
ལ༑ པདྨའི་འདུག་སྟངས་ཀྱིས་ཁ་ཤར་དུ་ཕྱོགས་པས་འདུག་སྟེ། བསང་ཆུ་དང་ནང་མཆོད་བསྒྲུབ་ཅིང་བྱིན་གྱིས་བརླབས།
ལས་བུམ་ཡོད་ན་བསང་ཆུ་སྒྲུབ་མི་དགོས། དེ་ནས་སྨྲ་བ་གཞན་བཅད་དེ། རྡོ་རྗེ་ནི་ཐབས་དང་དྲིལ་བུ་ནི་ཤེས་རབ་
སྟེ༑ དེ་གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ། །སྙམ་དུ་བསམས་ལ། ཨོཾ་སརྦ་
ཏ་ཐཱ་ག་ཏ་སིདྡྷི་བཛྲ་ས་མ་ཡ་ཏིཥྛ་ཨེ་ཥ་ཏྭཾ་དྷ་ར་ཡཱ་མི་ཧི་ཧི་ཧི་ཧི་ཧིཧཱུྃ་ཧཱུྃ་ཧཱུྃ་ཕཊ་སྭཱཧཱ། ཞེས་བརྗོད་དེ་ལག་པ་
- 164 -



པ
( ༄༅། །གསང་འདུས་འཇམ་རྡོར་གྱི་ཞི་རྒྱས་ཀྱི་སྦྱིན་སྲེག་འདོད་འཇོའི་བུམ་བཟང་། །༼ཞ༽ ལ་
གཡས་པའི་མཐེ་བོང་དང་མིང་མེད་ཀྱིས་རྡོ་རྗེ་ཐུགས་ཀར་བཟུང་། ཨོཾ་བཛྲ་གྷནྡྷེ་ཧཱུྃ། ཞེས་བརྗོད་དེ་ལག་པ་གཡོན་པའི་
མཐེ་བོང་དང་མིང་མེད་ཀྱིས་དྲིལ་བུ་གཡོན་གྱི་དཀུར་ཁ་གྱེན་ལ་བསྟན་ཏེ་བཟུང་། རྡོ་རྗེ་སེམས་དཔའ་ལ་སོགས་པ་
རྣམས་མཉེས་པར་བྱའོ། །སྙམ་དུ་བསམས་ལ། ཧཱུཾ་སེམས་ཅན་རྨོངས་དང་འབྲལ་བ་ཡི། །རྡོ་རྗེ་གསོར་བ་
མཛེས་པ་ཡིས། །རྣམ་ཐར་ཆོས་ཀྱི་བྱ་བ་སྟེ། །སྤྲོ་དང་བཅས་པས་རྡོ་རྗེ་བཟུང་། །ཧཱུཾ་ཧཱུཾ་ཧཱུཾ་ཧོ་ཧོ་ཧོ། ཞེས་
བརྗོད་ཅིང་རྡོ་རྗེ་གསོར་བར་བྱའོ། །དེ་ནས་རྡོ་རྗེ་གཡས་ཀྱི་དཀུར་བཟུང་ལ། ཨོ་བཛྲ་དྷ་ར་ཎི་ཏ་པྲ་ར་ཎི་ཏ་སཾ་པྲ་ར་
ཎི་ཏ་སརྦ་བུདྡྷ་ཀྵེ་ཏྲ་པྲ་ཙ་ལི་ནེ་པྲ་ཛྙཱ་པཱ་ར་མི་ཏཱ་ནཱ་ད་སྭ་བྷ་ཝ་བཛྲ་སཏཱ་ཧྲི་ད་ཡ་སནྟོ་ཥ་ནི་ཧཱུཾ་ཧཱུཾ་ཧཱཧོ་ཧོ་ཧོ་
སྭཱཧཱ། ཞེས་བརྗོད་ཅིང་དྲིལ་བུའི་ནང་གི་ཕྱོགས་བརྒྱད་དུ་ལྕེ་བསྐྱོད་པས་དཀྲོལ་བར་བྱའོ། །འདི་ནས་སྦྱིན་བསྲེག་མ་ཚར་གྱི་
བར་དུ་ལག་པ་རྡོར་དྲིལ་དང་མ་བྲལ་བར་བྱས་ལ། ཨོཾ་ཨཱབིགྷན་ཏ་ཀྲྀཏ་ཧཱུྃ། ཞེས་བརྗོད་དེ་ལག་པ་གཡས་པས་ཁ་རྒྱན་
ནམ་ཀུ་ཤའི་རྩེ་མོས། ལས་བུམ་མམ། བསངས་ཆུ་ནས་ཆུ་བླངས་ཏེ། ཐབ་དང་མཆོད་རྫས་སོགས་དང་། རང་ལའང་རང་གི་
གཡོན་ངོས་ནས་བརྩམས་ཏེ་གཡས་བསྐོར་དུ་བསང་གཏོར་བྱ་ཞིང་། ལག་པ་གཡོན་པའི་མཐེབ་སྲིན་གྱིས་ནང་མཆོད་བླངས་
ནས་ཀྱང་དེ་བཞིན་དུ་བསང་གཏོར་བྱའོ། །དེ་ནས་སླར་ཡང་མེ་ལྷའི་མཆོད་རྫས་རྣམས་ལ་ནང་མཆོད་གཏོར་ལ། ཨོཾ་
ཨཱབིགྷཱན་ཀྲྀཏ་ཧཱུྃ། རང་གི་ཡེ་ཤེས་སེམས་དཔའི་མཾ་ཡིག་གི་འོད་ཟེར་གྱིས་གཟུགས་སོགས་ཡུལ་་་་་
ཐམས་ཅད་ཅེས་པ་ནས། ཟག་མེད་ཀྱི་བདེ་བ་བསྐྱེད་པའི་རྒྱུར་གྱུར། ཨོ་ཨཧཱུྃ་ཨཱ༔ཧཱུྃ། ཞེས་པ་ནས། ཨོཾ་
ཤཔྟ་ཨཱཧཱུྃ། ཞེས་པའི་བར་ཆུ་བཞི་དང་བཅས་པའི་མཆོད་རྫས་རྣམས་སྔགས་དང་ཕྱག་རྒྱས་བྱིན་གྱིས་བརླབས། དེ་ནས་
ལག་པ་གཉིས་རྡོ་རྗེ་ཁུ་ཚུར་ལས་གུང་མོ་གཉིས་རྩེ་སྤྲད་པའི་ཕྱག་རྒྱས་བསྲེག་རྫས་རྣམས་ལ་རེག་ཅིང་། ཨོ་ (ཨོཾ་》སྭཱཧཱ། ཞེས་
པས་བཀྲུས་པར་བསམས་ནས། ཨོཾ་ཨཱསཱཧཱས་ཡམ་ཤིང་དང་། ཨོ་ཤཱི་སཱཧཱས་ཞུན་མར་དང་། ཨོ་ཛཾ་སྭཱཧཱས་འབྲུ་དང་། ཨོ་
ཀུ་རུ་ཀུ་རུ་སྭཱཧཱས་དེ་དག་ལས་གཞན་པའི་རྫས་རྣམས་ཀྱི་མཚན་ཉིད་དང་མི་ལྡན་པའི་ཉེས་སྐྱོན་ཐམས་ཅད་
སྦྱངས་ཤིང་དག་ནས་བདུད་རྩི་ལྔའི་ངོ་བོར་གྱུར། བར་བསམ་མོ། །དེ་ནས་ཤིང་འོ་མ་ཅན་ལས་བྱུང་བའམ།
གཙུབ་ཤིང་ལས་བྱུང་བའམ། མེ་ཐ་མལ་པའམ། དགོན་པའི་མེ་རྣམས་གང་ཡང་རུང་བ། ཨོ་ཨཱཧཱུཾ། ཞེས་ལན་གསུམ་
བརྗོད་དེ་སྣོད་དུ་བཞག་ལ་ཞུན་མར་གྱིས་སྒྲོན་མེ་སྤར་ཞིང་། ལས་སྔགས་བརྗོད་ལ། བསང་ཆུ་དང་ནང་མཆོད་ཀྱིས་མེ་དེ་ལ་
གཡས་བསྐོར་དུ་ལན་གསུམ་གསུམ་བསང་ངོ༌། །དེ་ནས་སྒྲོན་མེ་དེ་གཙང་ཞིང་ཤིན་ཏུ་སྐམ་པའི་རྩའི་ཆུན་པོ་དང་བཅས་
པས་ཐབ་ཀྱི་ནང་དུ་བཅུག་ལ། ༀ་བཛྲ་ཛཱ་ལ་ཛཱ་ལ་ཧཱུྃ། ཞེས་བརྗོད་དེ་གཟི་བརྗིད་བསྐྱེད། ཧཱུྃ༔ ཞེས་བརྗོད་དེ་རླུང་
གཡབ་ཀྱིས་མེ་སྦར། ལས་སྔགས་ལན་བདུན་བརྗོད་ལ། མར་ཁུ་བླུགས་གཟར་བདུན་གྱིས་ཀྱང་མེ་གསོ། དེ་ནས་ཀུ་ཤ་
རྣམས་ལག་ཏུ་བཟུང་ལ། ཨོཾ་བཛྲ་སཏྭ་ཧཱུཾ། ཞེས་ལན་བདུན་བརྗོད་ལ་ཀུ་ཤ་བྱིན་གྱིས་བརླབས། དེ་ནས། ཨོ་ཀུ་ཤ་
- 165-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འདི་ནི་གཙང་ཞིང་དགེ། ཚངས་པའི་ལྷ་རྣམས་དག་བྱེད་ཡིན། །དཀོན་མཆོག་གསུམ་པོ་མཉེས་བྱེད་
པ༑ ༑ས་ལས་སྐྱེས་པའི་འདབ་མའི་སྙིང་
། །བདག་གི་བགེགས་རྣམས་ཐམས་ཅད་ནི། །ཞི་དང་བཀྲ་
ཤིས་མཛད་དུ་གསོལ། །ཞེས་བརྗོད་ནས་ཀུ་ཤ་སྔོ་ལྗང་དྲི་མེད་པ་མ་གས་ཤིང་འདབ་མ་མ་གྲུགས་པ་ཧ་ཅང་ཡང་མི་རིང་
བ་གཉིས་གཉིས་རྩེ་མོ་གཤིབས་པ་རང་གི་གཡོན་ངོས་ནས་བརྩམས་ཏེ། ཐབ་ཀྱི་ཁ་ཁྱེར་ལ། རང་གང་ལ་ཁ་བལྟས་པ་ངོས་ལ་
ཤར་དུ་བྱས་པའི་ལུགས་ཀྱིས། རྩེ་མོ་ཤར་དང་ལྷོ་དང་ནུབ་དང་བྱང་དུ་བསྟན་ལ་སྔ་མའི་རྩེ་མོས་ཕྱི་མའི་རྩ་བ་ནོན་པར་དགྲམ་
ཞིང་༑ ཐབ་ཁུང་དུ་རྩེ་མོ་ཤར་དུ་བསྟན་པའི་ཀུ་ཤ་བ་ལང་གི་རྣ་བ་ལྟ་བུ་ཧ་ཅང་ཡང་མི་རིང་བས་གཡོག་གོ། །ཀུ་ཤ་བཀོད་ཚར་
བ་དང༌། རྡོ་དྲིལ་འཛིན་པའི་ལག་པ་ཐལ་མོ་སྦྱར་ནས། བཅོམ་ལྡན་འདས་རྡོ་རྗེ་སེམས་དཔའ་བགེགས་ཐམས་
ཅད་ཞི་བ་དང་། བཀྲ་ཤིས་པར་མཛད་དུ་གསོལ། ཞེས་གསོལ་བ་གདབ་སྟེ་དེ་དག་ནི་སྦྱོར་བའོ། ། །
དངོས་གཞིའི་ཆོ་ག་ལ། ཐོག་མར་འཇིག་རྟེན་པའི་མེ་ལྷ་མཆོད་པ་ནི། བསང་ཆུས་ཐབ་བསངས་ཏེ། ཨོ་ཨཱབིནྡྷན་
ཀྲྀཏ་ཧཱུཾ། ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོཉཧཾ། ཐབ་སྟོང་པ་ཉིད་དུ་གྱུར། སྟོང་པའི་ངང་ལས་ལས་
བཞིའི་སྦྱིན་སྲེག་དངོས་གྲུབ་ཀྱི་རྒྱ་མཚོར་ཐབ་རྡོ་རྗེ་འཛིན་པ་ཞུ་བ་ལས་བསྐྱེད་པར་མཛད་པ་ནི་གཤིན་རྗེ་གཤེད་ཀྱི་ཐུན་མོང་
མ་ཡིན་པའི་རྣམ་གཞག་ཡིན་པས། འདིར་ནི་འོད་སྙེ་ལས། དེ་ནས་ལྷའི་བདག་ཉིད་རང་གི་ལྷའི་ས་བོན་གྱིས་ཐབ་ངེས་པར་
རྫོགས་པར་བྱས་ཏེ་ཞེས་གསུངས་པ་ལྟར། ཧཱུྃ་དཀར་པོ་ཞུ་བ་ལས་བྱུང་བའི་ཡེ་ཤེས་ཀྱི་ཐབ་ཁ་དོག་དཀར་ཞིང་
དབྱིབས་ཟླུམ་པ། མུ་རན་དང་ཁ་ཁྱེར་དང་བཅས་པ། ཁ་ཁྱེར་ལ། འཁོར་ལོའམ། རྡོ་རྗེའི་ཕྲེང་བས་
བསྐོར་བ། གྲྭ་བཞིར་ཟླ་ཕྱེད་རྡོ་རྗེས་མཚན་པ། དྭངས་ཤིང་ཐོགས་པ་མེད་པར་གྱུར། ལས་བཞིའི་སྦྱིན་
སྲེག་གི་ཆོ་ག་ཆེན་མོར། མེ་ལྷའི་ཕྱག་ཐ་མ་གཉིས་གྲི་གུག་དང་ཐོད་པ་འཛིན་པར་མཛད་པའང་། གཤིན་རྗེ་གཤེད་ཀྱི་དབང་དུ་
མཛད་པ་ཡིན་པས་འདིར་ནི་འོད་སྣེ་ལྟར་བྱ་དགོས་སོ། །ཐབ་ཀྱི་ནང་དུ་རཾ་ལས་སྐྱེས་པའི་མེ་གྲུ་གསུམ་གྱི་དབུས་
སུ་སྣ་ཚོགས་པདྨ་དང་ཉི་མའི་ལྟེ་བར་རཾ་ལས་བགྲང་ཕྲེང་། དེ་ཡོངས་སུ་གྱུར་པ་ལས་མེ་ལྷ་སྐུ་མདོག་
དཀར་པོ་དཀར་ནག་དམར་བའི་ཞལ་གསུམ་ཕྱག་དྲུག་པ། གཉུག་མར་གནས་པའི་རང་འོད་ཀྱི་རིག་
མ་དང་གཉིས་སུ་མེད་པའི་སྐུ། ཕྱག་དང་པོ་གཉིས་ཀྱིས་རང་གི་རིག་མ་ལ་འཁྱུད་ཅིང་ལྷག་མ་གཡས་
གཉིས་མི་འཇིགས་པའི་ཕྱག་རྒྱ་དང་བགྲང་ཕྲེང་། གཡོན་གཉིས་དབྱུག་གུ་དང་རིལ་བ་འཛིན་པ།
རྣམ་སྣང་གི་དབུ་རྒྱན་ཅན། སྨིན་མ་དང་རལ་པའི་ཚོགས་འབར་ཞིང་ལྟོ་བ་འཕྱང་བ། སྦོམ་ཞིང་ཐུང་
ལ་གཟི་བརྗིད་ཆེ་བ། གཡོན་བརྐྱང་གིས་བཞུགས་པའི་ཐུགས་ཀར་མེ་གྲུ་གསུམ་པ་རཾ་མམ། ཡང་ན་ཧཱུཾ་
གིས་མཚན་པར་གྱུར། དམ་ཚིག་པའི་ཐུགས་ཀའི་ས་བོན་གྱི་འོད་ཟེར་ལས་སྤྲོས་པའི་ཁྲོ་བོ་འདོད་
-166 -



-
-
-
-
-
--
--
--བ
ས མས་
༄༅། །གསང་འདུས་འཇམ་རྡོར་གྱི་ཞི་རྒྱས་ཀྱི་སྦྱིན་སྲེག་འདོད་འཇོའི་བུམ་བཟང༌། །ཞ༽
རྒྱལ་གྱིས་ཤར་ལྷོ་ནས་བསྒོམས་པ་དང་འདྲ་བའི་མེ་ལྷ་དྲང་སྲོང་གི་འཁོར་གྱིས་བསྐོར་བ་སྤྱན་དྲངས་
པར་བསམ་ལ། ལག་པ་གཡས་མི་འཇིགས་པ་སྦྱིན་པའི་ཕྱག་རྒྱས་མཐེ་བོང་གཡོབ་ཅིང་། ཨོ་ཚུར་སྤྱོན་ཚུར་སྤྱོན་འབྱུང་
པོ་ཆེ། །ལྷ་ཡི་དྲང་སྲོང་བྲམ་ཟེ་མཆོག །སྲེག་བླུགས་ཞལ་ཟས་བཞེས་སླད་དུ། །འདིར་ནི་ཡང་དག་
བསྙེན་པར་མཛོད། །ཨོ་ཊཀྐི་ཧཱུཾ་ཛ༔ ཐབ་ཀྱི་མེ་མཚམས་ཀྱི་ཁ་ཁྱེར་གྱི་ཀུ་ཤའི་གདན་ལ་བཞུགས་པར་
གྱུར༔ ཨོཾ་ཨཱབིབྷཱན་ཀྲིཏ་ཧཱུྃ། ཞེས་བརྗོད་ཅིང་བསང་ཆུ་གཏོར་ནས་ཕྱི་འབྲང་གི་བགེགས་བསྐྲད། འོག་ནས་ད་ལྟ་ཉིད་དུ་
འབྱུང་བ་ལྟར་ཆུ་བཞི་ཕུལ་ཏེ་ཛཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། ཨོཾ་ཨཱཧཱི་པྲ་ཝ་ར་སད་
ཀ་རཾ་པྲཀཱ་ཏྱཾ་པྲ་ཏིཙྪ་ཧཱུྃ་སྭཱཧཱ། ཞེས་པས་ཀུ་ཤའི་ཆུན་པོས་ཞལ་བསིལ་གྱི་སྣོད་ནས་བཟེད་ཞལ་དང་པོར་ལན་གསུམ་
བསང་གཏོར་དབུལ་ལོ། །སྣོད་དེ་ཉིད་ནས་མཛུབ་མོས་མེ་ཏོག་བླངས་ཏེ། ཁུ་ཚུར་ཁ་འོག་ཏུ་བསྟན་ནས་མཐེའུ་ཆུང་ནས་རིམ་
གྱིས་དགྲོལ་བའི་ཕྱག་རྒྱ་དང་། སྔར་གྱི་སྔོཀྵ་ཏྭཾ་གྱི་གནས་སུ། ཨཱཉྩམཱ་ཎཾ། ཞེས་བཟེད་ཞལ་དང་པོར་ཞལ་བསིལ་དང་། རྡོ་
རྗེ་སྙིམ་པ་ཁ་བྱེ་བའི་ཕྱག་རྒྱ་དང་། ཨཧཱུྃ་ཞེས་སྦྱར་བས་བཟེད་ཞལ་གཉིས་པར་མཆོད་ཡོན་དང་། ཁུ་ཚུར་བཅངས་ཏེ་ཆུ་ནང་
ནས་མེ་ཏོག་བླངས་ལ། ལན་གསུམ་བསྐོར་ཏེ་ཁུ་ཚུར་ཁ་གྱེན་དུ་བསྟན་པའི་མཛུབ་མོ་ནས་རིམ་གྱིས་དཀྲོལ་བའི་ཕྱག་རྒྱ་དང་།
པཱཧུཾ་ཞེས་སྦྱར་བས་བཟེད་ཞལ་གསུམ་པར་ཞབས་བསིལ་དབུལ་ཞིང་། ཨོཾ་ཨག་ཡེ་ཨཱ་དི་བྱུ་ཨཱ་དི་བྱུ་ཨཱ་བི་ཤེ་ཨཱ་བི་
ཤེ་མཧཱ་ཤྲཱི་ཡེ་ཧ་བྱ་ཀ་བྱ་བཱ་ཧཱནཱ་ཡ་བཛྲ་པུཥྛ་ཨཱཧཱུྃ། དེ་བཞིན་དུ་སྦྱར་ཏེ། བཱ་ཧཱ་ནཱ་ཡ་བཛྲ་ཤཔྟ་ཨཱཿཧཱུྃ། ཨོ་
ཨག་ཡེ་ཞེས་པ་ནས། བཱ་ཧཱ་ནཱ་ཡ་ཨོཾ་ཨཱཧཱུྃ། ཞེས་པས་ཉེར་སྤྱོད་ལྔ་དང་ནང་མཆོད་དབུལ། དྲིལ་སྟབས་དང་བཅས་པས།
འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །མེ་ལྷའི་རྒྱལ་པོ་ཊཀྐིས་དབང་བསྐུར་བ། །ཤེས་
རབ་མཆོག་གིས་ཉོན་མོངས་ཐམས་ཅད་བསྲེག །འཛིན་བྱེད་མེ་ལྷ་ཉིད་ལ་རྣམ་པར་འདུད། །ཚངས་
པ་འཇིག་རྟེན་མགོན་གྱི་སྲས། །མེ་ལྷའི་རྒྱལ་པོ་དྲང་སྲོང་མཆོག །འབྱུང་པོ་ཡོངས་སུ་བསྐྱབ་པའི་
ཕྱིར༑ ༑ཐུགས་རྗེའི་དབང་གིས་སྐུ་སྤྲུལ་པ། །རིག་སྔགས་གྲུབ་པའི་དྲང་སྲོང་ཚུལ། །ཉོན་མོངས་
བསྲེག་པའི་ཤེས་རབ་འོད། །བསྐལ་པའི་མེ་བཞིན་གཟི་བརྗིད་འབར། །མངོན་ཤེས་རྫུ་འཕྲུལ་
ཞབས་དང་ལྡན། །ཐབས་ཀྱིས་སྤྲུལ་པའི་ཐེག་པ་བཅིབས། །རིགས་སྔགས་གསུང་ཞིང་བགྲང་ཕྲེང་
འཛིན། །བདུད་རྩིའི་བཅུད་ལྡན་གྷནྡྷེ་བསྣམས། །ཆོས་ཀྱི་བདུད་རྩི་ཡོངས་ལ་བསིལ། །ཉེས་པའི་སྐྱོན་
བྲལ་ཚངས་པར་སྤྱོད། །འཇིག་རྟེན་གནས་ཀྱང་མྱ་ངན་འདས། །ཞི་བ་བརྙེས་ཀྱང་ཐུགས་རྗེ་ཆེ། །དེ་
བས་བསྟོད་དེ་ཕྱག་ཀྱང་འཚལ། །ཞེས་པས་བསྟོད། ཨོཾ་བཛྲ་ཨ་ན་ལ་མཧཱ་བྷཱུ་ཏ་ཛཱ་ལ་ཛཱ་ལ་ཡ་སརྦ་བྷསྨི་
ཀུ་རུ་སརྦ་དུཥྛན་ཧཱུྃ་ཕཊ་དྲི་བྱ་ཛཧཱཁཾ་ཧོས་མ་ཡ་སྭཱ་ས་མ་ཡ་ཧཾ། ཞེས་ལན་གསུམ་གྱིས་དམ་ཚིག་བསྒྲག་གོ། །དེ་
-167-



••••"=""
བ
ས
-
-
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ནས་མེ་ལྷའི་ལྗགས་རྡོ་རྗེ་རྩེ་གཅིག་པ་དམར་པོ་ལ་རཾ་ཡིག་དང་། དགང་བླུགས་ཀྱི་ཁ་ལ་ཧཱུཾ་ཡིག་འོད་
ཟེར་དང་བཅས་པས་མཚན་པར་གྱུར། པར་བསམས་ལ། ལག་པ་གཡོན་པ་ཁུ་ཚུར་བཅངས་པའི་སྟེང་ནས་མཐེ་བོང་
བཀབ་པ་དེ་བཞིན་གཤེགས་པའི་ཁུ་ཚུར་གྱིས་མཛུབ་མོ་བརྐྱང་སྟེ་གན་རྐྱལ་དུ་བཞག་པས་དགང་གཟར་མར་གྱིས་བཀང་བ་
བཟུང་། གཡས་པ་ཡང་དེ་བཞིན་གཤེགས་པའི་ཁུ་ཚུར་དུ་བྱས་པའི་མཛུབ་མོ་བརྐྱང་པ་ཐུར་དུ་སྦུབ་པས་བླུགས་གཟར་གྱི་ཡུ་
བ་བཟུང་། གཡོན་པའི་མཛུབ་མོའི་ཐད་ཀར་གཡས་པའི་ཁུ་ཚུར་བཞག་ནས་དགང་གཟར་གྱི་ཁར་བླུགས་གཟར་གྱི་མགོ་
བཞག་སྟེ་འཛིན་པ་བྱང་ཆུབ་མཆོག་གི་ཕྱག་རྒྱས། ལག་པ་གཉིས་ཀྱི་པུས་མོའི་ནང་ནས་ཕྱིར་མི་འདའ་བར་གཡས་སུ་བསྐོར་
ཏེ༑ མེ་ལྷའི་ཞལ་ཅུང་ཟད་གདངས་པར་དགང་བླུགས་གསུམ་མོ་བདུན་མེ་ལྷའི་སྔགས་སམ། དགང་བླུགས་ཀྱི་སྔགས་སམ།
མར་གྱི་སྲེག་བླུགས་ཀྱི་སྔགས་ལ་སྤེལ་ཚིག་བཏགས་ལ་དབུལ་ཏེ། སྔགས་དང་པོ་ནི། ཨོ་ཨག་ཡེ་ཨཱ་དི་བྱུ་ཨཱ་དི་བྱུ་ཨཱ་
བི་ཤེ་ཨཱ་བི་ཤེ་མཧཱ་ཤྲཱི་ཡེ་ཧ་བྱ་ཀ་བྱ་བཱ་ཧཱ་ནཱ་ཡ། བདག་ཅག་དཔོན་སློབ་འཁོར་དང་བཅས་པ་ཐམས་
ཅད་ཀྱི་ཐར་པ་དང་ཐམས་ཅད་མཁྱེན་པ་སྒྲུབ་པ་ལ་བར་དུ་གཅོད་པ་དང་། སྡོམ་པ་གསུམ་དང་འགལ་
བའི་བཅས་པ་དང་རང་བཞིན་གྱི་ཁ་ན་མ་ཐོ་བ་དང་། བཀྲ་མི་ཤེས་པ་ཐམས་ཅད་དང་། ཁྱད་པར་དུ་
ཡང་འབྱོར་པ་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། ཞེས་པ་དང་།
གཉིས་པ་ནི། ཨོཾ་ན་མས་མན་བུདྡྷ་ནཱན་ཨགྷ་ཡེ་སྭཱཧཱ། ཞེས་པ་ལ་སྤེལ་ཚིག་སྦྱར་བའོ། །གསུམ་པ་ནི། ཨོཾ་ཨགྷ་
ཡེ་སྭཱཧཱ། ཞེས་པ་ལ་སྤེལ་ཚིག་སྦྱར་བའོ། །སྐབས་འདིར་མེ་ལ་བགེགས་ཡོད་མེད་བརྟགས་ནས་ཡོད་ན་སེལ་བའི་ཐབས་
སྦྱིན་སྲེག་ཆེན་མོར་གསུངས་པ་ལྟར་བྱའོ། །དེ་ནས་དྲི་ཞིམ་ཞིང་ཚེར་མ་མེད་པའི་འོ་མ་ཅན་གྱི་ཤིང་གི་རྩེ་མོའི་ཕྱོགས་སྲིད་དུ་
སོར་བཅུ་གཉིས་པ། སྦོམས་སུ་མཐེའུ་ཆུང་གི་ཚད། ལོ་མ་མ་རྙིང་པ། རླན་དང་བཅས་པ། མཉམ་པོར་བཅད་ཅིང་མ་གས་པ།
རྩེ་མོ་གཉིས་མར་དང་སྦྲང་རྩིར་བསྒུགས་པ། གཉིས་གཉིས་སྦྱར་པའམ། ཡང་ན་རྐྱང་པ་ལག་པ་གཡས་པའི་མཐེབ་སྲིན་གྱིས་
མཆོག་སྦྱིན་པའི་ཕྱག་རྒྱས་རྩེ་མོ་ལྷ་ལ་བསྟན་ནས་དབུལ་ཞིང་། ཡམ་ཤིང་རྣམས་བྱང་ཆུབ་ཀྱི་ཤིང་གི་རང་བཞིན་
དུ་གྱུར། ཨོཾ་ཨག་ཡེ་ཨཱ་དི་བུ་ཨཱ་དི་བྱཱ་ཨཱ་བི་ཤེ་ཨཱ་བི་ཤེ་མཧཱ་ཤྲཱི་ཡེ་ཧ་བྱ་ཀ་བྱ་བཱ་ཧཱནཱ་ཡ། ཨོཾ་བོ་དྷི་བྲྀཀྵ་
ཡ༑ བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་གཟི་བརྗིད་ཕུན་སུམ་ཚོགས་པ་ལ་བར་
དུ་གཅོད་པ་ཐམས་ཅད་ཤཱནྟཾ་ཀུ་རུ་ཡེ་སྭཱཧཱ། མར་ཁུ་ལ། ཨོཾ་ཨག་ཡེ། ཞེས་པ་ནས། བཱ་ཧཱ་ནཱ་ཡ། ཨོཾ་ཨགེ་
ཡེ༑ བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་འབྱོར་པ་ཕུན་སུམ་ཚོགས་པ་ལ་བར་དུ་
གཅོད་པ་ཐམས་ཅད་ཤིནཾ་ཀུ་རུ་ཡེ་སྭཱཧཱ། ཏིལ་ལ། ཨོཾ་ཨཀྵ་ཡེ། ཞེས་པ་ནས། བཱ་ཧཱ་ནཱ་ཡ། ཨོཾ་སརྦ་པཱ་པཾ་ད་
ཧ་ན་བཛྲ་ཡ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་སྡིག་པ་ཐམས་ཅད་ཤཱནཾ་ཀུ་རུ་
-168-



( ༄༅། །གསང་འདུས་འཇམ་རྡོར་གྱི་ཞི་རྒྱས་ཀྱི་སྦྱིན་སྲེག་འདོད་འཇོའི་བུམ་བཟང་། །༼ཞེ༽
ཡེ་སྭཱཧཱ། དེ་ནས་དུར་བ་གཉིས་གཉིས་སྦྱར་ནས་དབུལ་ཞིང་། ཨོཾ་ཨག་ཡེ། ཞེས་པ་ནས། བཱ་ཧཱ་ནཱ་ཡ། ཨོཾ་བཛྲ་ཨཱ་
ཡུ་ཥ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་ཚེ་མཐར་ཕྱིན་པ་ལ་བར་དུ་གཅོད་
པ་ཐམས་ཅད་ཤིནཾ་ཀུ་རུ་ཡེ་སྭཱཧཱ། དེ་ནས་འབྲས་མ་གྲུགས་པ་ལ། ཨོཾ་ཨཀཱ་ཡེ། ཞེས་པ་ནས། བཱ་ཧཱ་ནཱ་ཡ། ཨོཾ་
བཛྲ་པུཥཱ་ཡ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་བསོད་ནམས་རྒྱས་པ་ལ་བར་དུ་
གཅོད་པ་ཐམས་ཅད་ཤིནྟཾ་ཀུ་རུ་ཡེ་སྭཱཧཱ། དེ་ནས་ཞོ་ཟན་ལ། ཨོཾ་ཨག་ཡེ། ཞེས་པ་ནས། བཱ་ཧ་ནཱ་ཡ། ཨོཾ་སརྦ་
སཾ་བཱ་དེ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་བདེ་བ་མཆོག་ལ་བར་དུ་གཅོད་
པ་ཐམས་ཅད་ཤཱནྟཾ་ཀུ་རུ་ཡེ་སྭཱཧཱ། དེ་ནས་ཀུ་ཤ་གཉིས་གཉིས་སྦྱར་ནས་དབུལ་ཞིང་། ཨོཾ་ཨག་ཡེ་ཞེས་པ་ནས། བཱ་
ཧཱནཱ་ཡ། ཨོཾ་ཨ་པྲ་ཏི་ཧ་ཏ་བཛྲ་ཡ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་བསྲུང་བ་
མཆོག་ལ་བར་དུ་གཅོད་པ་དང་གྲིབ་དང་མི་གཙང་བ་ཐམས་ཅད་ཤིནཾ་ཀུ་རུ་ཡེ་སྭཱཧཱ། དེ་ནས་ཡུངས་ཀར་
ལ༑ ཨོཾ་ཨག་ཡེ་ཞེས་པ་ནས། བཱ་ཧཱ་ནཱ་ཡ། ཨོཾ་སརྦ་ཨརྦ་སིདྡྷཱ་ཡ། བདག་ཅག་དཔོན་སློབ་ཅེས་པ་ནས།
བཀྲ་མི་ཤིས་པ་དང་བགེགས་ཐམས་ཅད་ཤིན་ཀུ་རུ་ཡེ་སྭཱཧཱ། དེ་ནས་སོ་བ་ལ། ཨོཾ་ཨག་ཡེ་ཞེས་པ་ནས། བཱ་
ཧ་ནཱ་ཡ། ཨོཾ་བཛྲ་བི་ཛ་ཡ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་ནོར་དང་ (འབྲས་
བུ་འབྲུ་)རྒྱས་པ་ལ་བར་དུ་གཅོད་པ་ཐམས་ཅད་ཤིནཾ་ཀུ་རུ་ཡེ་སྭཱཧཱ། དེ་ནས་ནས་ལ། ཨོཾ་ཨག་ཡེ། ཞེས་པ་
ནས། བཱ་ཧཱནཱ་ཡ། ཨོ་མཧཱ་བེ་གཱ་ཡ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་མྱུར་བའི་
ཤུགས་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤིནཾ་ཀུ་རུ་ཡེ་སྭཱཧཱ། དེ་ནས་སྲན་མ་ལ། ཨོཾ་
ཨག་ཡེ། ཞེས་པ་ནས། བཱ་ཧཱ་ནཱ་ཡ། ཨོ་མཧཱ་བ་ལཱ་ཡ། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་
པ་དང་སྟོབས་རྒྱས་པ་ལ་བར་དུ་གཅོད་པ་ཐམས་ཅད་ཤིནཾ་ཀུ་རུ་ཡེ་སྭཱཧཱ། དེ་ནས་གྲོ་ལ། ཨོཾ་ཨགྷ་ཡེ།
ཞེས་པ་ནས། བཱ་ཧཱ་ནཱ་ཡ། ཨོཾ་བཛྲ་གྷསྨ་རཱི། བདག་ཅག་དཔོན་སློབ་ཅེས་པ་ནས། བཀྲ་མི་ཤིས་པ་དང་
ནད་ཐམས་ཅད་ཤིནཾ་ཀུ་རུ་ཡེ་སྭཱཧཱ། གཞན་ཡང་ཞོ་འོ་མ་འབྲས་ཟན་འབྲས་ཡོས་ཙན་དན་དྲི་ཡང་ཀུ་ཐང་ཆུ། དྲི་ཞིམ་
པོའི་མེ་ཏོག་རྣམས་ཀྱང་འདིར་མེ་ལྷའི་སྔགས་དང་། འདས་པའི་སྐབས་སུ་ལྷ་གཙོ་འཁོར་རང་རང་གི་སྔགས་ཀྱིས་དབུལ་
ལོ༑ ༑དེ་ལྟར་བསྲེག་རྫསརྣམས་སྙན་པའི་གདངས་ཀྱིས་ཕུལ་ནས། ཨོཾ་ཨཱཧཱིཔྲ་ཝ་ར་སད་ཀ་རཾ་ཨཱཉྩམཱ་ཎཾ་པྲ་ཏིཙྪ་
ཧཱུྃ་སྭཱཧཱ། ཞེས་པས་ཞལ་བསིལ་དང་། ཨོ་ཨཱཧིཔྲ་ཝ་ར་སད་ཀ་རཾ་པྲཀཱ་ཏྱཾ་པྲ་ཏིཙྪ་ཧཱུྃ་སྭཱཧཱ། ཞེས་པས་བསང་
གཏོར་དབུལ་ལོ། །
དེ་ནས་འཇིག་རྟེན་ལས་འདས་པའི་མེ་ལྷ་མཆོད་པ་ལ། ཐོག་མར་ལྷ་བསྐྱེད་པ་ནི་དཀྱིལ་འཁོར་སྒྲུབ་མཆོད་དང་འབྲེལ་
བསང་
Fac
-169 -



，
.++
+
--
-
--
=
=
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽ 1
བའི་སྐབས་ཡིན་ན། མེ་ལྷའི་ཐུགས་ཀར་མེ་གྲུ་གསུམ་འབར་བའི་དབུས་སུ། ཧཱུྃ་དཀར་པོ་སངས་རྒྱས་ཀྱི་
སྤྲིན་གྱི་འོད་ཟེར་འཕྲོ་བ་ཡོངས་སུ་གྱུར་པ་ལས། གཞལ་ཡས་ཁང་གྲུ་བཞི་སྒོ་བཞི་པ། ཞེས་པ་ནས།
བཅུ་གཉིས་སུ་ཟླ་བའི་གདན་རེ་རེ། ཞེས་པའི་བར་སྒྲུབ་ཐབས་ལྟར་བརྗོད་ཅིང་བསྒོམ། དེའི་བར་ལ་ལས་ཀྱི་རྡོ་རྗེ་
སློབ་མ་གཅིག་གིས་དཀྱིལ་འཁོར་གྱི་ཤར་སྒོ་ནས་ཕྱག་འཚལ་ལ། ལག་པ་གཡོན་པ་སྤོས་འཛིན་ཅིང་གཙོ་བོ་ནས་བདུད་རྩི་
འཁྱིལ་བའི་བར་གྱི་ལྷ་རྣམས་ཀྱི་སྔགས་རིམ་བཞིན་བརྗོད་ཅིང་སྔགས་རེ་བརྗོད་པ་དང་དུས་མཉམ་དུ་ལག་པ་གཡས་པས་མེ་
ཏོག་རེ་བླངས་ལ། དཀྱིལ་འཁོར་གྱི་ལྷ་རྣམས་ལས་ལྷ་གཉིས་པ་རེ་མར་མེ་གཅིག་ལས་གཉིས་ཆད་ཀྱི་
ཚུལ་དུ་སྤྱན་དྲངས། པར་བསྒོམས་ཏེ། མེ་ཏོག་རྣམས་སློབ་དཔོན་གྱི་ཕྱག་ཏུ་དབུལ། སློབ་དཔོན་གྱིས་ཀྱང་ལྷ་ཐམས་ཅད་
གཞལ་ཡས་ཁང་གི་ནང་དུ་རང་རང་གི་གདན་ལ་བཞུགས་པར་མོས་ལ། ཨོཾ་ཨཱབཛྲ་དྷིཀ་མཾ་ཧཱུཾ། ཞེས་པ་ནས། ཨོཾ་
ཨཱབིགྷཱནྟ་ཀྲྀཏ་ཧཱུྃ་ཧཱུྃ། ཞེས་པའི་བར་སྔགས་རེ་རེ་བརྗོད་པ་དང་དུས་མཉམ་དུ། མེ་ཏོག་རེ་ཐབ་ནང་དུ་དོར་ནས། དབུས་
ཀྱི་གདན་ལ་འཇམ་དཔལ་རྡོ་རྗེ་ཡབ་ཡུམ། ཤར་དུ་རྣམ་པར་སྣང་མཛད་ཡབ་ཡུམ། ཞེས་པ་ནས། བྱང་
སྒོར་བདུད་རྩི་འཁྱིལ་པ་ཡབ་ཡུམ། ལྷ་ཐམས་ཅད་ཀྱི་སྐུ་ལས་འོད་ཟེར་གྱི་ཚོགས་དཀར་པོ་འཕྲོ་བར་
གྱུར༑ དེ་ནས། ཨོཾ་ཨཱཧཱུྃ་པྲ་ཝ་ར་སད་ཀ་རོ་ཞེས་སོགས་ཀྱིས་ཆུ་བཞི་སྔར་ལྟར་དབུལ། ཨོཾ་སརྦ་ཏ་ཐཱ་ག་ཏ་རྭ་པ་
པྲ་ཏིཙྪ་ཧཱུྃ་སྭཱཧཱ། ཞེས་སོགས་ཀྱིས་འདོད་ཡོན་ལྔ་དང་། ཨོཾ་སརྦ་ཏ་ཐཱ་ག་ཏ་པུཊྚེ་པྲ་ཏིཙྪ་ཧཱུྃ་སྭཱཧཱ། ཞེས་སོགས་ཀྱིས་
ཉེར་སྤྱོད་ལྔ་དང་། མི་བསྐྱོད་རྡོ་རྗེ་ཡེ་ཤེས་ཆེ། །ཞེས་པ་ནས། རྡོ་རྗེ་སེམས་དཔའ་ཕྱག་འཚལ་ལོ། །ཞེས་པའི་
བར་གྱིས་བསྟོད། བཛྲ་དྷིཀ་ཨོཾ་ཨཱཿཧཱུྃ། ཞེས་པ་ནས་བིབྷཱན་ཀྲྀཏ་ཨོཾ་ཨཱཧཱུྃ། ཞེས་པའི་བར་གྱིས་ནང་མཆོད་དབུལ།
ལྷ་རྣམས་ཀྱི་ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་དང་། དགང་བླུགས་ཀྱི་ཁ་ལ་ཧཱུྃ་
ཡིག་འོད་ཟེར་འབར་བ་དང་བཅས་པར་གྱུར། ཅེས་བརྗོད་ཅིང་བསམ་ནས་སྲེག་རྫས་རྣམས་དབུལ། དཀྱིལ་
འཁོར་སྒྲུབ་མཆོད་དང་མ་འབྲེལ་ན་གདན་དེ་རྣམས་ཀྱི་སྟེང་དུ། ནང་གི་དབུས་དང་ཕྱོགས་བཞིར། མཾ་ཧཱུྃ་ཨོཾ་ཛཾ་ཁཾ།
མཚམས་བཞིར། ལཾ་མཱི་པཾ་ཏཾ། ཕྱིའི་མཚམས་བཞིར། ཛཧཱུྃ་བཾ་ཧོ༔ ཤར་སྒོའི་གཡས་གཡོན་གཉིས་སུ་
ཁཾ་རཾ། སྒོ་བཞིར་ཧཱུྃ་བཞི་རྣམས་ཡོངས་སུ་གྱུར་པ་ལས་རལ་གྲི་སྔོན་པོ། འཁོར་ལོ་དཀར་པོ། རིན་པོ་
ཆེ་ལྗང་ཁུ། པདྨ་དམར་པོ། རལ་གྲི་ལྗང་གུ། འཁོར་ལོ། རྡོ་རྗེ། པདྨ། ཨུཏྤ་ལ་སེར་པོ། མེ་ལོང་དཀར་
པོ༑ པི་ཝང་སྔོན་པོ། དྲིའི་དུང་ཆོས། རོའི་སྣོད། གོས་ཁ་དོག་སྣ་ཚོགས་པ། ཆོས་འབྱུང་དཀར་པོ། རྡོ་
རྗེ་ཐོ་བ། རྡོ་རྗེ་དབྱུག་པ། པདྨ་དམར་པོ། ཁྲོ་བོའི་སྣ་ཚོགས་རྡོ་རྗེ་ནག་པོ་རྣམས་རང་རང་གི་ས་བོན་
གྱིས་མཚན་པ་འོད་ཟེར་འཕྲོ་ཞིང་འདུ་བ་ཡོངས་སུ་གྱུར་པ་ལས། དབུས་སུ་བཅོམ་ལྡན་འདས་འཇམ་
-170 -



ཟླ་ • •
༄༅། །གསང་འདུས་འཇམ་རྡོར་གྱི་ཞི་རྒྱས་ཀྱི་སྦྱིན་སྲེག་འདོད་འཇོའི་བུམ་བཟང་། །༼ཞེ༽
དཔལ་རྡོ་རྗེ་ཡབ་ཡུམ་སྐུ་མདོག་དང་རྩ་ཞལ་གུར་ཀུམ་བཟང་པོ་ལྟར་དམར་སེར། གཡས་ཞལ་སྔོ་བ།
གཡོན་ཞལ་དཀར་བ་རྩ་བའི་ཕྱག་གཉིས་ཀྱིས་ཕན་ཚུན་དུ་འཁྱུད་པ། ཕྱག་གཡས་གཉིས་(ཀྱིས་)རལ་
གྲི་དང་མདའ་ཞེས་པ་ནས། མཛེས་པར་བྱེད་པའོ། །ནང་གི་ཤར་དུ་རྣམ་སྣང་དཀར་པོ་དཀར་སྔོ་དམར་
བའི་ཞལ་གསུམ་ཕྱག་དྲུག་པ་དང་པོ་གཉིས་རང་འདྲའི་ཡུམ་ཞེས་པ་ནས་གཞན་རིན་འབྱུང་སོགས། གསུམ་
ཉི་མའི་འོད་ཅན་ནོ། །ནང་གི་ཤར་ལྷོར་སྤྱན་མ་དཀར་མོ་ཞེས་སོགས། རིམ་པ་གཉིས་པའི་ཤར་ལྷོར་
གཟུགས་རྡོ་རྗེ་མ་སོགས་དང་། ཤར་སྒོའི་ལྷོར་ཆོས་དབྱིངས་རྡོ་རྗེ་མ་ཞེས་སོགས། ཐམས་ཅད་ཀྱང་སྤྱི་བོར་
རལ་པའི་ཞེས་པ་ནས། ཕྱོགས་ཀུན་དུ་འགེངས་པར་མཛད་པ། ཤར་སྒོར་གཤིན་རྗེ་མཐར་བྱེད་ཅེས་པ་
ནས༑ ཁྲོ་མོ་རྣམས་སྨ་ར་མེད་པའོ། །ལྷ་ཐམས་ཅད་ཀྱི་སྐུ་ལས་འོད་ཟེར་གྱིས་ཚོགས་དཀར་པོ་འཕྲོ་
བར་གྱུར། རང་གི་ཐུགས་ཀའི་ས་བོན་གྱི་འོད་ཟེར་གྱིས་དཀྱིལ་འཁོར་པའི་ཡེ་ཤེས་པ་རྣམས་སྤྱན་
དྲངས། ཨོཾ་སརྦ་ཏ་ཐཱ་ག་ཏ་རཱུ་པ་པཱུ་ཛ་མེ་གྷ་ཞེས་པ་ནས། སྤྱན་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡ་ཤྲཱི་ཡེ་
ཨཱཧཱུྃ། ཛཧཱུྃ་བཾ་ཧོ༔ ཡེ་ཤེས་པ་རྣམས་རང་རང་གི་དམ་ཚིག་པ་དང་གཉིས་སུ་མེད་པར་གྱུར། གཙོ་
འཁོར་ཐམས་ཅད་ཀྱི་མིག་གཉིས་དང་། རྣ་བ་གཉིས་དང་། སྣ་བུག་གཉིས་དང་། ལྕེའི་དབུས་དང་།
དཔྲལ་བའི་ཐོད་པའི་ནང་དང་། ལྟེ་བར་ཟླ་གདན་ལ་རིམ་པ་ལྟར། ཀིཾ་ཛྲ་ཁཾ་གཾ་ཀཾ་སཾ་རྣམས་ལས།
འཁོར་ལོ། རྡོ་རྗེ། རིན་པོ་ཆེ། པདྨ་རལ་གྲི། རྡོ་རྗེ་རྣམས་ས་བོན་སོ་སོས་མཚན་པ་ཡོངས་སུ་གྱུར་པ་
ལས༑ ས་སྙིང་ཕྱག་རྡོར་ནམ་སྙིང་འཇིག་རྟེན་དབང་ཕྱུག །སྒྲིབ་སེལ། ཀུན་བཟང་རྣམས་སུ་གྱུར།
ལྷ་ཐམས་ཅད་ཀྱི་ཐུགས་ཀར་ཟླ་གདན་ལ་ཧཱུྃ་ལས་རྡོ་རྗེ་ཧཱུྃ་གིས་མཚན་པ་ཡོངས་སུ་གྱུར་པ་ལས།
ཐུགས་རྡོ་རྗེ་མི་བསྐྱོད་པའི་ཐུགས་ཀར་རྡོ་རྗེ་ཧཱུཾ་གིས་མཚན་པ། མགྲིན་པར་ཟླ་གདན་ལ་ཨཱལས་པདྨ་
ཨཱས་མཚན་པ་ཡོངས་སུ་གྱུར་པ་ལས་གསུང་རྡོ་རྗེ་འོད་དཔག་མེད་ཀྱི་ཐུགས་ཀར་པདྨ་ཨཱས་མཚན་
པ༔ སྤྱི་བོར་ཟླ་གདན་ལ་ཨོ་ལས་འཁོར་ལོ་ཨོཾ་གྱིས་མཚན་པ་ཡོངས་སུ་གྱུར་པ་ལས་སྐུ་རྡོ་རྗེ་རྣམ་སྣང་
གི་ཐུགས་ཀར་འཁོར་ལོ་ཨོ་གྱིས་མཚན་པ། རང་གི་ཐུགས་ཀའི་ས་བོན་གྱི་འོད་ཟེར་གྱིས་ཕྱོགས་
བཅུའི་རྒྱལ་བ་རྣམས་བསྐུལ་ནས་མདུན་གྱི་ནམ་མཁར་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཞེས་པ་ནས།
ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། གཙོ་བོ་དང་། དེ་བཞིན་གཤེགས་པ་བཞི་
དང༑ མཱ་མ་ཀཱི་ཡབ་ཡུམ་དང་། སྒྲ་རྡོ་རྗེ་མ། ཆོས་དབྱིངས་རྡོ་རྗེ་མ། ཤེས་རབ་མཐར་བྱེད་ཡབ་ཡུམ་
རྣམས་ལ་མི་བསྐྱོད་པ། གཟུགས་རྡོ་རྗེ་མ། ཞེས་པ་ནས། དྲི་རྡོ་རྗེ་མ་ཡབ་ཡུམ་ལ་རིན་འབྱུང་གིས་དབུ་
-171-



, t་
སམ
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བརྒྱན་ཅིང་། དབང་གི་ལྷ་རྣམས་ཀྱང་ལྷ་སོ་སོ་ལ་ཐིམ་པར་གྱུར། དེ་ནས་ཆུ་བཞི་འདོད་ཡོན་ལྔ་ཉེར་སྤྱོད་ལྔ་
བསྟོད་པ་ནང་མཆོད་རྣམས་སྔར་ལྟར་ཕུལ་ལ། ལྷ་རྣམས་ཀྱི་ལྗགས་ཧཱུྃ་ལས་སྐྱེས་པའི་ཞེས་སོགས་ཀྱི་རྗེས་སུ་སྲེག་
རྫས་རྣམས་དབུལ་ལོ། །སྲེག་རྫས་རྣམས་དབུལ་བའི་ཐོག་མར། ཨོ་ཨཱཋབཛྲ་དྷིཀ་མཾ་ཧཱུཾ། བདག་ཅག་དཔོན་སློབ་
ཅེས་པ་ནས་བཀྲ་མི་ཤིས་པ་ཐམས་ཅད་ཤིནཾ་ཀུ་རུ་ཡེ་སྭཱཧཱ། ཞེས་དགང་བླུགས་བདུན་ཕུལ་ནས་གསོལ་བ་བཏབ་
པས་འཕྲིན་ལས་མཛད་པར་ཞལ་གྱིས་བཞེས་པར་བསམ་མོ། །དེ་ནས་སྲེག་རྫས་རྣམས་འབུལ་བ་ལ་གྲུབ་ན་ལྷའི་སྔགས་དང་
སྲེག་རྫས་ཀྱི་སྔགས་དང་སྤེལ་ཚིག་གསུམ་ཀ་སྦྱར་བ་དང་། སྲེག་རྫས་རེ་རེ་མཉམ་དུ་འབུལ། དེ་ལྟར་མ་གྲུབ་ན། སྲེག་རྫས་
དང་པོ་ལ་གསུམ་ཀ་སྦྱར། དེ་མན་ཆད་ལ་ལྷའི་སྔགས་རེ་རེ་དང་སྤེལ་ཚིག་རེ་རེ་ནས་སྦྱར་ལ་དབུལ། དེ་མ་གྲུབ་ན་བདུན་
བདུན་གྱི་མཐར་ལན་རེ་སྦྱར་བ་དང་། དེ་ཡང་མ་གྲུབ་ན་ཐོག་མཐའ་གཉིས་སུ་ལྷའི་སྔགས་སྲེག་རྫས་ཀྱི་སྔགས་སྤེལ་ཚིག་
གསུམ་ཀ་སྦྱར་བ་རེ། གཞན་རྣམས་ལྷའི་སྔགས་རེ་དང་སྲེག་རྫས་རེ་དུས་མཚུངས་སུ་བྱས་ནས་དབུལ། སྲེག་རྫས་ཀྱི་གཙོ་བོ་
ཡམ་ཤིང་དང་། ཞུན་མར་འབུལ་ཐེབས་རེ་དང་སྔགས་རེ་སྦྱར་བ་སྦྱིན་སྲེག་རེ་རེའི་གྲངས་སུ་བརྩི་བ་ཡིན་ཞིང་། མར་ཁུ་བླུགས་
གཟར་རེ་རེ་གྲངས་རེ་རེ་བགྲང་བར་བྱ་ཡི། བླུགས་གཟར་རེ་ལ་གྲངས་ཁ་ནས་ཐོན་ཚད་བྱས་ནས། ལྷ་ལ་བསླུ་བའི་བསམ་
པས་རང་ངན་སོང་བསྒྲུབ་པར་མི་བྱ་ལ། སྲེག་རྫས་འབུལ་བའི་གྲངས་ནི། སྲེག་བླུགས་གཅིག་གམ་གསུམ་མམ་བདུན་ནམ་
ཉེར་གཅིག་གམ་བརྒྱ་དང་སྟོང་ལ་སོགས་པ་དབུལ་བར་བྱའོ། །ཞེས་ཤཱནྟི་པས་བཤད་པ་ལྟར་ངེས་པ་མེད་དེ། ཡམ་ཤིང་དང་
མར་གཙོ་བོ་ཡིན་པས་མང་བ་དང༌། གཞན་རྣམས་དེ་ལས་ཉུང་བ་དང་། སྡིག་པ་ཞི་བ་དགོས་པ་གཙོ་བོ་ཡིན་ན་ཏིལ་མང་བ་
དབུལ་ཞིང་། ཚེའི་བར་ཆད་ཞི་བ་དོན་དུ་གཉེར་ན་དུར་བ་མང་བར་དབུལ་བ་སོགས་ཤེས་པར་བྱ་སྟེ། བོད་དག་གིས་གྲངས་
ངེས་མང་པོ་བྱེད་པ་ནི་སྙིང་པོ་མེད་པའི་རྟོག་བཟོ་འབའ་ཞིག་གོ། །ལྷའི་སྔགས་དང་སྦྱོར་ཚུལ་ནི། ཨོ་ཨཱབཛྲ་དྷིཀ་མཾ་ཧཱུཾ།
ཨོཾ་བོ་དྷི་བྲྀཀཱ་ཡ། བདག་ཅག་དཔོན་སློབ་ཅེས་སོགས་སོ། །སྲེག་རྫས་དབུལ་བའི་ཆོ་ག་གཞན་ཐམས་ཅད་སྔར་ཇི་ལྟ་
བ་བཞིན་ནོ། །འཁོར་རྣམས་ཀྱི་སྔགས་ནི། ༀ་ཨཱཛི་ན་ཛིཀ་ཨོ་ཧཱུཾ། ཞེས་པ་ནས། ཨོཾ་ཨཱབིབྷཱནྟ་ཀྲྀཏ་ཧཱུྃ་ཧཱུྃ། ཞེས་
པའི་བར་ཏེ། སྲེག་རྫས་རྣམས་ལྷ་རེ་རེ་ལ་གསུམ་མམ་བདུན་ནམ་ཉེར་གཅིག་ལ་སོགས་པ་ཅི་འབྱོར་བ་དབུལ་ལོ། །དེ་ལྟར་
སྲེག་རྫས་རྣམས་ཕུལ་ཚར་བ་དང་། ལྷ་རྣམས་ཀྱི་ཐུགས་ཀ་ནས་སྤྲོས་པའི་སངས་རྒྱས་རྣམས་ཀྱིས་བུམ་པ་
དཀར་པོ་བདུད་རྩིས་གང་བ་ཐོགས་ནས། བསྒྲུབ་བྱ་ཟླ་བའི་དཀྱིལ་འཁོར་ལ་གནས་པ་ལ་ཁྲུས་བྱས་
པས་སྡིག་སྒྲིབ་དང་ནད་གདོན་ལ་སོགས་པ་དག་ནས་ལུས་ཤེལ་ལྟར་གྱུར། པར་བསམ། དེ་ནས་མར་
དགང་བླུགས་གསུམ་མམ་བདུན་ལ་སོགས་པ་གཙོ་བོའི་སྔགས་ཀྱིས་དབུལ་ཞིང་། ཨོཾ་ཨཱ༔ཧཱིཝཔྲ་ཝ་ར་སད་ཀ་རཾ་ཞེས་
སོགས་ཀྱིས་མཆོད་ཡོན་བསང་གཏོར་ཞལ་བསིལ་གསུམ་དབུལ། ཨོཾ་བཛྲ་ཝ་ས་སུ་སྭཱཧཱ། ཞེས་པས་གོས་གསར་པ་མེ་
-172 -



༄༅། །གསང་འདུས་འཇམ་རྡོར་གྱི་ཞི་རྒྱས་ཀྱི་སྦྱིན་སྲེག་འདོད་འཇོའི་བུམ་བཟང་། །༼ཞ༽
ནང་དུ་དབུལ་ཞིང་ལྷ་ལ་ན་བཟའ་དབུལ་བར་བསམ། ཨོཾ་བཛྲ་ཏམྦ་ལ་སྭཱཧཱ། ཞེས་པས་སོ་རྩི་དབུལ། དེ་ནས་འདོད་ཡོན་
དང་ཉེར་སྤྱོད་ཚིགས་བཅད་དང་བཅས་པས་རྒྱས་པར་དབུལ། མི་བསྐྱོད་རྡོ་རྗེ་ཡེ་ཤེས་ཆེ། །ཞེས་སོགས་ཀྱིས་བསྟོད་དེ་
ཕྱག་བྱས་ནས། བཛྲ་དྷིཀ་ཨོཾ་ཨཱཿཧཱུྃ། ཞེས་སོགས་ཀྱིས་ནང་མཆོད་ལྷ་རེ་རེ་ནས་དབུལ། ཨོཾ་ཨཱ༔ཧིཔྲ་ཝ་ར་སད་ཀ་
རཾ་ཨཧཱུྃ་པྲ་ཏིཙྪ་སྭཱཧཱ། ཞེས་མཆོད་ཡོན་དབུལ། དེ་ནས་ལྷག་ཆད་ཀྱི་ཉེས་པ་ཞི་བར་བྱ་བའི་དོན་དུ་མེ་ཏོག་དང་བཅས་
པའི་ཐལ་མོ་སྙིང་ཁར་སྦྱར་ནས། གང་ཡང་བདག་བློ་རྨོངས་པ་ཡིས། །ཉེས་བྱས་ཅུང་ཟད་གང་བགྱིས་
པ༑ ༑གང་ཕྱིར་ལུས་ཅན་སྐྱབས་ཡིན་ཕྱིར། །མགོན་ཁྱོད་དེ་ཀུན་བཟོད་མཛད་རིགས། །མ་རྙེད་ཡོངས་
སུ་མ་ཤེས་དང་། །གང་ཡང་ནུས་པ་མ་མཆིས་པས། །འདིར་ནི་བྱ་བ་གང་བགྱིས་པ། །དེ་ཀུན་ཁྱེད་
ཀྱིས་བཟོད་མཛད་རིགས། །ཨོཾ་བཛྲ་སཏྭ་ཨཱཿ ཞེས་མང་དུ་བརྗོད་ནས་རྡོ་རྗེ་སེམས་དཔའི་ཡི་གེ་བརྒྱ་པ་བཟླ་བར་
བྱའོ༑ ༑དེའི་རྗེས་ལ། བདག་ལ་དངོས་གྲུབ་མཆོག་སྩོལ་ལགས། །ཏིང་འཛིན་ཀུན་གྱི་འབྲས་བུ་སྩོལ། །
སེམས་ཅན་ཀུན་ལ་ཅི་འདོད་པར། །དངོས་གྲུབ་བླ་ན་མེད་པ་སྩོལ། །སླར་ཡང་གཤེགས་པར་མཛད་
པའི་ཕྱིར། །རང་གི་གནས་གཤེགས་བཛྲ་མུ ལྷ་རྣམས་མེ་ལྷའི་ཐུགས་ཀ་ནས་སླར་གཤེགས་ཏེ་
དཀྱིལ་འཁོར་གྱི་ལྷ་སོ་སོ་དང་གཉིས་སུ་མེད་པར་གྱུར། ཞེས་བརྗོད་ལ་སློབ་མ་ལས་ཀྱི་རྡོ་རྗེའི་ལག་ཏུ་མེ་ཏོག་
གཏད། དེས་ཀྱང་སློབ་དཔོན་ལ་ཕྱག་ཕུལ། མེ་ཏོག་དང་སྤོས་འཛིན་པས་དཀྱིལ་འཁོར་གྱི་དྲུང་དུ་སོང་སྟེ་རྡུལ་ཚོན་ཡིན་ན་ལྷ་
རྣམས་དཀྱིལ་འཁོར་གྱི་ནང་དུ་སྤྱན་དྲངས་པར་མོས་ལ། མེ་ཏོག་དཀྱིལ་འཁོར་གྱི་དབུས་ཕྱོགས་སུ་ཕྱར་བ་ཙམ་བྱས་ལ་མདུན་
དུ་བཞག །རས་བྲིས་ཡིན་ན་དཀྱིལ་འཁོར་གྱི་ནང་དུ་གཏོར་རོ། །དེ་ནས་དཀྱིལ་འཁོར་ལ་ཕྱག་བྱའོ། །དཀྱིལ་འཁོར་སྒྲུབ་
མཆོད་དང་མ་འབྲེལ་ན། ཡེ་ཤེས་པ་རྣམས་རང་བཞིན་གྱི་གནས་སུ་གཤེགས། དམ་ཚིག་གི་གཞལ་ཡས་
ཁང་འཁོར་གྱི་ལྷ་རྣམས་ལ་ཐིམ། རྣམ་སྣང་ཡབ་ཡུམ་ཞེས་པ་ནས་སྐུ་རྡོ་རྗེའི་ཐུགས་ཀའི་ཨོཾ་ལ་ཐིམ་པར་
གྱུར༑ རིན་འབྱུང་ཡབ་ཡུམ་ཞེས་པ་ནས་ཨཱལ་ཐིམ། གཙོ་བོ་ཡབ་ཡུམ། མཱ་མ་ཀཱི་ཡབ་ཡུམ། ཞེས་པ་ནས་
ཧཱུཾ་ལ་ཐིམ་པར་གྱུར། ཨོཾ་ཡོ་ག་ཤུདྡྷསརྦ་དྷརྨ་ཡོ་ག་ཤུདྡྷོཉཧཾ། ཞེས་བརྗོད་ཅིང་བསམ་ལ། པད་ཀོར་སྔོན་དུ་འགྲོ་
བའི་འཁྱུད་པའི་ཕྱག་རྒྱ་བྱའོ། ། །
དེ་ནས་ཐབ་ཀྱི་མེ་ལྷ་ལ། ཨོཾ་ཨག་ཡེ། ཞེས་པ་ནས། བཱ་ཧཱ་ནཱ་ཡ་པུཤྲཱི་པྲ་ཏིཙྪ་ཧཱུྃ་སྭཱཧཱ། ཞེས་པ་ནས། བཱ་ཧཱ་ནཱ་
ཡ་ཤཔྟ་པྲ་ཏིཙྪ་ཧཱུྃ་སྭཱཧཱ། བཱ་ཧཱནཱ་ཡ་ཨོཾ་ཨཱཿཧཱུྃ། ཞེས་པས་ཉེར་སྤྱོད་ལྔ་དང་ནང་མཆོད་འབུལ། དེ་ནས་བསང་གཏོར།
ཞལ་བསིལ་སོ་རྩི་གོས་གསར་པ་རྣམས་འབུལ། དེ་ནས་བསྲེག་རྫས་ལྷག་མ་རྣམས་འཇིག་རྟེན་པའི་མེ་ལྷ་ལ་སྔར་བཞིན་
དབུལ། དེ་ནས་དྲིལ་སྟབས་དང་བཅས་པས། འཇིག་རྟེན་དབང་ཕྱུག་ཚངས་དབང་མགོན་གྱི་སྲས། །ཞེས་
-173-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སོགས་ཀྱིས་བསྟོད། དེ་ནས་ཡང་ཞལ་བསིལ་དང་བསང་གཏོར་ཕུལ་ལ། མེ་ལྷའི་སྔགས་ལ། པུཏྠཾ སོགས་སྦྱར་བས་ཀྱང་
མཆོད། དེ་ནས་གཏོར་མ་ཆང་ཆུ་ནང་མཆོད་ཀྱིས་སྦྱངས་ཏེ། ཨོཾ་ཨཱབིགྷཱན་ཀྲྀཏ་ཧཱུཾ། ཨོཾ་ཤཱ་རྱ་ཏཱ་ཞེས་པ་ནས། ཨཱཏཱ་
ཀོཉཧཾ། སྟོང་པར་གྱུར། སྟོང་པའི་ངང་ལས་ཡཾ་ལས་རླུང་གི་དཀྱིལ་འཁོར་ཞེས་པ་ནས། ཨོཾ་ཨཱཿཧཱུྃ། ཞེས་པ་
བདུན་གྱི་བར་གྱིས་སྒྲུབ་ཐབས་ལྟར་བྱིན་གྱིས་བརླབས། ཨོཾ་ཨག་ཡེ། ཞེས་པ་ནས། བཱ་ཧཱ་ནཱ་ཡ་ཨ་ཀཱ་རོ་མུ་ཁཾ་
སརྦ་དྷརྨ་ཎཾ་ཨདྱ་ནུཏྤནྣ་ཏྭད་ཨོཾ་ཨཱཧཱུྃ་ཕཊ་སྭཱཧཱ། ཞེས་པ་གསུམ་གྱིས་གཏོར་མ་དབུལ། མེ་ལྷའི་སྔགས་ཀྱི་མཐར།
པུཤྲཱི་སོགས་སྦྱར་བས་སྔར་ལྟར་ཉེར་སྤྱོད་ལྔ་དབུལ། དེ་ནས་དྲིལ་སྟབས་དང་བཅས་པས། མེ་སྟེ་བསྲེག་བྱ་ཟ་བའི་
ལྷ༑ ་དྲང་སྲོང་རྒྱལ་པོ་གདོན་གྱི་བདག །ཤར་ལྷོ་མེ་ལྷའི་ཚོགས་བཅས་ལ། །མཆོད་ཅིང་བསྟོད་དེ་
ཕྱག་ཀྱང་འཚལ། །མཆོད་སྦྱིན་གཏོར་མ་འདི་སྣོམས་ལ། །རྣལ་འབྱོར་བདག་ཅག་འཁོར་བཅས་
ལ༑ ༑ནད་མེད་ཚེ་དང་དབང་ཕྱུག་དང་། །དཔལ་དང་གྲགས་དང་སྐལ་བ་བཟང་། །ལོངས་སྤྱོད་རྒྱ་
ཆེན་ཀུན་འགྲུབ་ཅིང་། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་
ཚིག་ཅན་གྱིས་བདག་ལ་སྲུངས། །དངོས་གྲུབ་ཀུན་གྱི་སྟོང་གྲོགས་མཛོད། །དུས་མིན་འཆི་དང་ནད་
རྣམས་དང་། །གདོན་དང་བགེགས་རྣམས་མེད་པར་མཛོད། །རྨི་ལམ་ངན་དང་མཚན་མ་ངན། །བྱ་
བྱེད་ངན་པ་མེད་པར་མཛོད། །འཇིག་རྟེན་བདེ་ཞིང་ལོ་ལེགས་དང་། །འབྲུ་རྣམས་འཕེལ་ཞིང་ཆོས་
འཕེལ་དང་། །བདེ་ལེགས་ཐམས་ཅད་འབྱུང་བ་དང་། །ཡིད་ལ་འདོད་པ་ཀུན་འགྲུབ་ཤོག །ཨོ་
ཨཱཧཱིཝཔྲ་ཝ་ར་སད་ཀ་རཾ་ཨཧཱུྃ་པྲ་ཏིཙྪ་ཧཱུྃ་སྭཱཧཱ། གང་ཡང་བདག་བློ་རྨོངས་པ་ཡིས། །ཞེས་པ་ནས། དེ་ཀུན་
ཁྱེད་ཀྱིས་བཟོད་མཛད་རིགས། །ཨོཾ་བཛྲ་སཏྭ་ཨཱ༔ རང་གི་དོན་དང་གཞན་གྱི་དོན། །སྒྲུབ་བྱེད་བསྲེག་
བྱ་ཟ་བར་གཤེགས། །ཇི་བཞིན་དུས་སུ་ཚུར་སྤྱོན་ཞིང་། །བདག་གི་དངོས་གྲུབ་ཐམས་ཅད་སྒྲུབས། །
ཨོ་ཨཱབཛྲ་མུ མེ་ལྷ་ཡེ་ཤེས་པ་རང་གི་གནས་སུ་གཤེགས། དམ་ཚིག་པ་མེ་འབར་བའི་རྣམ་པར་གྱུར།
དེ་ནས་འོ་ཐུག་སྒྲུབ་ན་སྐབས་འདིར་བྱ། དེ་ནས་བསྔོ་བ་ཤིས་བརྗོད་བྱའོ། །དེ་ལྟར་ཞི་བའི་ཆོ་ག་བརྗོད་ཟིན་ཏོ། །
༈ རྒྱས་པའི་སྦྱིན་སྲེག་བྱེད་པར་འདོད་པས། ཐབ་ཀྱི་གཞི་སེར་པོ་ཐབ་ཀྱི་དབྱིབས་གྲུ་བཞི་རྒྱར་ནི་ཁྲུ་དོ་བརྐོས་པའམ་
བསླང་པ་ལ་ཟབས་སུ་ཁྲུ་གང་ཡིན་ལ། སྟེང་ནས་མུ་རན་སོར་བརྒྱད། དེ་ནས་རྒྱ་དང་དཔངས་སོར་བརྒྱད་པའི་ཁ་ཁྱེར། དེ་ལ།
རིན་པོ་ཆེའི་འཕྲེང་བས་བསྐོར་བ། ཐབ་ཀྱི་དབུས་སུ་འཁོར་ལོ་སེར་པོ་རྩིབས་བརྒྱད་པའི་ལྟེ་བ་ལ་རིན་པོ་ཆེ་ཆ་དགུ་པ།
དཔངས་སོར་དྲུག་པ། རྡོ་རྗེས་མཚན་པའམ་ཡང་ན་རིན་པོ་ཆེ་རྐྱང་པ། ཐབ་ཁུང་ལ་ས་སེར་པོས་བྱུག་ཅིང་ཕྱིའི་སྟེགས་བུ་གྲུ་
བཞི་པ། གྲྭ་བཞིར་ཟླ་ཕྱེད་རྡོ་རྗེས་མཚན་པ། སྔར་བཞིན་ཕྱི་རོལ་དུ་བའི་ལྕི་བས་བྱུགས་ཏེ། དེ་དག་ལ་བདུད་རྩི་སེར་པོ་དང་
༑
-174-



༄༅། །གསང་འདུས་འཇམ་རྡོར་གྱི་ཞི་རྒྱས་ཀྱི་སྦྱིན་སྲེག་འདོད་འཇོའི་བུམ་བཟང་། །༼ཞ༽
ལྡན་པའི་དྲི་སེར་པོས་བྱུགས་ལ་མེ་ཏོག་སེར་པོ་གཅལ་དུ་དགྲམ། མཆོད་རྫས་ནི་གསེར་དངུལ་ལ་སོགས་པའི་སྣོད་དུ། ཏིལ་
དང༌། ཞོ་དང་། མེ་ཏོག་སེར་པོ་དང་། དྲི་སེར་པོའི་ཆུ་ལ་སོགས་པའོ། །སྲེག་རྫས་ཁྱད་པར་བ་ནི། ཡམ་ཤིང་གི་རྒྱུ་ཞི་བ་དང་འདྲ་
བའི་ཤིང་གི་དབུས་ཀྱི་ཆ་ལས་བྱུང་བ། སྲིད་དུ་ཁྲུ་གང་། སྦོམས་སུ་ཚངས་པའི་ཚད། བདུད་རྩི་དང་བཅས་པའི་དྲི་སེར་པོའི་
ཆུས་བྲན་ལ། ཞོ་དང་འོ་མ་དང་མར་དུ་བསྐྱུགས་པ་མངར་གསུམ་གྱིས་སྦགས་པའོ། །རྒྱས་པའི་སྲེག་རྫས་ཁྱད་པར་གཞན་
ཡང་༑ འབྲས་ཆེན་ཞོ་དང་བསྲེས་པ་ལ་མངར་གསུམ་གྱིས་སྦགས་པའི་ཟས་མཆོག་དང་། ཞོ་དང་སྦྲང་རྩི་དང་ཏིལ་ནག་དང་།
ཞོ་ཟན་དང་ཞུན་མར་དང་བཅས་པའི་འབྲས་དང་། པདྨ་གེ་སར་དང་། ནཱ་ག་གེ་སར་དང་འབྲུ་རྣམས་སོ། །མེ་ནི་རྒྱལ་པོའམ།
རྒྱལ་རིགས་ཀྱི་ཁྱིམ་ནས་བྱུང་བའམ། ནགས་མེས་ཚིག་པ་དང་། ནོར་བུ་ལས་བྱུང་བ་དང་། དགེ་འདུན་གྱི་ཚང་མང་ལས་བྱུང་
བའོ༑ ༑ཀུ་ཤ་རྣམས་རྩེ་མོ་བྱང་དུ་བསྟན་ལ་དགོད། དགང་བླུགས་འཛིན་པའི་ཕྱག་རྒྱ་ནི་ལག་པ་གཉིས་ཁུ་ཚུར་བཅངས་པའི་
མཐེབ་མཛུབ་གཉིས་རྩེ་སྤྲད་པ་རིན་པོ་ཆེའི་ཕྱག་རྒྱའོ། །ཁ་བྱང་དུ་བལྟས་ལ་སྟན་མཐོན་པོ་ལ་གནས་ནས་རྐང་པ་འོག་ཏུ་དྲང་
པོར་བརྐྱང་པ་བཟང་པོའི་འདུག་སྟངས་བྱས་ཏེ། མེ་ལྷ་སེར་པོ་དང་འཇིག་རྟེན་ལས་འདས་པའི་ལྷ་རྣམས་ཀྱང་འོད་ཟེར་སེར་
པོ་འཕྲོ་བར་བསྒོམས་ལ། སྤེལ་ཚིག་ནི། བདག་ཅག་དཔོན་སློབ་འཁོར་དང་བཅས་པ་རྣམས་ཀྱི་ཚེ་དང་བསོད་
ནམས་དང་འབྱོར་བ་དང་གཟི་བརྗིད་དང་། སྡེ་སྣོད་གསུམ་དང་རྒྱུད་སྡེ་བཞིའི་བཤད་སྒྲུབ་དང་།
བསླབ་པ་གསུམ་གྱི་ཡོན་ཏན་ཐམས་ཅད་པུཊིང་རུ་ཨོ། ཞེས་སྦྱར་རོ། །ཆོ་ག་ལྷག་མ་ཕལ་ཆེར་ནི་སྔར་བརྗོད་པ་ཇི་
ལྟ་བ་བཞིན་ནོ། །གཞན་ཡང་ཆོ་ག་སོ་སོའི་གོ་དོན། རྒྱུ་མཚན། གཞན་དོན་དུ་བྱ་ཚུལ། བགེགས་བརྟག་པ་དང་སེལ་ཚུལ།
ཡམ་ཤིང་གི་སྐྱོན་ཡོན་དང༌། སྲེག་རྫས་སོ་སོའི་བྱེད་ལས། འོ་ཐུག་བསྒྲུབ་ཚུལ་སོགས་རྒྱས་པར་རྗེ་བཙུན་ཆོས་ཀྱི་རྒྱལ་པོ་ཙོང་
ཁ་པ་ཆེན་པོ་རང་ཉིད་ཀྱི་ཞལ་སྔ་ནས་མཛད་པའི་སྦྱིན་སྲེག་གི་ཆོ་ག་ཆེན་མོ་དངོས་གྲུབ་ཀྱི་རྒྱ་མཚོ་ལས་ཤེས་པར་བྱའོ། །
ཕུང་སོགས་ཆོས་རྣམས་རང་ཚུགས་ཐུབ་པའི་དངོས། །ཡོད་པར་སྣང་ཞིང་ཞེན་པའི་ཀུན་རྟོག་
གིས༑ ༑བསྐྱེད་པའི་ལས་དང་དེ་འབྲས་འཁོར་བ་རྣམས། །ལྷན་སྐྱེས་དགའ་བའི་མེ་ཡིས་བསྲེགས་པ་
ལས༑ ༑གནས་ལུས་ལོངས་སྤྱོད་མཛད་པ་ཡོངས་དག་པའི། །རྟེན་དང་བརྟན་པའི་འཁོར་ལོར་ཡོངས་
ཤར་བ། །ངེས་དོན་འཇམ་དཔལ་རྡོ་རྗེའི་སྦྱིན་སྲེག་འདི། །རྭ་སྒྲེང་དཔལ་གྱི་ཁྲིམས་ལྡན་འདུས་པའི་
སྡེའི༑ ༑ངག་འདོན་ཙམ་དུ་ངག་དབང་བྱམས་པས་བྲིས། །དགེ་བས་འགྲོ་བ་འདི་དག་མ་ལུས་
པ༑ ༑ཀུན་རྟོག་སྤྲོས་པའི་རྒྱ་ལས་གྲོལ་རྒྱུར་ཅིག། ། །
༈ ན་མོ་མཉྫཤྲཱི་ཡེ། དཔལ་ལྡན་གསང་བ་འདུས་པའི་རྒྱུད་ཀྱི་དོན། །སྦྱོར་བ་ཡན་ལག་དྲུག་ཏུ་
ལེགས་བསྡུས་ནས། །ཉམས་སུ་ལེན་ཚུལ་འཇམ་དཔལ་དབྱངས་ཉིད་ཀྱིས། །ཡེ་ཤེས་ཞབས་ལ་
-175 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དངོས་སུ་གསུངས་པའི་དོན། །མ་ཚང་མེད་པའི་ཆོག་སྒྲིགས་འདོད་འཇོ་འདི། །བསོད་ནམས་བྱེ་བའི་
ཆུ་ཀླུང་སྨོན་ལམ་འབུམ། །གཅིག་ཏུ་འཁྱིལ་ཞིང་སྙིང་སྟོབས་རབ་རྒྱས་པའི། །ཆུ་གཏེར་ལས་འཁྲུངས་
པར་ཡིག་རྟ་བདུན་བདག །གཟུགས་བརྙན་བགྲང་ཡས་འཆར་འདི་བསྐྲུན་པའི་མཐུས། །མར་གྱུར་
འགྲོ་བ་ཀུན་རྟོག་གིས་བཅིངས་པ། །ཀུན་ཀྱང་སྲིད་པའི་འཆིང་བ་ལས་གྲོལ་ཏེ། །ཡེ་ཤེས་སྐུ་ཡི་སྤྱན་
སྟོང་རྒྱས་གྱུར་ཅིག །འདི་ཡི་ཆེད་དུ་འབད་པ་ཐམས་ཅད་ཀྱང་། །འཇམ་དབྱངས་བླ་མས་དགྱེས་བཞིན་
རྗེས་བཟུང་སྟེ། །རྣམ་མང་ཤེས་བྱའི་ཁྱོན་རྣམས་མ་ལུས་པ། །ཅིག་ཅར་གཟིགས་པ་མྱུར་དུ་ཐོབ་གྱུར་
ཅིག ༑འདི་ཡང་ངག་དབང་བྱམས་པས་དཔལ་རྩེད་ཐང་གི་ཆོས་གྲྭ་ཆེན་པོར་བྲིས་པ་དགེ་ལེགས་འཕེལ། །མངྒ་ལཾ།། །།
-176 -



ནམ
:
ངས
༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼༣༽
-
-
-
་
༄༅། །སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་
འདུས་པའི་བསྐྱེད་རིམ་རིན་ཆེན་འཕྲེང་བ་
བཞུགས་སོ། །
༈ ན་མོ་གུ་རུ་མཉྫའི་ཡེ། དག་པ་གཉིས་ལྡན་ལྷན་སྐྱེས་དགའ་བའི་དངོས། །ཟབ་གསལ་གཉིས་
མེད་ཁ་སྦྱོར་མཚན་དཔེའི་དཔལ། །མ་ལུས་རིགས་ཀྱི་བདག་པོ་གཞོན་ནུའི་སྐུ། །རྒྱལ་ཀུན་ཡབ་
གཅིག་རྟག་ཏུ་སྙིང་དབུས་བཞུགས། །གང་གི་ཕུང་སོགས་སྒྲིབ་བྲལ་དག་པའི་དབྱིངས། །བསམ་གྱིས་
མི་ཁྱབ་ཡེ་ཤེས་སྒྱུ་མ་ཡིས། །ཅིར་ཡང་འཆར་བ་ནམ་མཁའི་ཚོན་རིས་ཅན། །རྟེན་དང་བརྟེན་པར་
བཅས་ལ་ཕྱག་འཚལ་ལོ། །ཀུན་ནས་ཉོན་མོངས་རྣམ་བྱང་ཀུན་གྱི་གཞི། །ཀུན་གྱི་སྙིང་ལ་གནས་པ་
ཕྲ་བའི་དངོས། །ཀུན་ཁྱབ་ཀུན་བཟང་སྒྱུ་འཕྲུལ་དྲ་བའི་སྐུར། །ཀུན་ནས་བསྒྱུར་མཛད་བླ་མའི་ཞབས་
ལ་འདུད། །རྒྱུད་ཀྱི་མཐར་ཐུག་དཔལ་ལྡན་འདུས་པའི་གཞུང་། །སྔོན་བྱོན་པཎ་གྲུབ་དུ་མའི་དགོངས་
པ་བཞིན། །དཀྱིལ་འཁོར་གཙོ་བོ་གསུམ་ལྡན་དགེ་སློང་ཚུལ། །བློ་བཟང་སྙན་གྲགས་འབར་བས་
གསལ་བར་མཛད། །དེ་ཡི་ལེགས་བཤད་རྡོ་རྗེས་ཕུག་པའི་ཤུལ། །བདག་བློ་ཉམ་ཆུང་སྐུད་པས་
བསྒྲོད་བྱས་ཏེ། །ཡེ་ཤེས་ཞབས་ལུགས་རིམ་གཉིས་རིན་ཆེན་འཕྲེང་། །གཟུར་གནས་དོན་གཉེར་
མགུལ་དུ་འཆིང་བར་བྱ། །
འདིར་གང་བཤད་པར་བྱ་བའི་ཆོས་ནི། དཔལ་གསང་བ་འདུས་པ་ཡེ་ཤེས་ཞབས་ཀྱི་ལུགས་སུ་
གྲགས་པ་དེ་ཡིན་ལ། འདི་འཆད་པ་ལ་སྔོན་དུ་གདམས་པ་འདིའི་ལོ་རྒྱུས་ཅུང་ཟད་བཤད་ནས། དེ་
ནས་གདམས་པ་དངོས་ཀྱི་དོན་ཉམས་སུ་ལེན་ཚུལ་བརྗོད་པར་བྱེད་པ་ལ། དང་པོ་ལོ་རྒྱུས་ནི། སློབ་
དཔོན་རང་ཉིད་ཀྱི་མཛེས་པའི་མེ་ཏོག་གི་ཐོག་མར། དབུས་ཀྱི་ཡུལ་ཆེན་ཁ་བི་ར་གྲོང་ཁྱེར་རྡོ་འཇོག་
ཏུ༑ ༑ཞེས་པ་ནས། འཇམ་དཔལ་དབྱངས་ཀྱི་དཀྱིལ་འཁོར་སྤྲུལ་པ་ལ། །བདག་གི་དོན་འདི་བླང་ཕྱིར་
-177-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽ ཀ་
གསོལ་བ་རབ་ཏུ་གདབ། །ཅེས་པའི་བར་གསུངས་པའི་དོན་འདིའི་འགྲེལ་པ་སློབ་དཔོན་བི་ཏོ་པཱ་རས་
མཛད་པ་ལྟར་བཤད་ན། སངས་རྒྱས་མྱ་ངན་ལས་འདའ་ཚུལ་བསྟན་ནས་ལོ་དགུ་བརྒྱར་ཉེ་བ་ན་
ཐོགས་མེད་སྐུ་མཆེད་བྱོན། གཅུང་དབྱིག་གཉེན་ལ་རང་མཁས་ཀྱི་སློབ་མ་བཞི་བྱོན་པའི་ཕར་ཕྱིན་
རང་ལ་མཁས་པར་གྲགས་པ་གྲོལ་སྡེ། དེའི་སློབ་མ་བཙུན་པ་གྲོལ་སྡེ། དེའི་སློབ་མ་མཆོག་གི་སྡེ།
དེའི་སློབ་མ་དུལ་བའི་སྡེ། དེའི་སློབ་མ་མཁན་པོ་རྣམ་སྣང་མཛད། དེའི་སློབ་མ་སློབ་དཔོན་སེང་གེ་
བཟང་པོ། དེའི་སློབ་མ་སློབ་དཔོན་ཆེན་པོ་སངས་རྒྱས་ཡེ་ཤེས་ཞབས་ཀྱིས་ཕྱི་ནང་གི་རིག་པའི་གནད་
དུ་མ་ལ་མཁྱེན་པ་རྒྱས་པར་མཛད་ནས། ལྷག་པར་ཡུལ་དབུས་ན་ལེནྟར་ཡུལ་ཁ་བི་ར་གྲོང་ཁྱེར་རྡོ་
འཇོག་ཅེས་བྱ་བར་མང་བཀུར་བའི་སྡེ་ལས་བསྙེན་པར་རྫོགས་པ་ཐེག་པ་གོང་འོག་གི་གཞུང་སྤྱི་དང་།
ཁྱད་པར་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ། ཤིན་ཏུ་མཁས་པ་སློབ་དཔོན་སེང་གེ་བཟང་པོ་སྒོ་དུ་མ་
ནས་མཉེས་པར་བྱས་ཏེ་ཤེས་རབ་ཀྱི་ཕ་རོལ་ཏུ་ཕྱིན་པ་སོགས་གཞུང་མང་དུ་གསན་ཅིང་མཁས་པར་
གྱུར་ནས་དགེ་སློང་མ་ཡོན་ཏན་བཤེས་གཉེན་གྱིས་བསྐུལ་ནས་ཤེར་ཕྱིན་གྱི་བསྡུས་དོན་མཛད་པ་
སོགས་ཕར་ཕྱིན་ཐེག་པ་མཐའ་དག་ལ་སྦྱངས། དེ་ནས་ཡུལ་དབུས་ནས་བྱང་ཕྱོགས་སུ་དཔག་ཚད་
ཉིས་བརྒྱ་སུམ་ཅུ་ན་ཨོ་རྒྱན་གྱི་ཡུལ་དུ་ཕྱག་རྒྱ་ཆེན་པོ་ཐོབ་པ་སློབ་དཔོན་འཇོ་སྒེག་རྡོ་རྗེའི་དྲུང་དུ་བྱ་བ་
དང་རྣལ་འབྱོར་རྒྱུད་མང་དུ་གསན་ནས་སྦྱངས། ཡང་གནས་དེའི་ཕྱོགས་གཅིག་ན་བསམ་གྱིས་མི་
ཁྱབ་པའི་མན་ངག་ཐོབ་པ། དེ་ཁོ་ན་ཉིད་བརྙེས་པ་རྣལ་འབྱོར་མ་གུ་ནེ་རུ་ཞེས་བྱ་བ་མཉེས་པར་བྱས་
ནས་བླ་ན་མེད་པའི་རྒྱུད་མང་དུ་གསན་ནས། དམ་ཚིག་དང་སྡོམ་པ་དག་པར་བྱས་ཏེ་བླ་མ་དེའི་གསུང་
བཞིན་བསྒོམས་པས་ལྷས་རྨི་ལམ་དུ། ཨོ་རྒྱན་གྱི་གནས་དེའི་བྱང་ཕྱོགས་ཀྱི་ཆབ་སྒོ་ན་གདོལ་པའི་
རིགས་ཀྱི་བུ་མོ་ཛ་ཐིག་ཛ་ལ་ཞེས་བྱ་བ་ལོ་བཅུ་དྲུག་ལོན་པ་ཞིག་ཡོད་དེ། དེ་ནི་རྣལ་འབྱོར་མ་ལའི་
ཆེན་མོ་ཡིན་པས། དེར་སོང་དང་འདོད་དོན་འགྲུབ་བོ། །ཞེས་ཟེར་བས་འཕྲལ་དུ་ཕེབས་ཏེ་མཉེས་
པར་བྱས་པས། ཕྲ་མོའི་ལུས་སྩལ་བ་ཙམ་གྱིས་ཛམྦྷ་ལའི་གྲུབ་པ་ཐོབ། དེ་ནས་ཡུལ་ཛ་ལན་ཐ་ར་ན་
གྲོང་ཁྱེར་ཀོ་ནོ་ཛེར་ཞེས་བྱ་བ་ན་ཤེས་རབ་ཀྱི་རྒྱུད་ལ་བསམ་པ་ཆུ་ཀླུང་ལྟ་བུར་གྱུར་པ་བྱིས་པ་ཆུང་
བའི་ཞབས་མཉེས་པར་བྱས་ནས་མ་རྒྱུད་ལ་འབད་པས་སྦྱངས། དེ་ནས་ཡུལ་དབུས་ནས་ལྷོ་ཕྱོགས་
སུ་དཔག་ཚད་སུམ་བརྒྱ་ཡོད་པ་ན་ཡུལ་ཀོང་ཀ་ན་ཞེས་བྱ་བར། ནམ་མཁའི་ཤིང་ལྡན་ཞེས་བྱ་བའི་
ཕྱོགས་གཅིག་ན་ཐབས་གཙོ་བོར་བྱེད་པའི་རྒྱུད་ལ་དགོངས་པ་ཆུ་ཀླུང་ཆེན་པོ་ལྟ་བུར་གྱུར་པ་སྐྱེ་བ་
-178 -



( ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
གཅིག་གིས་ཐོགས་པ་གྲུབ་པའི་དབང་ཕྱུག་བསྲུང་བའི་ཞབས་ཞེས་བྱ་བ་རྫུ་འཕྲུལ་དང་ལྡན་པ་སློབ་
མ་བྲམ་ཟེ་ཙ་ཏྲ་ར། བྲམ་ཟེ་གུ་ཧ་ས་ར་ཏ། རྒྱལ་རིགས་མཉྫཤི། རྗེའུ་རིགས་སུརྱ་བྷ་ཏྲ། དམངས་
རིགས་དཱི་པཾ་ཀ་ར། དམངས་རིགས་ཁཎྜ་སུ་ཏྲ། སྨད་འཚོང་མ་ཨཱ་ལོ་ཀི། སྨད་འཚོང་མ་ས་དུ་ཤཱི་ལ་
ཞེས་བྱ་བ་རྣམས་ཀྱི་ཡོ་བྱད་ལྷ་མོ་ནོར་རྒྱུན་མས་ཉི་མ་རེ་རེ་བཞིན་གསེར་གྱི་མ་ཤ་བཅུ་མུ་ཏིག་ཧ་ར་
ཕྱེད་༑ ཀན་པ་ཎ་སུམ་བརྒྱ་རེ་སྦྱོར་བའི་དྲུང་དུ་ལོ་དགུའི་བར་དུ་བཏུད་ཅིང་སྐྱེ་བ་གཅིག་གིས་ཐོགས་
པར་བྱས་ནས། འདུས་པའི་རྒྱུད་ལེའུ་བཅོ་བརྒྱད་པ་འགྲེལ་པ་དང་བཅས་པ་རྨེ་ཤ་ཅན་གྱི་བུ་མོ་བི་མ་
ལ་མུ་ཏྲི་དང་བཅས་པར་ཉན་ནས་ཟླ་བ་བཅོ་བརྒྱད་ཀྱི་བར་དུ་བསྒྲུབས་སོ། །དེ་ལྟར་བསྒྲུབས་པའི་ཚེ་
བླ་མའི་ཞལ་ནས་འདུས་པ་འདིའི་དོན་མ་ལུས་པ་བདག་གིས་ཀྱང་མ་རྟོགས་སོ། །ཞེས་གསུངས་པས་
ཐུགས་ཅུང་ཟད་ཆད་ནས་འདི་མ་གཏོགས་པར་གཞན་ནི་དོན་མེད་དོ་དགོངས་ནས། རང་གི་ཕྱག་རྒྱ་
འདུས་པའི་གླེགས་བམ་དུ་བྱས་ནས། མགུལ་དུ་བཏགས་ཏེ་དེ་ལས་བྱང་ཕྱོགས་སུ་བགྲོད་དོ། །རྡོ་རྗེ་
གདན་གྱི་རྒྱབ་ན་ཀུ་བ་ཙ་ཞེས་བྱ་བའི་ས་སྟག་དང་དྲེད་སོགས་འཇིགས་པ་ཆེན་པོ་ཡོད་པ་དེར་ཕྱིན་
ནས་སྙིང་པོ་བསྐུལ་བའི་སྒྲུབ་པ་ཟླ་བ་དྲུག་མཛད་པས། དཀྱིལ་འཁོར་གྱི་གཙོ་བོས་སྤྲུལ་པའི་དགེ་
སློང་འཇམ་དཔལ་བཤེས་གཉེན་བྱི་བའི་ཤམ་ཐབས་དང་། ཆོས་གོས་ཀྱིས་ཐོད་བཅིངས་ཤིང་། གླང་
ཁྲ་བོ་ལ་དོར་བྱས་ནས་ཞིང་རྨོ་བ་དང་། བུད་མེད་ངན་མ་བུ་ཆུང་དང་བཅས་པ་དང་། ཁྱི་མོ་དཀར་མོ་
མཚན་མ་གསལ་བར་སྟོན་ཅིང་འབྲས་ཆན་ཞོ་དང་བཅས་པ་སྐྱུག་པ་ཞིག་གཟིགས་པས་ཅུང་ཟད་མ་
དད་པའི་བློ་སྐྱེས་པའི་ཚེ། སློབ་དཔོན་སྔགས་སྤྱོད་པའི་ཆོ་ག་ལ་གནས་པར་མཁྱེན་ནས། སྤྱན་རས་
ཀྱིས་བཙའ་བའི་ཕྱིར། སྟོན་ཟླ་ར་བའི་ཡར་ངོའི་ཚེས་བརྒྱད་ཀྱི་ཐོ་རངས། སྐར་མ་མགོ་དང་ལག་
གཉིས་ཡོལ་བའི་ཚེ། སྤྲུལ་པའི་དགེ་སློང་གིས་འཇམ་དཔལ་དབྱངས་ལྷ་བཅུ་དགུའི་དཀྱིལ་འཁོར་
དངོས་སུ་སྤྲུལ་ནས། རིགས་དང་མོས་པ་དྲིས་པ་ལ། སློབ་དཔོན་ཆེན་པོས་ལན་བཏབ་པ་ན། དགེ་
སློང་དང་བུད་མེད་ཁྱི་མོ་དང་བཅས་པ་ཁང་པ་ཆུང་ངུ་ཞིག་གི་ནང་དུ་ཞུགས་ཏེ་གནས་པའི་བླ་མ་དཀྱིལ་
འཁོར་དང་བཅས་པ་ལ་སློབ་དཔོན་གྱིས་དཔལ་གསང་བ་འདུས་པའི་སྦས་པའི་དོན་དང་། མཐར་
ཐུག་པའི་དོན་རྣམས་སྟོན་པའི་ཕྱིར་དུ། ཁྱོད་ནི་སེམས་ཅན་ཀུན་གྱི་ཡབ་སྟེ་ཡུམ་ཡང་ཡིན་ཞེས་པ་
ནས༑ སྦས་པ་ཤོད་ཅེས་གསོལ་བ་བཏབ་པས། དཀྱིལ་འཁོར་གྱི་གཙོ་བོ་འཇམ་དཔལ་དབྱངས་
འཛུམ་ཞིང་དགྱེས་པའི་གར་དང་བཅས་ཏེ་བྲག་ཆ་ལྟ་བུའི་རྡོ་རྗེའི་གླུ་དབྱངས་ཀྱིས། ཨ་བི་ཡཾ་རཾ་བཾ་ལཾ་
-179 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཧཱུྃ༔ ཨ་ལ་ལ་ལ་ལ་ཧོ། རྗེ་བཙུན་ཐུགས་རྗེ་ཆེ་རྣམས་ཀྱིས། །ཞེས་པ་ནས། སྒྲུབ་པ་ལ་ནི་ཤིན་ཏུ་
འབོད། །ཨ་ལ་ལ་ལ་ལ་ཧོ། ཞེས་པའི་བར་གྱི་རིམ་པ་གཉིས་པ་ཟབ་གསལ་གཉིས་མེད་ཀྱི་རྫོགས་
རིམ་གྱི་ངོ་བོ་ཉམས་སུ་ལེན་ཚུལ་དང་། སྒྲུབ་ཐབས་སོགས་མཛད་པའི་ལུང་རྒྱས་པར་བཀའ་སྩལ་
ནས༑ སྤྲུལ་པའི་དགེ་སློང་བུད་མེད་ཁྱི་མོ་དང་བཅས་པ་ནམ་མཁའ་ལ་སྤྲིན་དེངས་པ་བཞིན་དུ་ཡལ་
བར་གྱུར་ཏོ། །དེ་ནས་སློབ་དཔོན་ཆེན་པོས་དོན་དེ་རྣམས་ཐུགས་ལ་འཁྲུངས་ནས་འགྲོ་དོན་རྒྱ་ཆེན་
པོའི་ཕྱིར་དུ། རྡོ་རྗེ་གདན་ནས་བྱང་ཤར་མཚམས་ན་དཔག་ཚད་དྲུག་དང་རྒྱང་གྲགས་གཉིས་སོང་
བར་སྤ་ར་ས་ཏའི་ཕུག་ཏུ་གནས་བཅས་ཏེ་བཞུགས་པའི་ཚེ་འཁོར་རྒྱ་ཆེན་པོའི་ནང་ན་རྒྱལ་ཚབ་ཀྱིས་
སའི་གང་ཟག་བཅོ་བརྒྱད། དེ་རྣམས་ཀྱི་ནང་ནས་ཀྱང་མཐོང་བའི་ཆོས་ལ་མྱ་ངན་ལས་འདའ་བའི་
གང་ཟག་ཁྱད་པར་ཅན་མར་མེ་མཛད་བཟང་པོ། རབ་ཏུ་ཞི་བའི་བཤེས་གཉེན་སྒྲ་གཅན་འཛིན་བཟང་
པོ་༑ རྡོ་རྗེ་བདེ་བ་ཆེན་པོ་རྣམས་ཀྱིས་མཐུན་པའི་ཡོ་བྱད། ཚོགས་ཀྱི་འཁོར་ལོའི་ཡོ་བྱད་རྣམས་གནོད་
སྦྱིན་གནོད་གནས་ཏེ་དཔལ་ཛམྦྷ་ལས་ཉིན་རེ་བཞིན་ཀར་ཤ་པ་ཎ་བདུན་བརྒྱ་རེ་སྦྱོར་ཞིང་། འཁོར་
རྣམས་ལ་འཇམ་དཔལ་དབྱངས་ཀྱི་ཞལ་ལུང་འདི་བཀྲོལ་ནས་བསྟན་ཞིང་མི་བརྗེད་པའི་གཟུངས་
ཀྱིས་གཟུང་བ། འཁོར་རྣམས་ཀྱིས་གསོལ་བ་བཏབ་ནས་ཡི་གེར་བཀོད་ཅིང་བསྡུས་ལ། དེ་བས་ཁྱེད་
ཀྱི་ཡང་དག་བློས། །སངས་རྒྱས་ཀུན་གྱི་འདུས་པའི་རྒྱུད། །གསང་ཆེན་གསང་ལ་ཆེས་གསང་བ། །གོང་
ན་མེད་པའི་ལུང་ཆེན་པོ། །འདི་ཡི་རིམ་པ་དང་པོ་ཡི། །སྒྲུབ་པའི་ཐབས་དང་སྦྱིན་སྲེག་དང་། །གཏོར་
མ་སྣ་ཚོགས་འཁོར་ལོ་དང་། །བསྡུས་པ་དང་ནི་རྣམ་བཤད་དང་། །དཀྱིལ་འཁོར་ཆོ་ག་ལ་སོགས་པ། །
མི་ཤེས་མུན་སྒྲིབ་སེམས་ཅན་གྱི། །ཐུར་མ་ལྟ་བུར་བརྩམ་པར་བགྱི། །ཞེས་བཀའ་གནང་བའི་བསྟན་
བཅོས་བསྐྱེད་རིམ་སྟོན་པ་སྒྲུབ་ཐབས་ཀུན་བཟང་སོགས་དང་། རྫོགས་རིམ་སྟོན་པ་གྲོལ་བའི་ཐིག་
ལེ་སོགས་མཛད་ནས་འཁོར་རྣམས་ལ་བསྟན་ཞིང་། དེ་ནས་ལྷོ་ཕྱོགས་ཀྱི་བླ་མ་དམ་པ་བསྲུང་བའི་
ཞབས་སམ་བྷ་ལི་ས་ཏཱིའི་ཞལ་སྔ་ནས་ཀྱིས་སྤྱན་དྲངས་ནས་ཆོས་ཀྱི་གཏམ་ཟབ་ལ་ངོ་མཚར་ཆེ་བ་དུ་
མས་བླ་མ་དང་རྡོ་རྗེ་སྤུན་རྣམས་མཉེས་པར་མཛད་དེ། མདོར་ན་ན་ལེནྡྲར་མུ་སྟེགས་བཏུལ་བ་དང་།
རྡོ་རྗེ་གདན་དུ་མཆོད་པ་རྒྱ་ཆེན་པོ་དང་། རབ་ཏུ་གནས་པ་མཛད་པ་སོགས་ཀྱིས་བསྟན་པ་དང་སེམས་
ཅན་གྱི་དོན་མཐའ་ཡས་པ་མཛད་དོ། །དེ་ནས་མར་མེ་མཛད་བཟང་པོ་ལ་སོགས་པ་མཁས་གྲུབ་ཀྱི་
སློབ་མ་རྣམས་ཀྱིས་སློབ་དཔོན་ཆེན་པོའི་གཞུང་རྣམས་ལ་འགྲེལ་བ་མཛད་པ་དང་དོན་ཉམས་སུ་
- 180 -



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
བཞེས་པས་རྒྱ་གར་ཤར་ནུབ་ཁ་ཆེ་ལ་སོགས་པར་དཔལ་གསང་བ་འདུས་པ་ཡེ་ཤེས་ཞབས་ལུགས་
ཞེས་ཉི་ཟླ་ལྟར་གྲགས་པ་འདི་ལ་རྩ་རྒྱུད་ལེའུ་དང་པོར་རྒྱུད་ཀྱི་དོན་མདོར་བསྟན། ལེའུ་གཉིས་པ་
ནས་བཅུ་བདུན་པའི་བར་གྱིས་རྒྱས་པར་བཤད། ལེའུ་བཅོ་བརྒྱད་པའི་དྲིས་ལན་དོན་ཚན་ལྔ་བཅུ་ང་
གཅིག་གིས་གསལ་བར་བཤད་པའི་སྡོམ། བསྙེན་སྒྲུབ་ཡན་ལག་བཞི་ལ་བསྐྱེད་རིམ་གྱི་དབང་དུ་
བྱས་པ་དང་། རྫོགས་རིམ་གྱི་དབང་དུ་བྱས་པ་གཉིས་དང་། སྦྱོར་བ་ཡན་ལག་དྲུག་གི་སོར་སྡུད་དང་
བསམ་གཏན་གཉིས་བསྐྱེད་རིམ་དང་སྲོག་རྩོལ་འཛིན་པ་རྗེས་དྲན་ཏིང་ངེ་འཛིན་བཞི་རྫོགས་རིམ་གྱི་
དབང་དུ་བྱས་པའི་བསྐྱེད་རིམ་ལ་ལྷ་བཅུ་དགུ་མ་དང་། རྫོགས་རིམ་ལ་ཐིག་ལེ་བཞིའམ་དགའ་བ་
བཞིའི་སྒོ་ནས་ཉམས་སུ་ལེན་ཚུལ་གྱི་གནད་རྣམས། ལྔ་བརྒྱ་བ་རྣམས་ཀྱི་གཙུག་གི་ནོར་བུ་དཔལ་ལྷ་
གཅིག་དཱི་པཾ་ཀ་རས་གྲུབ་ཆེན་མར་མེ་མཛད་བཟང་པོ་དང་། སློབ་དཔོན་ཤནྟི་པའི་ཞབས་ལ་གཏུགས་
ནས་ལུགས་འདི་ལ་ཤིན་ཏུ་མཁས་པར་སྦྱངས་ནས་ཐུགས་དམ་གྱི་མཐིལ་དུ་མཛད་པ་ལས། ལྷ་བླ་མ་
བྱང་ཆུབ་འོད་ཁུ་དབོན་གྱིས་བོད་དུ་གདན་དྲངས། འབྲོམ་རིན་པོ་ཆེས་སྤྲུལ་པ་སྣ་ཚོགས་ཀྱིས་ལིའི་
རྒྱལ་པོའི་མཆོད་གནས་འཇམ་དཔལ་རྡོ་རྗེ་ད་ལྟ་རྭ་སྒྲེང་གི་རྟེན་གཙོ་འདི་སྤྱན་དྲངས་ནས་བོད་དུ་
ཕེབས་པ་ན། ལྷ་བླ་མ་བྱང་ཆུབ་འོད་ཀྱིས་བདག་རྒྱུད་གསང་བ་འདུས་པ་ལ་མོས། ཡི་དམ་ཐུགས་རྗེ་
ཆེན་པོ་ལ་མོས་པས་དེ་ཇི་ལྟར་ཉམས་སུ་ལེན་ཚུལ་གྱི་གདམས་པ་གནང་དགོས་ཞུས་པའི་ཚེ། ཇོ་བོ་
རིན་པོ་ཆེས་འདིའི་དཀྱིལ་འཁོར་བཞེངས་ཏེ་ཆས་འཇུག་མཛད་ནས་ལྷ་བླ་མ་བྱང་ཆུབ་འོད་གཅིག་པུ་
ལ་འཇིག་རྟེན་དབང་ཕྱུག་གཙོ་བོར་འཕོས་པའི་འདིའི་དབང་དང་གདམས་པ་མ་ལུས་པར་གནང་། དེ་
ནས་འབྲོམ་རིན་པོ་ཆེ་ཁམས་ནས་ཕེབས་འཕྲལ་འདིའི་དབང་གནང་སྟེ་འཇམ་དཔལ་རྡོ་རྗེའི་སྐུ་རང་
བྱོན་ཡང་གནང་ནས་ཡབ་སྲས་གཉིས་ཀས་སྦས་པའི་ཚུལ་གྱིས་འདིའི་ཉམས་བཞེས་ལ་གཞན་དང་མི་
འདྲ་བའི་རྩིས་པོ་ཆེར་མཛད་ཅིང་། སྲས་ཀྱི་ཐུ་བོ་རྣལ་འབྱོར་པ་ཆེན་པོ་སྐུ་མཆེད་རྣམ་པ་གསུམ་ལ་
སོགས་པ་བཀའ་གདམས་གོང་མ་དེ་རྣམས་ཐམས་ཅད་ཀྱིས་ཐུགས་དམ་གྱི་གཙོ་བོར་མཛད་པས། ཇོ་
བོ་ཡབ་སྲས་གཉིས་ཀའི་དངུལ་གདུང་ལ་འདིའི་དཀྱིལ་འཁོར་གྱི་ལྷ་ཚོགས་རང་བཞེངས་ཤིང་། གཞན་
ཡང་བྱ་འདབ་ཤར་ནུབ་ཏུ་གྲགས་པའི་འབྲོམ་རིན་པོ་ཆེའི་སྐུ་བརྙན་རྭ་སྒྲེང་བའི་རྟེན་གཙོ་དང་། གོང་
མ་བགྲེས་པོ་དེ་རྣམས་ཀྱི་ཐུགས་དམ་སྐུ་ཐང་ལ་འཇམ་དཔལ་རྡོ་རྗེའི་ལྷ་ཚོགས་རྒྱས་བསྡུས་ཅི་རིགས་
པ་མ་བཞེངས་པ་ཆེར་མི་སྣང་ཀྱང་། སྔགས་ལ་དམ་དོག་ཆེ་བས་སྐུ་བརྙན་ཡང་ཡབ་ཡུམ་ཞལ་སྦྱོར་
- 181-



པས།
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཏན་ནས་མ་བཞེངས་ཤིང་འདི་ཉམས་སུ་ལེན་པའི་སྐད་ཆ་ཙམ་ཡང་མི་གནང་བ་ཡིན་ལ། བཀའ་
གདམས་ཐིག་ལེ་བཅུ་དྲུག་གི་ཉམས་ལེན་གྱི་འགྲོ་ལུགས་སྤྱི་དང་། ཁྱད་པར་ཐིག་ལེ་བཅུ་དྲུག་པ་ཟུང་
འཇུག་གི་ཐིག་ལེ་ནི་འདིའི་རྫོགས་རིམ་དང་ཤིན་ཏུ་མཐུན་པ་ཡིན་ནོ། །དེར་མ་ཟད་ལོ་ཙཱ་བ་རིན་ཆེན་
བཟང་པོས་པཎྜིཏ་ཤདྡྷ་ཀ་ར་ལ་གཏུགས་ནས། སྒྲུབ་ཐབས་ཀུན་བཟང་རྩ་འགྲེལ་བོད་སྐད་དུ་བསྒྱུར་
ནས་དབང་དང་གདམས་པ་དར་བར་བྱས་པ་ཐམས་ཅད་མཁྱེན་པ་བུ་སྟོན་རིན་པོ་ཆེའི་བར་བརྒྱུད་པ་
དང༑ ལྷ་བླ་མ་ཡེ་ཤེས་རྒྱལ་མཚན་གྱིས་འཇམ་དཔལ་ཞལ་ལུང་མཛེས་པའི་མེ་ཏོག་རྩ་འགྲེལ་དང་།
གྲོལ་བའི་ཐིག་ལེ་རྩ་འགྲེལ་སོགས་བསྒྱུར་བ་དང་པཎྜིཏ་སྨི་ཏི་ཛྙཱ་ན་ཀིརྟིས་སྒྲུབ་ཐབས་ཀུན་བཟང་
བསྒྱུར་ནས་འཆད་ཉན་མཛད་ལ། ས་ཆེན་ཀུན་དགའ་སྙིང་པོས་ཀྱང་མགོས་ཁུག་པ་ལྷས་བཙས་ལ་
འདིའི་ཆོས་སྐོར་ཞུས་ནས་ཉམས་བཞེས་མཛད་པས་དེ་དག་གི་རྒྱུན་ད་ལྟའང་ས་སྐྱ། ཞྭ་ལུ། ངོར།
གོང་དཀར་རྡོ་རྗེ་གདན་སོགས་ན་མ་ཆད་པར་བཞུགས་ཤིང་། ལྷག་པར་དུ་ཆོས་ཀྱི་རྒྱལ་པོ་ཙོང་ཁ་པ་
ཆེན་པོས་བུ་སྟོན་རིན་པོ་ཆེའི་སློབ་མ་ཐུགས་སྲས་རིན་ཆེན་རྣམ་རྒྱལ་ལ་འདིའི་དབང་ལུང་མན་ངག་
རྣམས་གསན་ནས་ཉམས་སུ་བཞེས་པས་དཀྱིལ་འཁོར་གྱི་གཙོ་བོས་དངོས་སུ་ཞལ་བསྟན་ནས་གྲུབ་
པ་མཆོག་བརྙེས་ཏེ་སྐལ་ལྡན་གྱི་གདུལ་བྱ་དུ་མ་ལ་འདིའི་ཆོས་སྐོར་ལེགས་པར་བཀའ་སྩལ་ཞིང་།
བསྐྱེད་རིམ་གྱི་སྐོར་སྒྲུབ་ཐབས་ཀུན་བཟང་རྩ་འགྲེལ་རྣམས་གུང་བསྒྲིགས་ནས་ཉམས་སུ་ལེན་བདེ་
བ་འཇམ་དཔལ་དབྱངས་ཀྱི་དགོངས་པ་གསལ་བར་གཏན་ལ་ཕབ། རྫོགས་རིམ་གྱི་སྐོར་རྣམས་
མཛེས་པའི་མེ་ཏོག་རྩ་འགྲེལ་དང་། གྲོལ་བའི་ཐིག་ལེ་རྩ་འགྲེལ་རྣམས་གུང་བསྒྲིགས་ནས་སྔགས་
རིམ་ཆེན་མོ་ན་ཡེ་ཤེས་ཞབས་ལུགས་ཀྱི་རྫོགས་རིམ་ཟུར་དུ་མཛད་ཅིང་དཀའ་བའི་གནད་དུ་མ་ཞིག་
ནི་རིམ་ལྔ་གསལ་སྒྲོན་སོགས་སུ་ཐོར་བུ་ཐོར་བུར་གཏན་ལ་འབེབས་པ་གནང་ནས་ཆོས་སྐོར་འདི་
འཇིག་རྟེན་འདི་ན་ཉི་མ་ལྟར་གསལ་བར་མཛད་དོ། །
གཉིས་པ་ཉམས་སུ་ལེན་ཚུལ་ནི། དེ་ལྟར་ཡིད་ཆེས་ཤིང་ཁུངས་བཙུན་པའི་ལུགས་སྲོལ་བཟང་
པོ་འདིར་ཞུགས་ནས་ཟབ་གསལ་གཉིས་མེད་ཀྱི་ཟུང་འཇུག་ཚེ་འདི་ལ་མངོན་དུ་འགྱུར་བར་འདོད་
པའི་གང་ཟག་བློ་གྲོས་དང་ལྡན་པ་རྣམས་ཀྱིས་ནི། དེང་དུས་བསྐལ་པ་གྲངས་མེད་གསུམ་ལ་མི་
བལྟོས་ལ། འདོད་ཡོན་ལ་ཅི་དགར་སྤྱོད་ཅིང་རང་གིས་ཐོས་བསམ་ཅི་ཡང་བྱེད་མི་དགོས་པ་དང་།
དམ་ཚིག་དང་སྡོམ་པ་བསྲུང་བ་གང་ཡང་མི་དགོས་པར་བླ་མའི་མན་ངག་ཟབ་མོར་གྲགས་པའི་བརྒྱུད་
- 182 -



(9） ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
པ་སངས་རྒྱས་ལ་གཏུགས་མི་དགོས་པ་ཞིག་ལ་ཞག་ཤས་རེ་དང་ཟླ་དུམ་རེ་ཙམ་མི་དང་མ་འཕྲད་པར་
བསྡད་པས། མདོ་རྒྱུད་དུ་མ་ནས་ཤིན་ཏུ་ཐོབ་དཀའ་བར་བཤད་པའི་སངས་རྒྱས་ཟེར་པ་དེ་ཐོབ་འོང་
སྙམ་པ་དང་། ཐོབ་པར་ཁས་ལེན་པ་རྣམས་ཀྱི་རྗེས་སུ་མི་འབྲང་བར། དཔལ་ལྡན་ཨ་ཏི་ཤས་སངས་
རྒྱས་ཀྱི་བསྟན་པ་ཡོངས་སུ་རྫོགས་པ་ཉམས་སུ་ལེན་ཚུལ་རྒྱ་གར་པཎ་གྲུབ་དུ་མའི་ཐུགས་བཅུད་བྱང་
ཆུབ་ལམ་གྱི་སྒྲོན་མར་ཇི་ལྟར་གསུངས་པ་ལྟར་སྐྱེས་བུ་གསུམ་གྱི་ལམ་ལ་བློ་ལེགས་པར་སྦྱངས་ནས།
དེའི་རྗེས་སུ་བླ་མ་མཚན་ཉིད་དང་ལྡན་པ་ལ་ལུགས་འདིའི་དབང་བཞི་རྫོགས་པར་ཞུས་ཏེ་དམ་ཚིག་
དང་སྡོམ་པ་དག་པ་གཞིར་བཟུང་ནས་རྩ་བཤད་ཀྱི་རྒྱུད་ལེགས་པར་ཤན་སྦྱར་ནས་བཤད་པའི་སྙིང་
པོ༑ འཇམ་དཔལ་ཞལ་ལུང་རྩ་འགྲེལ་དང་། སྒྲུབ་ཐབས་ཀུན་བཟང་རྩ་འགྲེལ་དང་། གྲོལ་བའི་ཐིག་
ལེ་རྩ་འགྲེལ་དང་། དཀྱིལ་ཆོག་འཇིག་རྟེན་སྣང་བྱེད་རྩ་འགྲེལ་སོགས་དང་། རྗེ་ཡབ་སྲས་ཀྱི་མན་
ངག་རྣམས་ལ་དང་པོར་ཐོས་པ་རྣམ་པར་དག་པ་རེ་བྱས་ནས་དེ་ནས་སྒྲུབ་པ་ལ་འཇུག་དགོས་པ་ཡིན་
ཏེ༑ རྒྱན་བདུན་སྒྲོལ་བ་ལས། རྣལ་འབྱོར་བླ་མའི་བརྒྱུད་འཛིན་པས། །འབྲས་བུ་རྒྱུ་ལ་རག་ལས་ཏེ། །
ས་བོན་ལྟ་བུའི་གང་ཟག་ལྔ། །སྤང་བླང་བྱེ་བྲག་ཤེས་པར་བྱ། །དེ་ནས་རིམ་པར་དབང་བླངས་ཏེ། །
ཐབས་ཀྱི་རྒྱུད་ལ་འཇུག་པར་བྱ། །དང་པོ་ཉན་པའི་ཤེས་རབ་ཀྱིས། །ཚིག་གི་རྒྱུད་ལ་ཐོས་པ་བསྐྱེད། །
དེ་ནས་བསམ་པའི་ཤེས་རབ་ཀྱིས། །ཚིག་དང་དོན་དུ་འབྲེལ་བ་བསླབ། །དེ་ནས་སྒོམ་པའི་བློ་རྩལ་
གྱིས༑ ༑དང་པོར་བསྐྱེད་པའི་རིམ་པ་བསླབ། །དེ་རྗེས་རྫོགས་པ་མཐར་དབྱུང་སྟེ། །ཁ་བུབ་རྡོལ་དང་
དུག་ཅན་གྱི། །སྐྱོན་རྣམས་སྤངས་ཏེ་རྒྱུན་གནས་ན། །ཆུ་ལུད་རྐྱེན་གྱིས་འབྲས་བསྐྱེད་བཞིན། །འབྲས་
བུ་མངོན་འགྱུར་ཐེ་ཚོམ་མེད། །ཅེས་གསུངས་པའི་ཕྱིར་དང་། ཀྱེ་རྡོར་གྱི་དཀའ་འགྲེལ་མུ་ཏིག་ཕྲེང་བ་
ལས༑ བློ་གྲོས་མེད་ལ་ཐོས་མེད་མ་ཐོས་ལའང་བསམ་པ་མེད། །གཉིས་བྲལ་རྣལ་འབྱོར་མེད་ཅིང་
རྣལ་འབྱོར་བྲལ་ལ་དངོས་གྲུབ་མེད། །ཅེས་སྣོད་ལྡན་གྱི་གདུལ་བྱས་ཐོས་བསམ་སྒོམ་གསུམ་ཀ་མ་
ནོར་བ་ལ་འབད་ན་འབྲས་བུ། དངོས་གྲུབ་རབ་འབྲིང་ཐ་མ་རྣམས་ཐོབ་ལ། དེ་ལས་ལྡོག་ན་མི་ཐོབ་
པར་གསུངས་པའི་ཕྱིར་རོ། །དེ་ཡང་གྲོལ་བའི་ཐིག་ལེ་ལས། སངས་རྒྱས་རྣམས་ཀྱི་ཆོས་བསྟན་པ། །
རིམ་པ་གཉིས་ལ་ཡང་དག་གནས། །བསྐྱེད་པ་ཡི་ནི་རིམ་ཉིད་དང་། །རྫོགས་པའི་རིམ་པ་ཁོ་ནའོ། །
ཞེས་གསུངས་པ་ལྟར་སངས་རྒྱས་ཀྱིས་གསུངས་པའི་ཆོས་ཀྱི་སྙིང་པོ་བསྐྱེད་རིམ་དང་རྫོགས་རིམ་
གཉིས་རིམ་གྱིས་ཉམས་སུ་ལེན་པ་ལ། བསྐྱེད་རིམ་ཉམས་སུ་ལེན་ཚུལ་དང་། རྫོགས་རིམ་ཉམས་སུ་
-i83-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལེན་ཚུལ་གཉིས་ལས།
དང་པོ་ནི་འདིའི་སྒྲུབ་ཐབས་བོད་ཀྱི་མཁས་པས་མཛད་པ་མང་དུ་ཡོད་ཀྱང་། འདིར་ནི་རྒྱལ་བ་
ཙོང་ཁ་པ་ཆེན་པོས་མཛད་པའི་འཇམ་དཔལ་དབྱངས་ཀྱི་དགོངས་པ་གསལ་བ་ནས། ཇི་ལྟར་གསུངས་
པ་ལྟར་བཤད་པར་བྱ་སྟེ། ཅིའི་ཕྱིར་ཞེ་ན། རྗེ་ཉིད་ཀྱི་སྒྲུབ་ཐབས་ལས། འཇམ་དཔལ་དབྱངས་ཀྱི་
ཞལ་གྱི་གདམས་པ་ཡིས། །རྒྱུད་རྒྱལ་འདུས་པའི་རིམ་པ་དང་པོའི་གནད། །ཇི་བཞིན་གསལ་བར་
མཛད་པའི་སྒྲུབ་ཐབས་འདི། །སློབ་དཔོན་ཉིད་ཀྱི་སྒྲུབ་ཐབས་རྣམ་གཉིས་དང་། །ཚེ་འདིར་མཆོག་
བརྙེས་མར་མེ་མཛད་ཀྱི་གཞུང་། །ཐ་ག་ན་དང་རིན་ཆེན་འབྱུང་གནས་དང་། །དཔལ་འབྲས་རྡོ་རྗེ་སྨན་
པའི་ཞབས་དང་ནི། །ཀུན་ཏུ་བཟང་པོའི་གཞུང་གིས་ལེགས་བཤད་པ། །ཆོག་ཁྲིག་རིམ་པ་དང་པོའི་
གནད་རྣམས་ཀྱི། །དགོངས་པ་གསལ་བར་བྱེད་པ་འདི་སྦྱར་བས། །འགྲོ་ཀུན་འདུས་པའི་ལམ་དུ་
ལེགས་ཞུགས་ནས། །འཇམ་པའི་རྡོ་རྗེ་མྱུར་དུ་འགྲུབ་པར་ཤོག །ཅེས་ཡེ་ཤེས་ཞབས་ཡབ་སྲས་ཀྱི་
གཞུང་རྣམས་གུང་བསྒྲིགས་ནས་ཐུགས་དགོངས་བཟང་པོས་ལས་དང་པོ་བ་རྣམས་ཀྱིས་ཀྱང་ཤིན་ཏུ་
ཉམས་སུ་ལེན་བདེ་བར་མཛད་པའི་ཕྱིར་རོ། །དེས་ན་སྒྲུབ་ཐབས་ཀུན་བཟང་ལས། དལ་འབྱོར་འདི་
ནི་ཤིན་ཏུ་གཡོ་བ་དང་། །འཇིག་རྟེན་སྐྱེ་བོ་དམ་པ་འཕྲད་རྙེད་དཀའ། །དེ་བས་ཤེས་རབ་ཐབས་ལ་
གཞོལ་བ་ཡིས། །ཡིད་ལ་བྱེད་པའི་མཆོག་དེ་བསྒྲུབ་པར་བྱ། །ཞེས་དལ་འབྱོར་དོན་ཆེ་ཞིང་རྙེད་
དཀའ་བ་ལ་སྙིང་པོ་ལེན་ཚུལ་ལ། བསྒྲུབ་པ་པོ་གང་གིས་གནས་གང་དུ་ཚུལ་ཇི་ལྟར་ཉམས་སུ་ལེན་པ་
གསུམ་གྱི་དང་པོ་ནི། ཀུན་བཟང་ལས། དེ་ལ་སྔགས་པ་སྙིང་རྗེའི་སྟོབས་ཀྱིས་ནི། །བྱང་ཆུབ་མཆོག་
ཏུ་སེམས་ནི་བསྐྱེད་པ་དང་། །གཏོང་བ་ལ་སོགས་ཡོན་ཏན་རྣམས་ཀྱིས་བརྒྱན། །ཟབ་མོའི་ཚུལ་དག་
ལ་ནི་ལྷག་པར་མོས། །དཔལ་ལྡན་འདུས་པའི་དཀྱིལ་འཁོར་ཆོ་ག་ཡིས། །རང་གི་དབང་བསྐུར་ཕུན་
སུམ་ཚོགས་ལྡན་ཞིང་། །ཆོ་ག་བཞིན་དུ་རྗེས་གནང་ཐོབ་པ་ཡི། །བློ་དང་ལྡན་པས་རང་སྔགས་མཉེས་
པར་བྱ། །ཞེས་པའི་དོན་ལ་རྗེ་རིན་པོ་ཆེས་འདིར་སྒྲུབ་པ་པོ་བསམ་པ་བྱང་ཆུབ་མཆོག་ཏུ་སེམས་བསྐྱེད་
ཅིང༔ སྤྱོད་པ་ཕ་རོལ་ཏུ་ཕྱིན་པ་དྲུག་ལ་སློབ་པ། ཟབ་མོ་སྔགས་ཀྱི་ཚུལ་ལ་ཤིན་ཏུ་མོས་ཤིང་། འཇམ་
པའི་རྡོ་རྗེའི་དཀྱིལ་འཁོར་དུ་དབང་བསྐུར་བ་དང་རྗེས་སུ་གནང་བ་ལེགས་པར་ཐོབ་ཅིང་དམ་ཚིག་
དང་སྡོམ་པ་རྣམས་ཚུལ་བཞིན་དུ་བསྲུང་བས་ཞེས་གསུངས་པ་ལྟར་ལམ་ཐུན་མོང་བ་ལ་སྦྱངས་ཤིང་
འདིའི་དབང་བསྐུར་ལེགས་པར་ཐོབ་པ་སོགས་རྟེན་གྱི་སྒྲུབ་པ་པོ་མཚན་ཉིད་ཚང་བས། གནས་གང་
-184 -



-''
བ
..+
༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །ཟ༽
དུ་ཉམས་སུ་ལེན་ན། ལ་ལར་དྲི་མེད་ཆུ་ནི་ཕུན་ཚོགས་ཤིང་། །ཤིང་མཆོག་མཛེས་པས་རྣམ་པར་
བརྒྱན་པ་ཡི། །རི་བོའི་ཕྱོགས་གཅིག་ཏུ་ནི་བཅོམ་ལྡན་འདས། །འཇམ་དབྱངས་ཞེས་བྱ་དེ་ལྟར་རབ་
སྒྲུབ་བྱ། །ཞེས་པའི་དོན་ལ་རྗེ་རིན་པོ་ཆེས་ཇི་ལྟར་གསུངས་པ་ལྟ་བུའི་གནས་སུ་བསམ་གཏན་གྱི་ཁང་
པར་ཙན་དན་དང་གུར་ཀུམ་སོགས་ཀྱིས་བྱུགས་ཤིང་དྲི་ཞིམ་པོའི་མེ་ཏོག་གཅལ་དུ་བཀྲམ། བསམ་
གཏན་སྒོམ་པའི་མལ་སྟན་ནང་ཚངས་ཅན་དང་། བྲིས་སྐུ། ཕྱི་ནང་གི་མཆོད་པ། འདས་མ་འདས་ཀྱི་
གཏོར་མ། དམ་ཚིག་གི་རྡོར་དྲིལ་སོགས་ཡོ་བྱད་རྣམས་ཚོགས་པར་བྱས་ཏེ་བསྒྲུབ་པར་བྱའོ། །
ཇི་ལྟར་ཉམས་སུ་ལེན་པའི་ཚུལ་ལ་ཐུན་དངོས་དང་། ཐུན་མཚམས་གཉིས་ཀྱི། ཐུན་དངོས་ལ།
དང་པོ་སྦྱོར་བའི་ཏིང་ངེ་འཛིན་དང་། དཀྱིལ་འཁོར་རྒྱལ་མཆོག་གི་ཏིང་ངེ་འཛིན་དང་། ལས་རྒྱལ་
མཆོག་གི་ཏིང་ངེ་འཛིན་ཇི་ལྟར་ཉམས་སུ་ལེན་པའི་ཚུལ་གསུམ་གྱི། དང་པོ་ལ་ཡང་སྦྱོར་བ་དང་།
དངོས་གཞི་མངོན་རྟོགས་སྒོམ་ཚུལ་དངོས་གཉིས་ལས། དང་པོ་ལ་སྔོན་འགྲོ་གཏོར་མ་ཇི་ལྟར་བྱ་བ།
རྡོར་སེམས་སྒོམ་བཟླས། མཐུན་རྐྱེན་ཚོགས་བསག་པ། འགལ་རྐྱེན་འགོག་པར་བྱེད་པའི་སྲུང་འཁོར་
སྒོམ་ཚུལ་དང་བཞི་ཡོད་པ་ལས། དང་པོ་ནི། འདིའི་རྒྱ་གཞུང་རྣམས་དང་རྗེ་རིན་པོ་ཆེའི་གསུང་ལ་
སྔོན་འགྲོ་གཏོར་མ་གསལ་བར་མ་བྱུང་ཡང་། གསང་འདུས་མི་བསྐྱོད་པའི་ཆོ་ག་ལ་རྗེ་ཡབ་སྲས་
རྣམས་ཀྱི་སྔོན་འགྲོ་གཏོར་མ་གནང་བའི་ཕྱག་བཞེས་འདུག་པ་ལྟར་འདིར་ཡང་བྱ་ལ། དེ་ཡང་རང་གི་
ཐ་མལ་གྱི་སྣང་ཞེན་སྐྱེ་སའི་གཞི་ཕུང་པོ་དང་། དེ་ལ་བཏགས་པའི་ང་ལ་སོགས་པ་རང་བཞིན་གྱིས་
བདེན་པར་གྲུབ་པ་མེད་པའི་ཚུལ་མཐའ་ཆོད་པར་བསམས་ནས་གང་ཟག་དང་ཆོས་ཀྱི་བདག་མེད་པ་
ལ་སངས་རྒྱས་དང་སེམས་ཅན་དབྱེར་མེད་པའི་ཚུལ་ལ་ངེས་པ་དྲངས་ནས། དེ་འདྲ་བའི་སྟོང་ཉིད་
ངེས་པའི་ཤེས་པ་ཡང་འབྲས་དུས་ཀྱི་ཡེ་ཤེས་ཆོས་སྐུ་དངོས་ཡིན་སྙམ་པའི་རིག་པ་ངར་དང་ལྡན་པས་
ཡེ་ཤེས་དེ་ཉིད་ཀྱི་གཟུང་རྣམ་འཇམ་དཔལ་རྡོ་རྗེ་ཡབ་ཡུམ་དུ་ཝལ་གྱིས་གསལ་བཏབ་ནས་དེ་ངའོ་
སྙམ་པའི་ངང་ནས་རང་འདོད་ལྷ་ཡབ་ཡུམ་དུ་གསལ་བཞིན་པས་རྡོ་རྗེ་དང་དྲིལ་བུའི་མཚོན་དོན་དྲན་
པས་རྡོར་དྲིལ་བྱིན་བརླབས་དང་། འོག་ནས་འབྱུང་བ་ལྟར་ནང་མཆོད་དང་། སྔོན་འགྲོའི་མཆོད་
གཏོར་བྱིན་གྱིས་བརླབས་ནས་ཕྱོགས་སྐྱོང་སྤྱན་དྲངས་ཏེ། འཇམ་རྡོར་ཡབ་ཡུམ་དུ་གསལ་བ་ལ་
གཏོར་མ་ཕུལ་ལ་འཕྲིན་ལས་འཆོལ་བ་རྣམས་འདོན་དཀྱུས་ལྟར་དང་། དམིགས་རིམ་ཚིག་དོན་
རྣམས་ནི་མི་བསྐྱོད་པའི་ཁྲིད་ཡིག་ན་བླ་མ་སྔ་མ་རྣམས་ཀྱིས་གསུངས་པ་ལྟར་བྱ་ཞིང་། རྡོ་རྗེ་སེམས་
-i5-



，.
.
ས
=
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དཔའི་སྒོམ་བཟླས་ཀྱང་དེ་དག་ཏུ་ཤེས་པར་བྱའོ། །བདག་བསྐྱེད་ཀྱི་མཆོད་པ་བྱིན་བརླབས། འདོན་
པ་དཀྱུས་ལྟར་བྱས་ནས། མཐུན་རྐྱེན་ཚོགས་བསོག་པ་ནི་འདི་ལྟར། དང་བར་ནང་པར་སྙིང་གའི་ཟླ་
དབུས་སུ། །དྲི་མེད་འོད་ཟེར་རབ་ཏུ་འཕྲོ་བའི་མཾ། །དེ་ཉིད་ཅེས་བྱ་རྣམ་བཀོད་བརྩེར་ལྡན་པས། །སྒོ་
ལ་སོགས་པ་ཡང་དག་དག་པར་བྱ། །ཞེས་གསུངས་པ་ལྟར་རང་འཇམ་དཔལ་རྡོ་རྗེར་གསལ་བའི་ནུ་
མ་གཉིས་ཀྱི་དབུས་ཀྱི་ནང་དུ། ཟླ་བའི་དཀྱིལ་འཁོར་གྱི་དབུས་སུ་དེ་ཁོ་ན་ཉིད་རྣམ་ཐར་སྒོ་གསུམ་གྱི་
དོན་ཚང་བའི་ཡི་གེ་མཾ་དམར་སེར་འོད་ཟེར་རྣམ་པ་ལྔ་འཕྲོ་བ་ཞིག་བསྒོམས་ལ་དོན་དྲན་པར་བྱའོ། །
དེ་ལ་མ་ནི་སྟོང་པ་ཉིད་དང་དེའི་སྲོག་གི་ཨ་ནི་མཚན་མ་མེད་པ་དང་། ཐིག་ལེ་ནི་སྨོན་པ་མེད་པའོ། །དེ་
ལྟར་ཡང་དཀྱིལ་ཆོག་འཇིག་རྟེན་སྣང་བྱེད་ཀྱི་འགྲེལ་བ་ལས། དེ་ལ་གསལ་བྱེད་ཀྱིས་ནི་སྟོང་པ་ཉིད་
དུ་སྟོན་ཏོ། །དབྱངས་ཀྱི་ཡི་གེས་ནི་མཚན་མ་མེད་པར་རོ། །ཐིག་ལེ་ནི་སྨོན་པ་མེད་པར་རོ། །ཞེས་
གསུངས་སོ། །མཾ་སྙིང་ཁར་བསྒོམ་པའི་དགོས་པ་ནི། སྒོ་ལ་སོགས་པ་ཡང་དག་དག་པར་བྱ། །ཞེས་པ་
སྟེ༑ འདིའི་དོན་མཐར་ཐུག་ཏུ་བཤད་ན། གསལ་བྱེད་ཀྱི་ཡི་གེ་མ་ནི་ཤེས་རབ་དོན་གྱི་འོད་གསལ་
དང༔ དབྱངས་ཀྱི་ཡི་གེ་ཨ་ནི་ཐབས་ཀུན་རྫོབ་བདེན་པ་དག་པའི་སྒྱུ་ལུས་དང་། ཐིག་ལེ་ནི་དེ་གཉིས་
དབྱེར་མེད་པ་ཟུང་འཇུག་སྟེ། ཡི་གེ་གཅིག་ལ་དེ་གསུམ་བསྡུས་པའི་མཾ་ཡིག་སྙིང་ཁར་བསྒོམས་པས་
འོག་ནས་འབྱུང་བའི་རྟེན་བརྟེན་པ་ཐམས་ཅད་རྡོ་རྗེ་གསུམ་མི་ཕྱེད་པའི་རྣམ་རོལ་ཏུ་བལྟ་བའི་ཆེད་དུ་
ཡིན་ཏེ། འགྲེལ་བ་དེ་ཉིད་ལས། ཤེས་རབ་དང་ཐབས་ཀྱི་བདག་ཉིད་ཅན་དུ་མདོར་བསྡུས་པ་ཉིད་ཀྱི་
ཡི་གེ་གཅིག་པའི་སྔགས་ཀྱི་དེ་ཁོ་ན་ཉིད་གསུམ་རོ་གཅིག་པའི་ཚུལ་གྱིས་རང་ཉིད་དབྱེར་མི་ཕྱེད་པས་
བྱ་བ་གཅིག་པ་ཉིད་དུ་སྟོན་པར་བྱེད་པ་ཡིན་ནོ། །ཞེས་གསུངས་པའི་ཕྱིར་དང་། གཞན་ཡང་རྣམ་ཐར་
སྒོ་གསུམ་དང་། སོགས་ཁོངས་ནས་དྲན་པ་ཉེར་གཞག་སོགས་བྱང་ཕྱོགས་སོ་བདུན་པོ་རྣམས་སྙིང་རྗེ་
ཆེན་པོས་ཟིན་པར་བྱས་ནས་ཡུན་རིང་དུ་བསྒོམ་སྟེ། རང་རྒྱུད་ཀྱི་ལམ་དེ་རྣམས་དང་པོ་སྦྱོར་བ་སོགས་
ཀྱི་རྟེན་དང་བརྟེན་པའི་རྣམ་པར་ཤར་བར་བསྒོམ་པའི་ཆེད་དུ་ཡིན་ཏེ། ཀུན་བཟང་གི་འགྲེལ་བ་ལས།
སྒོ་ལ་སོགས་པ་ཡང་དག་དག་པར་བྱ། །ཞེས་བྱ་བ་ལ་སོགས་པ་ལ་སྒོ་ནི་རྣམ་པར་ཐར་པའི་སྒོ་གསུམ་
སྟེ༑ སྟོང་པ་ཉིད་དང་། མཚན་མ་མེད་པ་དང༌། སྨོན་པ་མེད་པའི་མཚན་ཉིད་ཅན་ནོ། །དེ་ལ་སོགས་པ་
ནི་དྲན་པ་ཉེ་བར་བཞག་པ་ལ་སོགས་པ་གང་ཡིན་པ་དེ་དག་ནི་སྒོ་ལ་སོགས་པ་ཡིན་ལ། དེ་ཉིད་ཡང་
དག་པར་དག་པ་ནི་སྒོ་ལ་སོགས་པ་ཡང་དག་པར་དག་པ་སྟེ། དང་པོའི་སྦྱོར་བ་ལ་སོགས་པའི་དངོས་
-is6 -



E
བ
( ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
པོར་གྱུར་བར་བྱས་ནས་དེ་བསྒོམ་པར་བྱའོ། །ཞེས་བྱ་བའི་དོན་ཏོ་ཞེས་གསུངས་སོ། །གཞན་ཡང་མོ་
ཡིག་གི་དོན་རྣམ་ཐར་སྒོ་གསུམ་ཡུན་རིང་དུ་བསྒོམ་པ་ནི་ཡེ་ཤེས་ཀྱི་ཚོགས་དང་། ཚོགས་ཞིང་མཆོད་
པ་ལ་སོགས་བསོད་ནམས་ཀྱི་ཚོགས་ཡིན་ཏེ། བཞི་བརྒྱ་ལྔ་བཅུ་པའི་འགྲེལ་བ་ལས། དེ་ཡང་མདོར་
བསྡུ་ན་ཡེ་ཤེས་ཀྱི་ཚོགས་སོ། །དེའི་ཕྱིར་ཞེས་པ་དེའི་དོན་དུ་སྙིང་ཁར་གནས་པའི་ཟླ་བར་ཡི་གེ་མཾ་
འོད་ཟེར་གྱི་འཕྲེང་བ་འབར་བ་དང་ལྡན་པར་བསམས་ནས། དེའི་འོག་ཏུ་བསོད་ནམས་ཀྱི་ཚོགས་ཀྱི་
དོན་དུ་སྡིག་པ་བཤགས་པ་ལ་སོགས་པ་བྱའོ། །ཞེས་གསུངས་པའི་ཕྱིར། དེ་ལྟར་རང་གི་སྙིང་ཁའི་མཾ་
དམར་སེར་དེ་བཞིན་གཤེགས་པ་ཐམས་ཅད་ཀྱི་གསང་བ་གསུམ་འདུས་པའི་བདག་ཉིད་ལས་འོད་
ཟེར་སྣ་ལྔའི་ཚོགས་སྤྲོས་པས། ཕྱོགས་བཅུ་དང་དུས་གསུམ་གྱི་སངས་རྒྱས་དང་བྱང་ཆུབ་སེམས་
དཔའ་ཞིང་ཁམས་དང་བཅས་པ་གསལ་བར་བྱས་ནས། དེ་ཐམས་ཅད་ཀྱི་མདུན་ན་བདག་ཉིད་མངོན་
སུམ་དུ་གནས་པ་ལྟ་བུར་དམིགས་ནས་མཆོད་པ་འབུལ་བ་དང་། སྡིག་པ་བཤགས་པ་སོགས་བྱ་སྟེ།
བསམ་གཏན་གནས་སུ་བདེ་བའི་སྟན་ལ་ནི། །གནས་ནས་དུས་གསུམ་བཞུགས་པའི་སངས་རྒྱས་
རྣམས། །དམིགས་ཏེ་སྣ་ཚོགས་མཆོད་པའི་སྤྲིན་རྣམས་ནི། །དང་པོར་སྤྲོ་སོགས་བློ་ལྡན་གྱིས་བྱ་ཞིང་། །
དགེ་བ་རྣམས་ནི་འཕེལ་བར་བྱ་བའི་ཕྱིར། །སྡིག་པ་དག་ནི་བཤགས་པ་ལ་སོགས་བྱ། །ཞེས་གསུངས་
པའི་ཕྱིར། འདིར་བུ་སྟོན་རིན་པོ་ཆེའི་བཞེད་པ་ལྟར། ཚོགས་ཞིང་ཐམས་ཅད་དཀྱིལ་འཁོར་པའི་རྣམ་
པར་མདུན་དུ་སྤྱན་དྲངས་ཀྱང་ཆོག་པར་མངོན་ནོ། །དེ་ནས་མཾ་ཡིག་ལས་འཕྲོས་པའི་འོད་ཟེར་གྱི་སྣེ་
ལ་གཟུགས་རྡོ་རྗེ་མ་དང་མེ་ཏོག་མ་སོགས་སྤྲོས་ནས། དེ་བཞིན་གཤེགས་པ་ཐམས་ཅད་གཟུགས་ཀྱི་
མཆོད་པའི་སྤྲིན་རྒྱ་མཚོ་འཕྲོ་བ་དམ་ཚིག་གི་དཔལ་དུ་བཞེས་ཞེས་སོགས་སྔགས་དོན་དྲན་ཞིང་དམིགས་
པ་གསལ་བས་འདོད་ཡོན་ལྔ་ཉེར་སྤྱོད་རོལ་མོ་དང་བཅས་པ་ཕུལ་ལ། དགྱེས་བཞིན་སྤྱད་པར་བསམ་
མོ༑ ༑དེ་ནས་གང་ཞིག་ཐོག་མེད་ཅེས་སོགས་བརྗོད་ཅིང་། འཁོར་བ་ཐོག་མ་མེད་པ་ནས་སེམས་ཅན་
གྱི་ཆུ་ཀླུང་ཀུན་རྫོབ་པའི་རང་བཞིན་དྭངས་པ་ལ། དུག་གསུམ་གྱི་རྟོག་པས་བསགས་པའི་སྡིག་སྒྲིབ་
ཀྱི་རྙོག་པ་རྣམས། ཐུགས་རྗེ་ཆེ་ལྡན་རྒྱལ་བ་སྲས་བཅས་རྣམས་ཀྱི་སྤྱན་སྔར་སྟོབས་བཞི་ཚང་བའི་སྒོ་
ནས་བཤགས་པར་བྱའོ། །དེ་ནས་རྫོགས་སངས་རྒྱས་དང་ཞེས་སོགས་བརྗོད་ཅིང་། སངས་རྒྱས་དང་
བྱང་ཆུབ་སེམས་དཔའ་དང་། ཉན་རང་འཕགས་པ་དང་། གཞན་སོ་སོ་སྐྱེ་བོས་དགེ་བ་གང་བསགས་
པ་ལ་སྙིང་ནས་ཡི་རངས་ཤིང་། དེས་མཚོན་པའི་དགེ་བ་ཅི་བགྱིས་པ་ཐམས་ཅད་བླ་ན་མེད་པའི་བྱང་
- 187 -



(པ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཆུབ་ཀྱི་རྒྱུར་བསྔོ་བར་བགྱིའོ། །དེ་ནས་ཡིད་ཀྱི་རོལ་པ་ཞེས་སོགས་བརྗོད་ཅིང་། ཡིད་ཀྱི་རོལ་པའམ་
གོམས་པ་ཟླ་བའི་ཆ་ཤས་འཕེལ་བ་ལྟར་ལས་དང་པོ་བའི་ས་ནས་ཇེ་འཕེལ་དུ་སོང་བས་སྒྲུབ་པའི་སྙིང་
རྗེ་ཆེན་པོ་སོགས་ཐབས་དང་ཤེས་རབ་ཟུང་དུ་འཇུག་པའི་ཡོན་ཏན་མཐའ་ཡས་པ་རང་གི་ཡིད་ལ་
གནས་པའི་བདེ་གཤེགས་རྣམས་ལ་དུས་རྟག་ཏུ་སྐྱབས་སུ་མཆིའོ། །འདིར་རང་གི་ཡིད་ཅེས་པ་སངས་
རྒྱས་ལ་སྦྱར་བ་དང་། སྒྲུབ་པ་པོ་ལ་སྦྱོར་བ་གཉིས་ལས་སྔ་མ་ལྟར་བྱས་སོ། །རྟོག་པ་མ་ལུས་པ་ལས་
ཞེས་སོགས་བརྗོད་ཅིང་། རྟོག་པ་མ་ལུས་པས་བསླད་པ་མ་ཞུགས་པའི་མཉམ་གཞག་ཡེ་ཤེས་རྒྱལ་
སྲས་རྣམས་ཀྱི་ཡོན་ཏན་ཕུན་སུམ་ཚོགས་པའི་གཞི་ལམ་བདེན་དང་ལམ་བདེན་དེ་ཉིད་ཀྱི་ཆོས་ཉིད་
དངོས་པོ་ཀུན་གྱི་རང་བཞིན་དང་དབྱེར་མེད་པ་འགོག་བདེན་ཏེ་དམ་པའི་ཆོས་ལ་སྐྱབས་སུ་མཆིའོ། །
འཆིང་བ་རྣམས་ལས་ཞེས་སོགས་བརྗོད་ཅིང་། མཐོང་སྤངས་སོགས་རང་རང་གི་ངོ་སྐལ་གྱི་འཆིང་བ་
དེ་དང་དེ་ལས་གྲོལ་ཞིང་། ཐུགས་སྙིང་རྗེ་མཆོག་གི་གཞན་དབང་དུ་སོང་བས་བསྐྲུན་པའི་ཚོགས་
གཉིས་ཀྱི་དཔལ་དང་ལྡན་ལ། རབ་ཏུ་བྱུང་བའི་བརྟུལ་ཞུགས་ཅན་ཉན་རང་འཕགས་པ་རྣམས་ལས་
ཁྱད་པར་དུ་འཕགས་པའི་དབང་པོ་སྟེ། ས་རབ་ཏུ་དགའ་བ་སོགས་ལ་བཞུགས་པའི་བྱང་ཆུབ་སེམས་
དཔའ་རྣམས་ལ་སྐྱབས་སུ་མཆིའོ། །བསམ་དང་རྣམ་པར་སྨིན་པ་ཞེས་སོགས་བརྗོད་ཅིང་། རྒྱུའི་དུས་
སུ་བསམ་པ་རྣམ་པར་དག་པས་འབྲས་བུའི་དུས་སུ་རྣམ་པར་སྨིན་པ་དག་པའི་བྱང་ཆུབ་ཀྱི་སེམས།
སྒྲིབ་པ་གཉིས་ཀྱི་བག་ཆགས་རྩ་བ་ནས་འབྱིན་བར་བྱེད་པ་སེམས་ཅན་ཐམས་ཅད་ཀྱི་དོན་དུ་སངས་
རྒྱས་ཐོབ་པར་བྱའོ། །སྙམ་པའི་འདུན་པ་དུ་རེ་བ་འདི་རང་ཉིད་ལྷག་པར་མོས་པས་རྣམ་པར་བརྒྱན་
ནས་བསྐྱེད་པར་བགྱིའོ། །བསམ་དང་ཞེས་པ་སྨོན་སེམས། རྣམ་པར་སྨིན་པ་དག་པ་འཇུག་སེམས་ལ་
བཤད་ཀྱང་ཆོག་གོ། །དེ་ནས་བདེ་གཤེགས་སྲས་བཅས་རྣམས་ཀྱི་ལམ་གཅིག་པུ། །ཞེས་སོགས་
བརྗོད་ཅིང་། དུས་གསུམ་གྱི་བདེ་གཤེགས་སྲས་བཅས་གང་ནས་གཤེགས་པའི་ལམ་གཅིག་པུ་སྦྱིན་
སོགས་ཕར་ཕྱིན་བཅུ་རྣམ་དཀར་ཡོན་ཏན་ཐམས་ཅད་འདུས་པའི་ཚུལ་ཅན་ཞེས་པའམ། གཟུང་
འཛིན་གྱིས་མ་བསླད་པས་རྣམ་པར་དཀར་ཞེས་པ་དང་། ཚུལ་ཞེས་པ་མི་དགེ་བ་བཅུ་སྤོང་ལ་ཡང་
གསུངས་པས། དེ་རྣམས་ཕར་ཕྱིན་ཐེག་པ་ལས་ཁྱད་པར་དུ་གྱུར་པ་དཀྱིལ་འཁོར་གྱི་ལྷ་དེ་དང་དེའི་ངོ་
བོར་མོས་པའི་བློས་ད་ནས་བཟུང་སྟེ་རྣམ་པ་ཐམས་ཅད་དུ་གཟུང་བར་བགྱིའོ། །སྙམ་དུ་བསམ་མོ། །
སྤྲོ་ན་རིགས་ལྔའི་སྡོམ་བཟུང་ཡང་བྱས་ན་དགོས་པ་ཆེའོ། །དེ་ལྟར་ན་མཆོད་པ། སྡིག་བཤགས། ཡི་
-188-



(*) ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
རང་བསྔོ་བ་སྐྱབས་འགྲོ་སེམས་བསྐྱེད། ལམ་ལ་བརྟེན་པར་ཡིད་དམ་འཆའ་བ་རྣམས་ནི་མཐུན་རྐྱེན་
ཚོགས་བསག་པའོ། །འདི་ལ་རྗེ་རིན་པོ་ཆེས། འདི་མན་སྙེ་ལྟར་ན། གནས་བཟང་པོར་ལུས་བཟང་པོ་
ལེན་པའི་ལས་བཟང་པོ་གསོག་པའི་རྟེན་དང་འདྲ་བའོ། །ཞེས་གསུངས་པས། དཔེར་ན་མི་ཞིག་གིས་
ཚེ་འདིར་ཚུལ་ཁྲིམས་རྣམ་དག་བསྲུང་བ་སོགས་ལས་བཟང་པོ་བསགས་ནས་སྨོན་ལམ་རྣམ་པར་དག་
པས་མཚམས་སྦྱར་བས། ཚེ་འདིའི་མཇུག་ཏུ་འབྱུང་བ་རིམ་གྱིས་ཐིམ་ནས་འཆི་བ་འོད་གསལ་མངོན་
དུ་གྱུར་ཏེ། དེ་མ་ཐག་བར་དོའི་ཡིད་ལུས་དབང་པོ་ཀུན་ཚང་གྲུབ་པ་དེ་འཛམ་བུ་གླིང་ལྟ་བུར་ཕ་མ་
ཉལ་པོ་བྱེད་པའི་ཁུ་ཁྲག་གི་དབུས་སུ་ཞུགས་པས་ཕུང་ཁམས་རྣམས་འཕེལ་ནས་ཕྱིར་སྐྱེ་བ་ལྟར།
འདིར་ཡང་སྒྲུབ་པ་པོ་མཚན་ཉིད་ཚང་བས་ཚོགས་ཞིང་ལ་ཚོགས་མཐའ་ཡས་པ་བསགས་ནས་འཇམ་
དཔལ་དབྱངས་ཀྱི་གོ་འཕང་ཐོབ་པའི་འདུན་པ་ཤུགས་དྲག་པོ་བཏང་ནས། རྣམ་ཐར་སྒོ་གསུམ་གྱི་
དོན་དྲན་པའི་ཆོས་སྐུའི་ལམ་འཁྱེར་དང་། ཡི་གེ་གསུམ་ཧོ་གཉིས་ཀྱིས་བཅིངས་པར་བསྐྱེད་པ་བར་
དོའི་ལམ་འཁྱེར་དང་། འཛམ་བུ་གླིང་དང་འདྲ་བའི་གཞལ་ཡས་ཁང་གི་དབུས་སུ་ཕ་མ་དང་འདྲ་བའི་
རྒྱུ་རྡོ་རྗེ་འཛིན་པ་ཡབ་ཡུམ་གྱི་མངལ་དུ་ཞུགས་པ་གླུས་བསྐུལ་བས་སྐུ་རྫོགས་པར་བསྐྱེད་པ་སྐྱེ་བ་
སྤྲུལ་སྐུའི་ལམ་འཁྱེར་སྒོམ་པ་ཡིན་ལ། དེ་ལྟར་གཞིའི་སྐྱེ་འཆི་བར་དོ་གསུམ་དང་རྣམ་པ་མཐུན་པའི་
ལམ་བསྒོམས་པས་སྒྲུབ་པ་པོ་རང་ལ་མ་འོངས་པ་ན་འབྱུང་བའི་སྐྱེ་ཤི་བར་དོ་གསུམ་མངོན་འགྱུར་བ་
བསྐྱེད་རིམ་གྱིས་མགོ་མནན། དེ་གསུམ་རྫོགས་རིམ་གྱིས་ལམ་དུས་ཀྱི་སྐུ་གསུམ་དངོས་གནས་པར་
བསྒྱུར་བའི་རྒྱུན་འབྲས་དུས་ཀྱི་སྐུ་གསུམ་དུ་ཚེ་གཅིག་ལ་སྒྱུར་བར་བྱེད་པ་ནི་གསང་སྔགས་བླ་མེད་ཁོ་
ནའི་ཁྱད་ཆོས་བླ་ན་མེད་པ་ཡིན་ནོ། །དེ་ལྟར་ན་གཉིས་པ་དང་པོ་སྦྱོར་བའི་རྣལ་འབྱོར་དངོས་ལ་འཆི་
བ་ཆོས་སྐུར་འཁྱེར་བའི་ཉམས་ལེན། བར་དོ་ལོངས་སྐུར་འཁྱེར་བའི་ཉམས་ལེན། སྐྱེ་བ་སྤྲུལ་སྐུར་
འཁྱེར་བའི་ཉམས་ལེན། སྐུ་གསུམ་གྱི་གོ་འཕང་དེ་ཡང་འདོད་ཆགས་ལམ་བྱེད་ཀྱིས་མྱུར་དུ་ཐོབ་པར་
བསྟན་པའི་ཕྱིར་རིག་མ་དང་སྙོམས་པར་འཇུག་པ་དང་བཞིའོ། །
དང་པོ་ནི། འོག་ནས་འབྱུང་བའི་ཉམས་ལེན་ཐམས་ཅད་སངས་རྒྱས་ཀྱི་རྒྱུར་ངེས་པ་ཅན་དུ་
འགྱུར་བ་ལ་ཚིག་བྱང་བ་ཙམ་དང་དམིགས་པ་གསལ་བ་ཙམ་ཞིག་གིས་མི་ཆོག་པར་སྙིང་རྗེ་ཆེན་པོ་
དང་བྱང་ཆུབ་ཀྱི་སེམས་ཤུགས་དྲག་པོའི་རྩི་མ་ཡལ་བའི་ངང་ནས་སྒོམ་པ་ངེས་པར་དགོས་ཏེ། ལག་
ན་རྡོ་རྗེ་དབང་བསྐུར་བའི་རྒྱུད་ལས། གསང་བ་པའི་བདག་པོ་ཐམས་ཅད་མཁྱེན་པའི་ཡེ་ཤེས་དེ་ནི་
-is9 -



1，
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྙིང་རྗེའི་རྩ་བ་ལས་བྱུང་བ་ཡིན། བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ་ཡིན། ཐབས་ཀྱི་མཐར་ཕྱིན་
པ་ཡིན་ཞེས་དང་། མདོ་སྡོང་པོ་བཀོད་པ་ལས། རིགས་ཀྱི་བུ། བྱང་ཆུབ་ཀྱི་སེམས་ནི་སངས་རྒྱས་ཀྱི་
ཆོས་ཐམས་ཅད་ཀྱི་ས་བོན་ལྟ་བུའོ། །ཞེས་གསུངས་ཤིང་། འདི་ཉིད་ལས་ཀྱང་། སྙིང་རྗེས་འཇིག་རྟེན་
འདི་ནི་མ་ལུས་པ། །ལྟ་བའི་དྲ་བས་བཅིངས་ལ་དམིགས་ནས་ནི། །ཡང་དག་བྱང་ཆུབ་སེམས་ནི་
མཉམ་མེད་པ། །སྔགས་པས་ཆོ་ག་དེ་ལྟར་བསྒོམ་པར་བྱ། །ཞེས་དང་། འགྲེལ་བ་ལས་ཀྱང་། སངས་
རྒྱས་ཉིད་སྒྲུབ་པ་ལ་སྙིང་རྗེ་གཙོ་བོ་ཉིད་དུ་བསྟན་པ་དང་ཡང་དེ་རྒྱུ་ཉིད་དུ་བསྟན་པར་བྱ་བའི་ཕྱིར།
སྙིང་རྗེ་ཞེས་བྱ་བ་གསུངས་སོ། །ཞེས་དང་། ཡང་དག་བྱང་ཆུབ་སེམས་ནི་མཉམ་མེད་པ། །ཞེས་བྱ་བ་
ནི་འཇུག་པ་བྱང་ཆུབ་ཀྱི་སེམས་ཡིན་པའི་ཕྱིར། ཞེས་གསུངས་པའི་ཕྱིར། དེས་ན་དགེ་བའི་བཤེས་
གཉེན་པོ་ཏོ་བ་ཆེན་པོས། ངས་འདུས་པ་འཕགས་ལུགས་ལ་བལྟ་རྟོག་རེ་བྱས་པས་ཕ་རོལ་ཏུ་ཕྱིན་པ་
ལ་ལྷག་པར་དུ་དད་པ་ཞིག་བྱུང་། འདིའི་ཕག་ན་ལམ་མང་པོ་གབ་ནས་འདུག །ནན་ཏར་ན་ལམ་དྲང་
པོ་ཁོ་ནར་སྟོན་པ་ཕ་རོལ་ཏུ་ཕྱིན་པ་ཡིན། ཞེས་གསུངས། རྗེ་རིན་པོ་ཆེས་ཀྱང་། བསམ་གཏན་པ་
རྣམས་ཀྱང་ངེས་འབྱུང་དང་སེམས་བསྐྱེད་ཐར་པ་དང་ཐམས་ཅད་མཁྱེན་པའི་རྩ་བར་འདུག་པ་ལ། དེ་
གཉིས་དགོས་ཟེར་ཡང་དེ་ཉིད་ཀྱི་གོ་བ་ཙམ་ལ་མྱོང་བ་ཐོན་པར་བསམས་ནས། འདི་གཉིས་སྔོན་ལ་
མྱོང་བ་ཐོན་པ་རེ་མི་བྱེད་པར། འདི་གཉིས་ལས་རྩ་རླུང་སོགས་ཀྱི་དམིགས་པ་ཁ་ཅིག་ལ་ཟབ་ཟབ་
པོར་འཁྲུལ་ནས་གཙོ་བོར་མི་བྱེད། ཅེས་གསུངས་སོ། །དེའི་ཕྱིར་ལམ་ཐུན་མོང་བའི་ངེས་འབྱུང་དང་
སྙིང་རྗེ་དང་། བྱང་ཆུབ་ཀྱི་སེམས་དང་། ལྟ་བ་རྣམས་མྱོང་བ་ལ་བསྐོར་ནས། སྒྲུབ་ཐབས་ཀྱི་ཚིག་ལ་
བརྟེན་ནས་དོན་བསམ་པ་ལ། དེ་ནས་སྙིང་རྗེ་ཆེན་པོས་ཞེས་སོགས་བརྗོད་ཅིང་། སྙིང་རྗེས་དྲངས་ཏེ་
འཇུག་སེམས་བསྐྱེད་ཚུལ་ནི། སྐྱེ་གནས་བཞི་དང་རིགས་དྲུག་གིས་བསྡུས་པའི་མར་གྱུར་པའི་སེམས་
ཅན་མ་ལུས་པ་ལ་དམིགས་ནས། འདི་རྣམས་སྡུག་བསྔལ་གསུམ་གྱིས་མནར་བ་ནི་རྒྱུ་ལས་ཉོན་
གཉིས་དང་། དེའི་ནང་ནས་ཉོན་མོངས། དེའི་ནང་ནས་འཇིག་ལྟ་རྩ་བར་གྱུར་པའི། རྟག་ཆད་ཀྱི་དྲ་བ་
དྲུག་ཅུ་རྩ་བཞི་ནི་རྒྱའམ་དྲ་བ་ལྟ་བུ་ཡིན་ལ། དེས་བཅིངས་པས་ཐོག་མ་མེད་པ་ནས་ད་ལྟའི་བར་དུ་
འཁོར། ད་དུང་ཡང་རང་གི་གཉེན་པོ་མ་བསྒོམས་ན་ཕྱི་མའི་མཐའི་བར་དུ་འཁོར། འཁོར་ཚུལ་ནི་ཀྱེ་
མ་ནི་ངོ་མཚར་བའམ་ཉམ་ཐག་པའི་ཚིག་སྟེ། སེམས་ཅན་འདི་རྣམས་ནི་ཕུང་པོ་ལྔའམ་བཞི་ལ་
བཏགས། དེ་ཡང་རྣམ་པར་ཤེས་པ་ལ་གཙོ་བོར་བཏགས། རྣམ་པར་ཤེས་པའི་ཀུན་རྫོབ་པའི་ངོ་བོ་
-190 -



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼༣༽
གསལ་ཞིང་རིག་པ། དོན་དམ་པའི་ངོ་བོ་སྤྲོས་པའི་མཐའ་ཐམས་ཅད་དང་བྲལ་བའི་དེ་བཞིན་ཉིད།
དེ་བཞིན་གཤེགས་པའི་དེ་བཞིན་ཉིད་དང་ངོ་བོ་དབྱེར་མེད་པ། གཉེན་པོ་བསྒོམ་པ་ལ་མ་ལྟོས་པར་
རང་བཞིན་གྱིས་གྲུབ་པའམ་བདེན་པར་གྲུབ་པས་བདེན་པ་ཀུན་ནས་ཉོན་མོངས་པ་ཐམས་ཅད་ལས་
འདས་པ་ཡིན་དུ་ཟིན་ཡང་སེམས་ཅན་རང་རང་གི་སེམས་ཀྱི་གནས་ལུགས་རང་ཉིད་ཀྱིས་མ་ཤེས་
པས་འཁོར་ཞིང་། རང་རང་གི་གནས་ལུགས་མཐར་ཐུག་པ་རང་ཉིད་ཀྱིས་རྟོགས་ཟིན་གོམས་པར་
བྱས་ན། སེམས་ལས་སྐྱེས་པའི་གློ་བུར་གྱི་དྲི་མ་བག་ཆགས་དང་བཅས་པ་ཟད་པར་འགྱུར་ཞིང་། དེ་
ཟད་པ་ལ་ཐར་པ་དང་སངས་རྒྱས་ཞེས་བརྗོད་ཀྱི་དེ་ལས་གཞན་དུ་སངས་རྒྱས་མེད་པས་སངས་རྒྱས་
ཀྱིས་རིགས་སམ་རྒྱུ་རང་ལ་གནས་བཞིན་དུ་སྡུག་བསྔལ་མུ་མཐའ་མེད་པ་མྱོང་བ་ཡིན་ན། ད་བདག་
གིས་རིང་པོར་མི་ཐོགས་པར་དོན་འདི་སེམས་ཅན་རྣམས་ཀྱིས་ཇི་ལྟར་ཁོང་དུ་ཆུད་པར་བྱ་སྙམ་དུ་
བསམས་ལ། དེ་ནས་སྔོན་ལ་རང་ཉིད་ལྟ་བའི་དྲ་བས་བཅིངས་པ་ལས་ཐར་པ་སངས་རྒྱས་ཀྱི་གོ་འཕང་
ཐོབ་པར་བྱ་དགོས། དེ་ལ་ཡང་སྔོན་དུ་སྟོང་པའི་མཚན་ཉིད་ཅན་གྱི་བྱང་ཆུབ་ཀྱི་སེམས་བསྒོམ་པར་
བྱའོ༑ ངོ་བོ་ཉིད་དང་བྲལ་ཕྱིར་སྟོང་པ་སྟེ། །རང་བཞིན་རྒྱུ་དང་བྲལ་བས་མཚན་མ་མེད། །རྟོག་པ་
རྣམས་དང་བྲལ་ཕྱིར་དངོས་པོ་ནི། །མ་ལུས་སྨོན་པ་ལས་ནི་ངེས་པར་གྲོལ། །ཞེས་གསུངས་པའི་དོན་
ལྟར་བསྒོམ་པར་བྱ་སྟེ། འདིར་རྣལ་འབྱོར་སྤྱོད་པའི་དབུ་མ་པའི་ལུགས་ཡིན་པས། སྔོན་པོ་སོགས་
གཟུང་བ་རྣམས་རང་འཛིན་པའི་ཚད་མ་དང་རྫས་གཅིག་ཏུ་གྲུབ་པས་ཕྱི་དོན་མེད་པ་དང་། གཅིག་དང་
དུ་མ་སོགས་དབུ་མའི་རིགས་པས་དཔྱད་ན་ཤེས་པ་རྣམས་ཀྱང་དོན་དམ་པར་རང་བཞིན་མེད་པ་ནི་
སྟོང་པ་ཉིད་ཀྱི་དོན་དང་། རང་བཞིན་དང་། གཙོ་བོ་དང་། བདག་རྟག་པ་དང་། དབང་ཕྱུག་སོགས་ཀྱི་
རྒྱུས་མ་བྱས་ཤིང་། དོན་དམ་པར་རྒྱུ་དང་རྐྱེན་གང་གིས་ཀྱང་དངོས་པོ་རྣམས་མ་བྱས་པས་མཚན་མ་
མེད་པ་དང་། ངོ་བོ་དང་རྒྱུ་བདེན་པར་མ་གྲུབ་པའི་འབྲས་བུ་བདེན་པར་གྲུབ་པ་མེད་པས་འབྲས་བུ་
ལ་སྨོན་པ་མེད་པ་སྟེ། མདོར་ན་ཕྱི་ནང་གི་དངོས་པོ་ང་དང་ང་ཡིར་སྣང་ཞིང་ཞེན་པའི་གཞི་འདི་རྣམས་
རང་ཅག་སོ་སོ་སྐྱེ་བོ་ལ་ངོ་བོ་རྒྱུ་འབྲས་སུ་བདེན་པར་ཞེན་པ་ལྟར་གྲུབ་པ་རྡུལ་ཙམ་ཡང་མེད་དོ་སྙམ་
དུ་ངེས་པ་ཤུགས་དྲག་དྲངས་ནས་བསྒོམ་པར་བྱའོ། །དེ་ལྟར་ཡང་ཀུན་ཏུ་བཟང་མོའི་འགྲེལ་བ་ལས།
བསྒོམ་པའི་ཆོ་ག་བརྗོད་པ་ངོ་བོ་བྲལ་ཕྱིར་ཞེས་བྱ་བ་ལ་སོགས་པའོ། །གཟུང་བ་དང་འཛིན་པ་དང་
གཅིག་དང་དུ་མ་ལ་སོགས་པའི་ངོ་བོ་དང་བྲལ་བའི་ཕྱིར། དངོས་པོ་མ་ལུས་པ་སྟོང་པ་ཉིད་ཡིན་ནོ། །
-19i-



ཨ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དེ་བཞིན་དུ་དཔྱད་ཅིང་ཟིན་པའི་རྒྱུ་དང་མི་ལྡན་པའི་ཕྱིར་ན་མཚན་མ་མེད་པ་ཡིན་ནོ། །ཐ་སྙད་པའི་རྒྱུ་
ནི་མ་བཀག་གོ་ཞེས་ནིའི་སྒྲས་བསྟན་ཏོ། །དཔྱད་པ་ནི་ལྷ་དང་མི་ལ་སོགས་པའི་འགྲོ་བ་དང་བདེ་བ་
ལ་སོགས་པ་ལ་རྣམ་པར་རྟོག་པ་སྟེ། དེ་དང་བྲལ་བའི་ཕྱིར་ན་མ་ལུས་པའི་དངོས་པོ་རྣམས་སྨོན་པ་
ལས་ནི་ངེས་པར་གྲོལ་ཏེ། ཞེས་དང་། རྣམ་པར་ཐར་པའི་སྒོ་རྣམ་པ་འདི་གསུམ་ཀ་ཡང་ཚིག་གིས་དོན་
ཐམས་ཅད་སྟོང་པ་ཉིད་ཁོ་ནས་འགྲུབ་བོ། །ཞེས་གསུངས་སོ། །དེ་ལྟར་རྣམ་ཐར་སྒོ་གསུམ་གྱི་དོན་
གང་ཟག་དང་ཆོས་ཀྱི་བདག་མེད་པ་ལ་ངེས་པ་དྲངས་ནས་རང་འཇམ་དཔལ་རྡོ་རྗེར་གསལ་བའི་
ཐུགས་ཀའི་མཾ་ཡིག་ལས་འོད་ཟེར་འཕྲོས་པས་སྣོད་བཅུད་ཐམས་ཅད་གསལ་བར་བྱས་ཏེ། སྣོད་
རྣམས་བཅུད་དང་། བཅུད་རྣམས་རང་དང་། རང་ཡང་མོ་ཡིག་དང་། དེ་ཡང་ཇེ་ཕྲར་གྱུར་ནས་སྟོང་
པར་མོས་ཤིང་དེ་མ་ཐག་སྔར་ནས་རྟོགས་ཟིན་པའི་ལྟ་བ་དྲན་པར་བྱས་ལ། རང་གི་སེམས་དང་དེ་ཁོ་
ན་ཉིད་རོ་གཅིག་ཏུ་སོང་བའི་བདག་ཉིད་ཅན་དེ་ངའོ་སྙམ་དུ་བསམས་ལ། འབྲས་དུས་ཀྱི་ཆོས་སྐུ་ལ་
ང་རྒྱལ་བཞག་སྟེ། དེ་བརྟན་བྱེད་དུ་ཨོ་ཤཱ་ནྱ་ཏའི་སྔགས་བརྗོད་བར་བྱའོ། །སྔགས་དོན་ནི་རང་གི་
སེམས་དང་ཞེས་སོགས་བཤད་མ་ཐག་པ་དེ་ཉིད་དེ། འདིར་ལྟ་བ་བསྒོམ་པ་དང༌། སྣང་བ་རྣམས་སྡུད་
པ་གཉིས་སྦྲགས་ནས་ཆོས་སྐུའི་ང་རྒྱལ་འཇོག་པ་ནི། གཞི་ལ་འབྱུང་བ་རྣམས་ཀྱི་རླུང་རིམ་གྱིས་ཐིམ་
ནས་འཆི་བ་འོད་གསལ་འཆར་བ་དང་མཚུངས་ཤིང་། ལས་ཉོན་གྱིས་འཆི་བ་སྦྱོང་། རྫོགས་རིམ་གྱིས་
དཔེ་དང་དོན་གྱི་འོད་གསལ་འགྲུབ་པའི་ནུས་པ་སྨིན་པར་བྱེད་ཅིང་། མཐར་ཆོས་སྐུ་མངོན་དུ་བྱེད་
པའི་རྒྱུ་བྱེད། འོག་ནས་རྟེན་དང་བརྟེན་པའི་ལྷའི་འཁོར་ལོ་བསྒོམ་པ་ལ་ཐ་མལ་གྱི་སྣང་ཞེན་འགོག་
པའི་ཆེད་དུ་ཡིན་ཏེ། འདི་ལ་རྗེ་རིན་པོ་ཆེས་འོད་གསལ་འཆི་བ་དང་མཐུན་པར་སྒོམ་པ་གནས་གྱུར་
པའི་རྣལ་འབྱོར་རོ། །ཞེས་གསུངས་པའི་ཕྱིར།
།
གཉིས་པ་བར་དོ་ལོངས་སྐུར་འཁྱེར་བའི་ལམ་འཁྱེར་ནི། བཤད་མ་ཐག་པའི་ཆོས་སྐུའི་ང་རྒྱལ་
གྱི་ངང་ནས་སྟོང་པ་ཉིད་ལ་ཞུགས་པའི་རང་གི་སེམས་མདུན་གྱི་ནམ་མཁར་ཟླ་བའི་དཀྱིལ་འཁོར་གྱི་
སྟེང་དུ། དབུས་སུ་ཧཱུཾ་སྔོན་པོ། དེའི་གཡས་སུ་ཨོཾ་དཀར་པོ། ཧཱུྃ་གི་གཡོན་དུ་ཨཱདམར་པོ། ཧོ་ཡིག་
དམར་སེར་གཉིས་ཀྱིས་མཐའ་བརྟེན་པ་སྟེ། ཧོ་ཨོ་ཧཱུྃ་ཨཱ༔ཧོའི་རྣམ་པ་ཅན་ནམ། ཡང་ན་ཨོཾ་ཨཱཿཧཱུྃ།
ཞེས་འཕྲེང་ལ་བསྒྲིགས་པ་དང་། བརྩེགས་པའི་རྣམ་པ་ཅན་གང་བྱས་ཀྱང་ཆོག་པ་འདྲའོ། །དེ་འདྲ་
བའི་ཡི་གེ་ལྔ་ངའོ་སྙམ་དུ་བསམ་མོ། །འདི་ནི་གཞི་ལ་འཆི་བ་འོད་གསལ་ལས་བར་དོའི་ཡིད་ལུས་
-192-



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །ཟ༽
ཆགས་པས་བཅིངས་པ་འགྲུབ་པ་དང་རྣམ་པ་མཐུན་ཞིང་། རང་ལ་མ་འོངས་པ་ན་ལས་ཉོན་གྱིས་བར་
དོ་འབྱུང་བ་སྦྱོང་། རྫོགས་རིམ་པའི་དག་པ་དང་མ་དག་པའི་སྒྱུ་མའི་སྐུ་འགྲུབ་པའི་དགེ་རྩ་སྨིན་པར་
བྱེད༑ འབྲས་བུ་ལོངས་སྤྱོད་རྫོགས་པའི་སྐུ་མངོན་དུ་བྱེད་པའི་རྒྱུ་བྱེད་དོ། །འདི་ལ་རྗེ་རིན་པོ་ཆེས།
བར་དོའི་ལུས་ངག་ཡིད་གསུམ་རང་གི་ཆགས་པས་བཅིངས་པ། རྡོ་རྗེ་གསུམ་དབྱེར་མི་ཕྱེད་པའི་སྒྱུ་
མའི་སྐུ་ལྷན་ཅིག་སྐྱེས་པའི་དགའ་བས་བཅིངས་པས་སྦྱོང་བར་བྱེད་པའི་ཐབས་སྒོམ་པ་བར་སྲིད་ཀྱི་
རྣལ་འབྱོར་རོ། །ཡེ་ཤེས་ཞབས་ཡབ་སྲས་གཉིས་ཀྱིས་རྒྱུ་རྡོ་རྗེ་འཛིན་པ་ཡབ་ཡུམ་རྫོགས་ནས་སེམས་
ཅན་ཐམས་ཅད་ལ་དབང་བསྐུར་བའི་འོག་ཏུ་ཡི་གེ་མངལ་དུ་འཇུག་པར་བཤད་པ་མ་ཡིན་པ། སྐབས་
འདིར་བར་སྲིད་མཚོན་པར་བྱེད་པའི་ཡི་གེ་ལྔ་ནམ་མཁའ་ལ་འཇོག་པ་གསལ་བར་མ་བཤད་ཀྱང་།
དཔལ་འབྲས་རྡོ་རྗེ་དང་ཀུན་ཏུ་བཟང་པོས་སྐབས་འདིར་བཤད་པ་ནི་ལེགས་ཏེ། སྦྱང་གཞི་དང་
མཐུན་པའི་ཕྱིར་དང་། འོག་ཏུ་ཡི་གེ་ལྔ་མངལ་དུ་འཇུག་པ་ལ་སྔོན་དུ་མངལ་དུ་འཇུག་རྒྱུ་སྒྲུབ་དགོས་
པའི་ཕྱིར་རོ། །ཞེས་གསུངས་སོ། །
གཉིས་པ་འགལ་རྐྱེན་འགོག་པར་བྱེད་པའི་སྲུང་འཁོར་ནི། དེ་འོག་ཧཱུཾ་གིས་རྡོ་རྗེར་བྱས་པའི་
སར་༑ ༑ཞེས་གསུངས་པའི་དོན་ནི། སྟོང་པའི་ངང་ལས་ཞེས་པ་ནས། མེ་འབར་བས་བསྐོར་བར་
བསམ་སྟེ། ཞེས་པའི་བར་བརྗོད་ཅིང་གོང་གི་ཆོས་སྐུའི་ང་རྒྱལ་མ་དོར་བའི་ངང་ནས་ཡེ་ཤེས་དེ་ཉིད་
ཀྱི་གཟུང་རྣམ་ཉི་མའི་དཀྱིལ་འཁོར་དམར་པོའི་སྟེང་དུ་ཧཱུཾ་སྔོན་པོར་གྱུར། དེ་སྣ་ཚོགས་རྡོ་རྗེ་ལྟེ་བའི་
ནང་གི་དབུས་སུ་ཧཱུྃ་གིས་མཚན་པར་གྱུར། དེ་ནས་འོད་ཟེར་སྣ་ལྔ་འོག་ཏུ་འཕྲོས་པས་རྡོ་རྗེའི་ས་གཞི་
དང་། ལོགས་སུ་འཕྲོས་པས་རྭ་བ་དང་། སྟེང་དུ་འཕྲོས་པས་གུར་དང་། གུར་གྱི་ནང་གི་འོག་ཏུ་བླ་རེ་
སྟེ། རྡོ་རྗེ་ཆེ་བ་རྣམས་ཀྱི་བར་མཚམས་ཐམས་ཅད་ཆུང་བ་རྣམས་ཀྱིས་གཏམས་པས་བར་མཚམས་
མེད་པ། བལྟས་ན་རྡོ་རྗེ་རྣམས་ཀྱི་གཟུགས་གསལ་བ་ལ། རེག་ན་ཞལ་བ་ལ་རེག་པ་ལྟ་བུའི་ཕྱི་རོལ་
གྱི་ཕྱོགས་མཚམས་སྟེང་འོག་ཀུན་ཏུ་ཡེ་ཤེས་ཀྱི་མེ་བསྐལ་པ་འཇིག་པའི་ཚེ་ཚངས་པའི་འཇིག་རྟེན་
མན་ཆད་མེ་འབར་བའི་ཕུང་པོ་གཅིག་ཏུ་གྱུར་ཏེ་འུར་སྒྲ་དང་ཚིག་སྒྲས་སྣང་སྲིད་གཡོ་བར་བྱེད་པ་ལྟ་
བུར་གྱུར་པས༑ བགེགས་རྣམས་ཀྱིས་གླགས་ལྟ་བར་མི་ནུས་པའི་རིག་པ་ངར་དང་ལྡན་པར་བྱའོ།
།འདི་ ལ་ རྗེ་ རིན་པོ་ཆེས། འགལ་རྐྱེན་འགོག་པའི་ཕྱིར་སྲུང་འཁོར་བསྒོམ་པའོ། །ཀུན་བཟང་ལས།
ཧཱུཾ་གིས་རྡོ་རྗེས་བྱས་པའི་སར་ཞེས་པ་ཙམ་ལས་མི་གསལ་བ་ལ་ཁ་ཅིག་གིས་རང་གི་སྙིང་ཁར་ཉི་མ་ལ་
-193-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གནས་པའི་ཧཱུཾ་ལས་བྱུང་བའི་རྡོ་རྗེ་སྔོན་པོ་ཁ་གྱེས་པའི་ལྟེ་བར་གནས་པའི་ཧཱུཾ་ལས་རྡོ་རྗེ་ཕྲ་མོ་སྤྲོས་པ་
རྣམས་གཅིག་ཏུ་འདུས་པ་ལས་རྭ་གུར་སོགས་བསྒོམ་པར་བཤད་ཀྱང་། ཐ་ག་ན་དང་ཀུན་ཏུ་བཟང་
པོས་བཤད་པ་ལེགས་པར་སྣང་བས་དེ་ལྟར་བཀོད་དོ། །ཞེས་གསུངས། ཡང་བགེགས་འཚུབ་ཆེ་ན་
འཁོར་ལོ་སེར་པོ་རྩིབས་བཅུ་བ་ཧཱུྃ་མཛད་གཙོ་བོར་གྱུར་བའི་ཁྲོ་བོ་བཅུ་བསྒོམས་ནས་གཤིན་རྗེའི་
གཤེད་ཀྱི་འཕྲེང་སྔགས་འདྲེན་པར་བཤད་པས་སྤྲོ་ན་དེ་ལྟར་ཡང་བྱ། ཡང་ར་གུར་གྱི་ཕྱི་རོལ་དུ་
དཀྱིལ་འཁོར་གསུམ་སྒོམ་པ་ཡང་ཐ་ག་ནས་འགྲེལ་བར་གསུངས་ཏེ། དེ་ལས་གལ་ཏེ་རང་གི་རྣམ་
པར་རྟོག་པའི་སྟོབས་ཀྱིས་བགེགས་ཀྱི་དོགས་པ་འབྱུང་བར་གྱུར་ན། དེའི་ཚེ་རྡོ་རྗེ་བླ་རེའི་ཕྱི་རོལ་དུ་
ལཾ་ལས་དབང་ཆེན་གྱི་དཀྱིལ་འཁོར་ཟུར་བཞི་པ་མཚམས་བཞིར་རྡོ་རྗེ་རྩེ་གསུམ་པས་མཚན་པ་ཁ་
དོག་སེར་པོ་བསམ་པར་བྱའོ། །དེའི་ཕྱི་རོལ་དུ་ཡཾ་ལས་རླུང་གི་དཀྱིལ་འཁོར་གཞུ་ལྟ་བུ་བ་དན་གྱིས་
མཚན་པ་སྔོན་པོ་བསམ་པར་བྱའོ། །དེའི་ཕྱི་རོལ་དུ་རཾ་ལས་བྱུང་བའི་མེའི་དཀྱིལ་འཁོར་གྲུ་གསུམ་པ་
འབར་བ་འཕྲོ་བར་སྣང་བ་བསམ་པར་བྱ་སྟེ། འདི་ནི་སྤྱིའི་སྲུང་བའི་འཁོར་ལོའི་ཞེས་གསུངས།
གསུམ་པ་སྐྱེ་བ་སྤྲུལ་སྐུར་འཁྱེར་བའི་ལམ་འཁྱེར་ལ། གང་དུ་སྐྱེ་བའི་གནས་ཆོས་འབྱུང་གི་དབུས་
སུ་གཞལ་ཡས་ཁང་གདན་བཅས་བསྐྱེད་ནས་སྣོད་ཀྱི་ཞིང་སྦྱོང་བ། གང་གི་མངལ་དུ་སྐྱེ་བའི་རྒྱུ་རྡོ་རྗེ་
འཛིན་པ་ཡབ་ཡུམ་བསྐྱེད་ནས་སེམས་ཅན་རྣམས་ལ་དབང་བསྐུར་ཏེ་བཅུད་ཀྱི་ཞིང་སྦྱོང་བ། དེར་སྐྱེ་
བ་བླངས་པའི་སྐུ་དངོས་བཤད་པ་དང་གསུམ་ལས། དང་པོ་ལ་ཡང་ཆོས་འབྱུང་བསྐྱེད་པ་དང་། དེའི་
དབུས་སུ་གཞལ་ཡས་ཁང་བསྐྱེད་པ་གཉིས་ལས། དང་པོ་ནི། ཀུན་ཏུ་བཟང་ལས་བྱུང་བ་བསམ་པ་
ནི༑ ༑ཞེས་པ་ནས། ཆོས་འབྱུང་ཞེས་བྱ་ཕྱག་རྒྱའི་དབུས་གནས་པ། །ཞེས་པའི་དོན། སྣ་ཚོགས་རྡོ་རྗེའི་
ལྟེ་བའི་སྟེང་དུ་ཧཱུྃ་ལས་ཞེས་པ་ནས། བྱང་ཆུབ་ཀྱི་སེམས་རྡོ་རྗེ་འཛིན་པའི་ངོ་བོར་བསམ་མོ། །ཞེས་
པའི་བར་བརྗོད་པའི་ཚེ། ར་བའི་དབུས་སུ་སྣ་ཚོགས་རྡོ་རྗེའི་ལྟེ་བའི་སྟེང་དུ་ཧཱུྃ་ཡིག་དཀར་པོ། དེ་
ཡོངས་སུ་གྱུར་བ་ལས་ཀུན་ཏུ་བཟང་པོ་དཀར་པོ་དཀར་སྔོ་དམར་བའི་ཞལ་གསུམ་ཕྱག་དྲུག་པ་ཡུམ་
བཅས་ཕྱག་དང་པོ་གཉིས་ཀྱིས་ཡུམ་ལ་འཁྱུད་ཅིང་ཕྱག་མཚན་མེད་པ། ལྷག་མ་གཡས་གཉིས་རྡོ་རྗེ་
དང་རལ་གྲི། གཡོན་གཉིས་པདྨ་དང་རིན་པོ་ཆེ་བསྣམས་པ། རྒྱན་སྣ་ཚོགས་པས་སྤྲས་པ་ཞིག་ཏུ་
གྱུར༑ དེ་འོད་དུ་ཞུ་ནས་ཆོས་འབྱུང་དཀར་པོ་ཟུར་གཅིག་འོག་དང་གཉིས་སྟེང་དུ་གནས་པ་ཤེས་རབ་
མའི་སྐྱེ་གནས་ཀྱི་དབྱིབས་ལྟ་བུ་འོད་ཟེར་སྣ་ཚོགས་པ་ཕྱོགས་བཅུར་འཕྲོ་བ་དོན་དམ་པའི་བྱང་ཆུབ་
-194 -



སྐྱེ
༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
ཀྱི་སེམས་རྣམ་ཐར་སྒོ་གསུམ་གྱི་བདག་ཉིད་ངེས་དོན་གྱི་རྡོ་རྗེ་འཛིན་པ་དངོས་ཡིན་སྙམ་དུ་བསམ་མོ། །
འདིར་རྗེ་རིན་པོ་ཆེས་ཆོས་འབྱུང་གི་བཤད་པ་བཀའ་སྩལ་པ། ཆོས་འབྱུང་གི་འོག་ཕྱོགས་ཕྲ་བ་ནི་ལས་
དང་པོ་བའི་སར་ཡོན་ཏན་གྱི་ཚོགས་ཆུང་བ་དང༌། སྟེང་ཇེ་རྒྱས་སུ་སོང་བ་ནི་མོས་སྤྱོད་ནས་བརྩམས་
ཏེ་ཡོན་ཏན་གོང་ནས་གོང་དུ་འཕེལ་བ་དང་། གྲུ་གསུམ་གྱིས་རྣམ་པར་ཐར་པའི་སྒོ་གསུམ་མཚོན་པར་
ཤནྟི་པས་བཤད་ལ། ཡང་ཟུར་གསུམ་གྱིས་ཨེ་ཡིག་གི་དོན་སྟོང་པ་ཉིད་དང༌། སྐྱེ་གནས་ཀྱི་གཟུགས་
ཀྱིས་བདེ་བ་ཆེན་པོ་མཚོན་ལ། རྟེན་དང་བརྟེན་པའི་དཀྱིལ་འཁོར་པ་ཐམས་ཅད་དེའི་ནང་དུ་ཆུད་པར་
བསྒོམ་པ་ནི། འབྲས་བུའི་སྐབས་ཀྱི་ཡོན་ཏན་ཐམས་ཅད་བདེ་སྟོང་སྒོམ་པ་ཉིད་ཀྱིས་འགྲུབ་པར་
བསྟན་པའི་དོན་ནོ། །ཞེས་གསུངས་སོ། །གཉིས་པ་དེའི་དབུས་སུ་གཞལ་ཡས་ཁང་གདན་བཅས་
བསྐྱེད་པ་ལ། པདྨ་སྣ་ཚོགས་རྡོ་རྗེ་མཛེས་པ་དེར། །ཞེས་པ་ནས། གཞལ་ཡས་ཁང་པ་དེར་ནི་བསམ་
པར་བྱ། །ཞེས་པའི་དོན། ཆོས་འབྱུང་གི་དབུས་སུ་ཞེས་པ་ནས། ཤར་སྒོའི་གཡས་གཡོན་གཉིས་ཏེ་
བཅུ་གཉིས་སུ་ཟླ་བའི་གདན་བསམས་ཏེ་རྟེན་བསྐྱེད་པའོ། །ཞེས་པའི་བར་བསྒོམ་ཚུལ་ནི། སྔར་ཆོས་
འབྱུང་བསྐྱེད་པའི་མུ་ནས་ཆོས་འབྱུང་གི་དབུས་སུ་པཾ་སེར་པོ་ལས་སྣ་ཚོགས་པདྨ། དེའི་ལྟེ་བའི་སྟེང་དུ་
ཁཾ་ལྗང་གུའམ་ཧཱུཾ་སྔོན་པོ་ལས་སྣ་ཚོགས་རྡོ་རྗེ་རྭ་ལྔའམ་གསུམ་པ་སྒོམ་པ་ཡིན་ཏེ། འགྲེལ་བ་ལས།
དེའི་དབུས་གནས་ཞེས་པ་ནི་ཆོས་ཀྱི་འབྱུང་གནས་བསྐྱེད་པ་དང་དུས་གཅིག་ཏུ་པཾ་སེར་པོ་ལས་བསྐྱེད་
པའི་སྣ་ཚོགས་པདྨའི་སྟེང་དུ། སྣ་ཚོགས་རྡོ་རྗེས་བརྒྱན་ཞེས་པ་ནི་ཁཾ་ལྗང་གུ་ལས་བསྐྱེད་ལ། ཁ་དོག་
སྣ་ཚོགས་པའི་རྡོ་རྗེ་རྒྱ་གྲམ་གྱིས་བརྒྱན་པ་བསྒོམ་པར་བྱའོ། །ཞེས་གསུངས་པའི་ཕྱིར། སྣ་ཚོགས་རྡོ་
རྗེའི་ལྟེ་བར་ཧཱུྃ་དཀར་པོ་ལས་འཁོར་ལོ་དཀར་པོ་རྩིབས་བརྒྱད་པའམ་བཅུ་གཉིས་པ་ལྟེ་བར་ཧཱུྃ་གྱིས་
མཚན་པ་དང་། དེ་ཡོངས་སུ་གྱུར་པ་ལས། རྣམ་སྣང་ཡུམ་བཅས་པད་ཟླའི་གདན་ལ་རྡོ་རྗེ་སྐྱིལ་ཀྲུང་
གིས་བཞུགས་པར་བསྒོམས་ལ། དེ་ཡོངས་སུ་གྱུར་པ་ལས། གཞལ་ཡས་ཁང་གདན་དང་བཅས་པར་
སྐད་ཅིག་གིས་གྱུར་པ་རིམ་གྱིས་གསལ་འདེབས་པ་ནི་དག་པ་དྲན་པ་དང་སྦྱར་ནས་འདི་ལྟར་བསམ་
པར་བྱ་སྟེ། དེ་བཞིན་གཤེགས་པ་དང་སོ་སོ་སྐྱེ་བོ་རྣམས་དེ་ཁོ་ན་ཉིད་དུ་མཉམ་པ་ལས་གྲུ་བཞི། ལུས་
ཚོར་སེམས་ཆོས་དྲན་པ་ཉེ་བར་བཞག་པ་བཞི་ཤར་སྒོ། མི་དགེ་བ་མ་བསྐྱེད་པ་མི་བསྐྱེད་ཅིང་སྐྱེས་པ་
རྣམས་སྤོང་བ་དང་། དགེ་བ་མ་སྐྱེས་པ་བསྐྱེད། སྐྱེས་པ་རྣམས་སྤེལ་བ་བཞི་ལྷོ་སྒོ། འདུན་པ་བརྩོན་
འགྲུས་སྤྱོད་པ་སེམས་དཔའི་རྫུ་འཕྲུལ་གྱི་རྐང་པ་བཞི་ནུབ་སྒོ། དད་པ་བརྩོན་འགྲུས་དྲན་པ་ཏིང་ངེ་
-195 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འཛིན་ཤེས་རབ་ཀྱི་དབང་པོ་ལྔ་དང་། སྟོབས་ལྔ་བྱང་སྒོ། བསམ་གཏན་བཞི་རིམ་བཞིན་ཤར་ལ་
སོགས་པའི་རྟ་བབས་བཞི། དཔའ་བར་འགྲོ་བ་ནམ་མཁའ་མཛོད་དྲི་མ་མེད་པ་སེང་གེ་རྣམ་པར་རོལ་
པའི་ཏིང་ངེ་འཛིན་བཞི་འདོད་སྣམ་བཞི། བཟོད་པ་ཆོས་དོན་སྔགས་ཀྱི་གཟུངས་བཞི་ནི་འདོད་སྣམ་
ལ་གནས་པའི་མཆོད་ལྷ། འགྲོ་བའི་རེ་བ་ཡོངས་སུ་སྐོང་བ་ནི། རིན་པོ་ཆེའི་རྒྱན་རྣམ་པ་སྣ་ཚོགས་
པས་སྤྲས་པ། མདོ་སྡེ་དབྱངས་བསྙད་ལུང་བསྟན་ཚིགས་བཅད་ཆེད་བརྗོད་གླེང་གཞི་དེ་ལྟར་བྱུང་སྐྱེས་
རབ་ཤིན་ཏུ་རྒྱས་པ་སྟེ་གསུང་རབ་ཡན་ལག་དགུ་འགྲོ་བའི་ཡིད་ལ་བསྐྱེད་པ་ནི། རླུང་གིས་བསྐྱོད་
པའི་བ་དན་དང་རྒྱལ་མཚན། མཉམ་པ་ཉིད་ཀྱི་ཡེ་ཤེས་ལ་སོགས་པ་ནི་མེ་ལོང་། དྲན་པ་དང་ཆོས་
རབ་ཏུ་རྣམ་པར་འབྱེད་པ་དགའ་བ་ཤིན་སྦྱངས་ཏིང་ངེ་འཛིན་བརྩོན་འགྲུས་བཏང་སྙོམས་ཡན་ལག་
བྱང་ཆུབ་ཀྱི་ཡན་ལག་བདུན་ནི་མེ་ཏོག་གི་ཕྲེང་བ་དང་དྲ་བ་དྲ་ཕྱེད། གཟུགས་ཅན་གཟུགས་ལ་བལྟ་
བ་དང་གཟུགས་མེད་གཟུགས་ལ་བལྟ་བ་དང་སྡུག་པའི་རྣམ་ཐར་ནམ་མཁའ་མཐའ་ཡས། རྣམ་ཤེས་
མཐའ་ཡས། ཅི་ཡང་མེད། འདུ་ཤེས་མེད་མིན་འགོག་པའི་རྣམ་ཐར་བརྒྱད་ནི་ཀ་བ་བརྒྱད། རྡོ་རྗེ་
ཐེག་པའི་ཆོས་ཀྱི་འཁོར་ལོ་བསྐོར་བ་ནི་ཀ་བ་བརྒྱད་ཀྱི་སྟེང་གི་གདུང་ཟླུམ། འདོད་ཡོན་ལྔའི་ངོ་བོ་
གཟུགས་རྡོ་རྗེ་རྡོ་རྗེ་མ་ལ་སོགས་པ་གཞལ་ཡས་ཁང་གི་ཁ་དོག་ལྔ། སྟོབས་བཅུ་མི་འཇིགས་པ་བཞི་
སོ་སོ་ཡང་དག་པར་རིག་པ་བཞི་བྱམས་པ་ཆེན་པོ་སྙིང་རྗེ་ཆེན་པོ། སངས་རྒྱས་ཀྱི་ཆོས་མ་འདྲེས་པ་
རྣམས་ནི་མཆོད་པའི་ལྷ་མོ་རྣམས་ཕྱག་གི་མེ་ཏོག་བདུག་སྤོས་མར་མེ་དྲི་ཆབ་ཞལ་ཟས། འགྲོ་བ་སོ་
སོའི་གཟུགས་སུ་སྟོན་ཀྱང་དེའི་ཉེས་པས་མ་གོས་པ་པདྨའི་གདན་བཅུ་དགུ། མ་རིག་པའི་མུན་པ་སེལ་
བ་དང་མི་དགེ་བའི་འདམ་སྐེམས་པར་བྱེད་ཅིང་བྱང་ཆུབ་སེམས་ཀྱི་མྱུ་གུ་སྨིན་པར་བྱེད་པས་ཉི་མའི་
གདན་བདུན། ཉོན་མོངས་པའི་ཚ་གདུང་ཞི་བར་བྱེད་ཅིང་དགེ་བའི་མྱུ་གུ་སྨིན་པར་བྱེད་པས་ཟླ་བའི་
གདན་བཅུ་གཉིས། ཚོགས་གཉིས་ཡོངས་སུ་རྫོགས་ཤིང་སྙིང་རྗེས་སེམས་ཅན་བརླན་པའི་ཕྱིར་བུམ་
པ་བདུད་རྩིས་གང་བས་བརྒྱན་པའོ། །འདིར་གཞལ་ཡས་ཁང་གི་ཚད་བྲི་ཆ་དང་བློས་བསླང་དང་སྒོམ་
དོན་ལ་ཇི་ལྟར་འོང་བ་རྣམས་ནི་ཕལ་ཆེར་མི་བསྐྱོད་པའི་དཀྱིལ་འཁོར་དང་འདྲ་ཞིང་། རྒྱལ་ཚབ་རིན་
པོ་ཆེ་དང་འབྲོམ་ཤེར་འབྱུང་བློ་གྲོས་ཀྱིས་མཛད་པའི་འདིའི་དཀྱིལ་ཆོག་ལ་ལེགས་པར་གསུངས་
འདུག་པས་དེར་བལྟ་ཞིང་ཤེས་པར་བྱ་ལ་འདིའི་ནང་ཐིག་གི་གདུང་ཟླུམ་གྱི་ཕྱི་རོལ་དུ་འོད་ཕྲེང་མི་
དགོས་པར་གསུངས་ལ། གར་བུ་ཟླུམ་པོ་མི་དགོས་པའི་གནད་ཀྱིས་ཐོག་དང་རྒྱ་ཕིབས་འབུབས་ཚུལ་
-196 -



༼ ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟེ༽
འཇིགས་བྱེད་ལྟར་བྱས་པས་ཆོག་པ་འདྲ་བས་དཔྱད་པར་བྱའོ། །འདིར་རྗེ་རིན་པོ་ཆེས་མཚོན་དོན་
གསུངས་པ། སྲུང་འཁོར་གྱི་དབུས་སུ་ཆོས་འབྱུང་དང་དེའི་དབུས་སུ་གཞལ་ཡས་ཁང་གདན་དང་
བཅས་པ་བསྐྱེད་པ་ནི། སྦྱང་གཞི་ལ་སྔར་བཤད་པའི་ལས་བཟང་པོ་བསགས་པ་ཤི་ནས་བར་དོ་གྲུབ་
པ་གང་དུ་སྐྱེ་བའི་གནས་དང་འདྲ་ལ། ལམ་དང་འབྲས་བུ་ལ་ཚོགས་ཞིང་ལ་ཚོགས་བསགས་ཤིང་
འཆི་སྲིད་དང་བར་སྲིད་དང་མཐུན་པར་བསྒོམ་པའི་སྒྲུབ་པ་པོ་གནས་གང་དུ་ལྷའི་ལུས་སུ་སྐྱེ་བ་ལེན་
པ་དང་། ཞིང་དག་པ་གང་དུ་འཚང་རྒྱ་བའི་གནས་དང་འདྲའོ། །ཞེས་གསུངས་སོ། །
གཉིས་པ་གང་གི་མངལ་དུ་སྐྱེ་བ་དང་མཐུན་པར་རྒྱུ་རྡོ་རྗེ་འཛིན་པ་བསྐྱེད་པ་ལ། མངོན་བྱང་ལྔ་
ལས༑ རྒྱུ་རྡོ་རྗེ་འཛིན་པ་བསྐྱེད་པ་དང་། བཅུད་ཀྱི་ཞིང་སྦྱོང་བའི་ཕྱིར་སེམས་ཅན་ལ་དབང་བསྐུར་བ་
གཉིས་ལས། དང་པོ་ནི། སྒྲུབ་ཐབས་ཀུན་བཟང་ལས། བཅུ་དྲུག་ཆ་དང་ཚོགས་ལས་བྱུང་བ་ཡི། །ཟླ་
བའི་དཀྱིལ་འཁོར་དག་གི་དབུས་ཉིད་དུ། །ཞེས་པ་ནས། རྒྱལ་བ་སྐྱེད་བྱེད་ཉིད་ཀྱི་སྐུ་རུ་བསམ། །ཞེས་
གསུངས་པའི་དོན་རྗེ་རིན་པོ་ཆེས་སྒྲུབ་ཐབས་སུ་བཀོད་པ་ལྟར་བསྒོམ་པ་ནི། གདན་དབུས་མའི་སྟེང་
དུ༑ ཞེས་པ་ནས། ཆོས་ཀྱི་དབྱིངས་ཀྱི་ཡེ་ཤེས་ལས་བྱང་ཆུབ་པའོ། །ཞེས་པའི་བར་གྱིས་བསྟན་ལ།
དེའི་ཚེ་གཞལ་ཡས་ཁང་གི་ནང་དུ་གདན་བཅུ་དགུ་ཡོད་པའི་དབུས་ཀྱི་གཙོ་བོ་གང་དུ་བསྐྱེད་པ་དེར་
ཟླ་གདན་ཡོད་པ་དེའི་སྟེང་དུ་མདུན་ནས་མགོ་བརྩམས་ཏེ། གཡས་སྐོར་དུ་དབྱངས་བཅུ་དྲུག་ཚར་
གཅིག །མདུན་ནས་བརྩམས་ཏེ་གཡོན་སྐོར་དུ་དབྱངས་བཅུ་དྲུག་ཁ་དོག་དཀར་པོ་ཚར་གཅིག་སྟེ་
གཉིས་ཀ་རིམ་པ་གཅིག་ཏུ་འཁོད་པ་ནི་མཚན་བཟང་པོ་ཕྱག་ཞབས་འཁོར་ལོས་མཚན་པ་སོགས་ཀྱི་
ངོ་བོ་དང་། དེའི་ཕྱི་རོལ་དུ་གསལ་བྱེད་སོ་བཞི་ཡོངས་གྲགས་ལ། ཌ་ཌྷ་ད་དྷ་ཡ་ལ་དྲུག་བསྣན་པའི་
གསལ་བྱེད་དམར་པོ་བཞི་བཅུ་པ་ཕྲག་གཅིག་གཡས་སྐོར་དང་། ཕྲག་གཅིག་གཡོན་སྐོར་དུ་རིམ་པ་
གཅིག་གིས་འཁོད་པ་ནི་སེན་མོ་ཟངས་མདོག་ལ་སོགས་པ་དཔེ་བྱད་བརྒྱད་ཅུའི་ངོ་བོར་བསམས་ལ།
དེ་ནས་དབྱངས་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་དཀར་པོར་གྱུར་སོང་སྙམ་པས་ཨོ་ཙིཏྟ་
སོགས་བརྗོད་ལ། ཀུན་རྫོབ་བྱང་ཆུབ་ཀྱི་སེམས་སོགས་ཐབས་ཀྱི་རང་བཞིན་དུ་བསམ། ཟླ་བ་དེའི་
སྟེང་དུ་གསལ་བྱེད་བརྒྱད་ཅུ་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་དམར་པོ་བསམས་ལ། ཨོཾ་
བྷོ་དྷི་ཞེས་སོགས་བརྗོད་ཅིང་སྔགས་དོན་དོན་དམ་བྱང་ཆུབ་ཀྱི་སེམས་སོགས་ཤེས་རབ་ཀྱི་རང་བཞིན་
དུ་བསམ་མོ། །ཟླ་བ་གཉིསབསྐྱེད་པ་ནི་མེ་ལོང་ལྟ་བུའི་ཡེ་ཤེས་ལས་བྱང་ཆུབ་པའོ། །འདིར་རྗེ་ཐམས་
- 197 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཅད་མཁྱེན་པའི་ཞལ་ནས་ལུགས་འདི་ལ་གསལ་བྱེད་ལ་ཡི་གེ་སྣོན་ལུགས་མི་འདྲ་བ་འགའ་རེ་ཡོད་
ཀྱང༑ འདིར་ཤནྟི་པའི་ལུགས་སུ་བྱས་སོ། །ཡེ་ཤེས་ཞབས་ཀྱི་གཞུང་ལས་དབྱངས་གསལ་ཉིས་འགྱུར་
བྱེད་མི་བྱེད་མི་གསལ་ཡང་། མར་མེ་མཛད་ཀྱིས་དབྱངས་རྣམས་མཚན་སོ་གཉིས་དང་། གསལ་
བྱེད་རྣམས་དཔེ་བྱད་བརྒྱད་ཅུར་གསུངས་པ་དྲངས་ནས་ཉིས་འགྱུར་བྱ་དགོས་པར་དཔལ་འབྲས་རྡོ་
རྗེས་འཆད་པ་ནི་ལེགས་པ་ཡིན་ནོ། །སློབ་དཔོན་དེས་དབྱངས་གསལ་གཉིས་ཀ་ལས་ཟླ་བ་གཅིག་
བསྐྱེད་པ་ཡིན་ཞེས་པ་ནི་དེའི་ལུགས་མ་ཡིན་ཏེ། དེའི་འགྲེལ་བ་ལས། དབྱངས་ཀྱི་ཡི་གེ་དང་གསལ་
བྱེད་ཡོངས་སུ་གྱུར་པ་ལས་ཤེས་རབ་དང་ཐབས་ཀྱི་བདག་ཉིད་ཅན་གྱི་ཟླ་བའི་དཀྱིལ་འཁོར་ཅན་དུ་
རྣམ་པར་བསྒོམ་པར་བྱའོ། །ཞེས་དབྱངས་གྱུར་པ་ལས་ཤེས་རབ་ཀྱི་བདག་ཉིད་ཅན་གྱི་ཟླ་བ་དང་
གསལ་བྱེད་གྱུར་པ་ལས་ཐབས་ཀྱི་ངོ་བོའི་ཟླ་བ་བསྐྱེད་པར་བཤད་པས་སོ། །ལུགས་འདི་ལ་ཉི་མ་མི་
བསྐྱེད་པར་ཟླ་བ་གཉིས་བསྐྱེད་པ་ནི་ཟླ་བ་གཉིས་ཀྱི་ཁ་དོག་འདྲ་མི་འདྲ་མི་གསལ་ཡང་དཔལ་འབྲས་
རྡོ་རྗེས་ས་བོན་གཉིས་དཀར་དམར་དུ་བཤད་པས། ཟླ་བ་གཉིས་ཀྱང་དཀར་དམར་དུ་བྱ་སྟེ། འདི་
འདྲའི་ རིགས་ ལ་ཟླ་བ་གཅིག་དམར་པོར་བྱེད་པར་མན་ངག་སྙེ་མ་ལས་བཤད་དོ། །ཞེས་གསུངས།
དེ་ནས་ཟླ་བ་གཉིས་འདྲེས་པས་དཀར་ལ་དམར་བའི་མདངས་ཅན་གྱི་ཟླ་བ་གཅིག་ཏུ་གྱུར་པར་
བསམ་སྟེ། དེ་ནི་མཉམ་པ་ཉིད་ཀྱི་ཡེ་ཤེས་ལས་བྱང་ཆུབ་པའོ། །འདིར་ཡང་རྗེས། འདི་གཞུང་གཉིས་
སུ་མི་གསལ་ཡང་དཔལ་འབྲས་རྡོ་རྗེ་དང་། ཀུན་ཏུ་བཟང་པོའི་འགྲེལ་བ་གཉིས་སུ་མན་ངག་གསལ་
བར་བསྟན་པ་ལྟར་རོ། །ཞེས་གསུངས། དེ་ནས་ཟླ་བ་དེའི་སྟེང་དུ་ཧཱུྃ་ཡིག་ལས་བྱུང་བའི་རྡོ་རྗེ་རྩེ་ལྔ་པ་
དམར་པོ་བསམས་ལ། ཨོ་ཏིཥྛ་སོགས་བརྗོད་ལ་སྔགས་དོན་ཐབས་ཤེས་དབྱེར་མེད་དུ་བརྟན་པར་
བྱས་པར་བསམ་པ་ནི། སོར་རྟོག་ཡེ་ཤེས་ལས་བྱང་ཆུབ་པའོ། །དེ་ནས་རྡོ་རྗེ་དེ་ལས་འོད་ཟེར་འཕྲོས་
པའི་སྣེ་ལ་སངས་རྒྱས་སྤྲོས་པ་རྣམས་ཀྱི་འོད་དང་བདུད་རྩིས་སྡིག་སྒྲིབ་སྦྱངས། ཆོས་བསྟན་ནས་
སེམས་ཅན་ཐམས་ཅད་སངས་རྒྱས་ཀྱི་ས་ལ་བཀོད་ནས། སངས་རྒྱས་སྤྲོས་པ་དང་སེམས་ཅན་སངས་
རྒྱས་སུ་བྱས་པ་ཐམས་ཅད་ཚུར་འདུས་ནས་རྡོ་རྗེ་ལ་ཐིམ་པས། རྡོ་རྗེའི་ལྟེ་བའི་དབུས་སུ་ཧཱུྃ་གིས་
མཚན་པར་བསམས་ལ། ཨོཾ་བཛྲ་སོགས་བརྗོད་ཅིང་རྡོ་རྗེ་དེ་ངའོ་སྙམ་དུ་བསམ་པ་ནི། བྱ་གྲུབ་ཡེ་
ཤེས་ལས་བྱང་ཆུབ་པའོ། །དེ་ནས་དབྱངས་གསལ་ལས་གྱུར་པའི་ཟླ་བ་དང་། རྡོ་རྗེ་ཧཱུྃ་དང་བཅས་པ་
ཡོངས་སུ་གྱུར་པ་ལས་རྡོ་རྗེ་སེམས་དཔའ་འདོན་དཀྱུས་ལྟར་བསྐྱེད་ལ། ཨོཾ་སརྦ་སོགས་བརྗོད་ཅིང་
-198 -



ས
༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
འོག་ནས་བསྐྱེད་པའི་དེ་བཞིན་གཤེགས་པ་ཐམས་ཅད་ཀྱི་དེ་བཞིན་ཉིད་ངའོ་སྙམ་དུ་བསམ་པ་ནི།
ཆོས་དབྱིངས་ཡེ་ཤེས་ལས་བྱང་ཆུབ་པའོ། །འདི་ལ་རྗེ་རིན་པོ་ཆེས། དེ་ནི་སྦྱང་གཞི་ལ་བར་དོ་སྐྱེ་བ་
ལེན་པའི་ཕ་མ་ལྟ་བུ་དང་། འབྲས་བུ་ལ་སངས་རྒྱས་ཐམས་ཅད་བསྐྱེད་པའི་ཡབ་ཡུམ་ཐབས་ཤེས་
གཉིས་སུ་མེད་པ་ལྟ་བུའོ། །ཞེས་གསུངས་ལ། གཉིས་པ་ནི། སྔར་གཞལ་ཡས་ཁང་བསྐྱེད་པས་སྣོད་
ཀྱི་ཞིང་དག་པར་བྱས་ནས། ད་ནི་བཅུད་ཀྱི་ཞིང་དག་པར་བྱེད་པ་ནི་ཀུན་བཟང་ལས། མཆོག་ཏུ་རྗེས་
ཆགས་ཕུན་ཚོགས་དཔག་མེད་ཀྱིས། །གདུལ་བའི་འཇིག་རྟེན་ཐམས་ཅད་དམིགས་ནས་ནི། །ཞེས་
པ་ནས། རིམ་པ་ཇི་བཞིན་བརྟག་པ་ལ་སོགས་པའི། །ཞེས་པའི་དོན་སྒྲུབ་ཐབས་འདི་ཉིད་ལས།
འདོད་ཆགས་ཆེན་པོས་གདུལ་བར་བྱ་བའི་སེམས་ཅན་གྱི་ཁམས་ལ་གཟིགས་ནས། ཞེས་པ་ནས།
རྟེན་དང་བརྟེན་པའི་དཀྱིལ་འཁོར་མི་དམིགས་པར་བྱའོ། །ཞེས་པའི་དམིགས་རྣམ་ཡིད་ལ་བྱེད་ཚུལ་
ནི་རང་རྡོ་རྗེ་སེམས་དཔའ་ཡབ་ཡུམ་བདེ་སྟོང་དབྱེར་མེད་པའི་འབྲས་དུས་ཀྱི་ཡེ་ཤེས་ལ་མཉམ་པར་
བཞག་ནས། དེ་ལྟ་བུའི་ཡེ་ཤེས་ལ་འདོད་ཆགས་ཆེན་པོའི་མིང་གིས་བཏགས་པའི་ཏིང་ངེ་འཛིན་གྱིས་
གདུལ་བྱའི་ཁམས་ཐམས་ཅད་ལ་བལྟས་པས། ཐབས་དེས་འདུལ་བའི་ཕྱིར་ཡབ་ཡུམ་སྙོམས་པར་
ཞུགས་པའི་གསང་གནས་བསྐྱོད་པའི་སྒྲས་སངས་རྒྱས་ཐམས་ཅད་སྤྱན་དྲངས་པ་རང་གི་བ་སྤུའི་བུ་ག་
རྣམས་ནས་ལུས་ཀྱི་ནང་དུ་ཞུགས་པ་རྣམས་གནས་འགྱུར་ནས་ལྷ་མོ་དགུར་གྱུར་པ་རྣམས་རང་གི་
ལུས་ལས་ཕྱིར་བྱུང་ནས་ཡུམ་ཆོས་དབྱིངས་རྡོ་རྗེ་མའི་ལུས་ཀྱི་ནང་དུ་ཞུགས་པར་བསམ་མོ། །འདིར་
ཡང་རྗེ་ཐམས་ཅད་མཁྱེན་པས། དེ་ནི་རྩ་རྒྱུད་ལས་གསུངས་པ་ལྟར། རྡོ་རྗེ་འཆང་སྙོམས་འཇུག་གི་
བདེ་བས་མཉེས་པར་བྱ་བའི་ཕྱིར་དུ་དེ་བཞིན་གཤེགས་པ་རྣམས་རིག་མ་དགུར་སྤྲུལ་པ་འདིར་ཡང་
མཛད་པའོ། །དེའི་ཕྱིར་འདིར་མཱ་མ་ཀི་དོར་ནས་ཆོས་དབྱིངས་རྡོ་རྗེ་མ་དང་བཅས་པའི་ལྷ་མོ་དགུ་ལ་
བྱེད་པ་ནི་ཡེ་ཤེས་ཞབས་ཡབ་སྲས་ཀྱི་བཞེད་པ་མ་ཡིན་ཏེ། རྩ་རྒྱུད་ལས། རིག་མ་དགུ་སྤྲུལ་པ་ལ་
ཆོས་དབྱིངས་རྡོ་རྗེ་མ་མེད་ཅིང་མཱ་མ་ཀི་ཡོད་པའི་ཕྱིར་རོ། །ཞེས་གསུངས་སོ། །དེ་ནས་རང་ཡབ་ཡུམ་
སྙོམས་པར་ཞུགས་པས་རྒྱལ་བའི་ཚོགས་སྤྱན་དྲངས་པ་དང་ཕུང་པོ་དང་ཁམས་རྣམས་ཀྱི་དྭངས་མ་
བྱང་སེམས་ཞུ་བ་རྡོ་རྗེའི་ལམ་ནས་ཡུམ་གྱི་པདྨར་ཞུགས་པའི་ཐིག་ལེ་ཡུམ་གྱི་པདྨའི་དབུས་སུ་གནས་
པ་ཡོངས་སུ་གྱུར་པ་ལས། གཞལ་ཡས་ཁང་གདན་སྣ་ཚོགས་རྡོ་རྗེ་དང་བཅས་པ་དང་། དེའི་ནང་དུ་
འཇམ་དཔལ་རྡོ་རྗེའམ་མི་བསྐྱོད་པ་གང་རུང་གིས་གཙོ་བོ་བྱས་པའི་ལྷ་བཅུ་དགུའི་དཀྱིལ་འཁོར་གྲུབ་
-199 -



ཙ་
-
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པར་བསམ། ལྷ་དེ་རྣམས་ཀྱི་སྐུ་ལས་འོད་ཟེར་འཕྲོས་པས་སེམས་ཅན་ཐམས་ཅད་བཀུག་སྟེ། སློབ་
མ་འཇུག་པ་བཞིན་དུ་ཡུམ་གྱི་པདྨའི་ནང་གི་དཀྱིལ་འཁོར་གྱི་སྒོ་ནས་སློབ་མ་འཇུག་པ་བཞིན་དུ་ཞུགས་
ནས་དཀྱིལ་འཁོར་དེའི་ལྷ་རྣམས་ཀྱི་བར་ཁྱམས་རྣམས་སུ་གནས་པར་བསམས་ལ། རང་འཇམ་རྡོར་
རམ་མི་བསྐྱོད་པར་གསལ་བའི་སྐུ་ལས་འོད་ཟེར་འཕྲོས་པས་དེ་བཞིན་གཤེགས་པ་ཐམས་ཅད་སྤྱན་
དྲངས་པ་རང་གི་ཞལ་དུ་ཞུགས་པ་ཐུགས་ཀར་ཆགས་པ་ཆེན་པོའི་མེས་ཞུ་བའི་བྱང་སེམས་དཀར་པོ་
རྡོ་རྗེའི་ལམ་ནས་ཡུམ་གྱི་པདྨར་སོང་བས་སེམས་ཅན་ཐམས་ཅད་ལ་དབང་བསྐུར་བས་སྡིག་སྒྲིབ་
ཐམས་ཅད་དག་ནས་རྡོ་རྗེ་སེམས་དཔར་གྱུར་སོང་སྙམ་དུ་བསམ། དེ་ནས་དེ་རྣམས་ཀྱི་དབང་པོ་དྲུག།
ཁམས་བཞི། ཡུལ་དྲུག །ཕུང་པོ་ལྔ་རྣམས་འོད་དུ་མེར་གྱིས་ཞུ་ནས་ས་བོན་ཉེར་གཅིག་ཏུ་གྱུར། དེ་
ནས་ཕྱག་མཚན་ཉེར་གཅིག་ཏུ་གྱུར། དེ་ནས་ལྷ་ཉེར་གཅིག་ཏུ་གྱུར་པར་བསམས་པས་ཆོག་གི། ལུས་
དཀྱིལ་གྱི་རྣམ་པ་ལྟ་བུ་མི་དགོས་པར་བུ་སྟོན་རིན་པོ་ཆེས་བཞེད་ཅིང་རྗེ་རིན་པོ་ཆེས་ཀྱང་བཞེད་པ་
འདྲའོ། །དེ་ནས་དེ་རྣམས་རང་རང་གི་སངས་རྒྱས་ཀྱི་ཞིང་དུ་གཤེགས་པར་བསམ་སྟེ། པདྨའི་ནང་གི་
རྟེན་དང་བརྟེན་པའི་དཀྱིལ་འཁོར་མི་དམིགས་པར་བསམ་པར་བྱའོ། །འདི་དག་གི་སྐབས་སུ་ཤིན་ཏུ་
གནད་ཆེ་བའི་བཤད་པ་རྗེ་ཐམས་ཅད་མཁྱེན་པས་གསུངས་པ། དེ་རྗེས་ས་བོན་གྱིས་ནི་དབྱུང་བར་བྱ་
ཞེས་གསུངས་པའི་དོན་དབང་བསྐུར་བའི་རྗེས་སུ་སོ་སོའི་ས་བོན་གྱིས་དབྱུང་བ་སྟེ་བསྐྱེད་པར་བྱ་བ་
ཡིན་གྱི། ལྷ་ཉེར་གཅིག་བསྐྱེད་ཟིན་པའི་འོག་ཏུ་སོ་སོའི་ས་བོན་གྱིས་པདྨ་ལས་ཕྱིར་དབྱུང་བའི་དོན་
མིན་ཞེས་སྨན་ཞབས་འཆད་པ་ལྟར་ལེགས་སོ། །དེ་ཡང་དབྱངས་གསལ་གཉིས་དང་ཟླ་བ་དཀར་
དམར་གཉིས་ཀྱིས་ནི་བྱང་སེམས་དཀར་དམར་གཉིས་མཚོན་ལ། ཟླ་བ་གཉིས་གཅིག་ཏུ་གྱུར་པས་ནི་
བྱང་སེམས་འབར་འཛག་གི་སྒོ་ནས་གཅིག་ཏུ་འདྲེས་པར་མཚོན་ནོ། །ཕྱག་མཚན་དང་ས་བོན་གཉིས་
ཀྱིས་ནི་རླུང་སེམས་གཉིས་དབྱེར་མི་ཕྱེད་པ་མཚོན་ནོ། །དེ་རྣམས་ལས་རྒྱུ་རྡོ་རྗེ་འཆང་ཡབ་ཡུམ་གྱི་
སྐུར་ལངས་པས་ནི། བྱང་སེམས་གཉིས་ཀྱི་འབར་འཛག་གི་མཐུ་ལས་རླུང་དང་དབྱེར་མི་ཕྱེད་པའི་
སེམས་ལྷན་སྐྱེས་ཀྱི་བདེ་སྟོང་གི་ངོ་བོར་སྐྱེས་པ་མཚོན་ཏེ། དེ་ནི་དཀྱིལ་འཁོར་གྱི་སངས་རྒྱས་དང་བྱང་
ཆུབ་སེམས་དཔའ་ཐམས་ཅད་བསྐྱེད་པའི་ཡབ་ཡུམ་མོ། །དེ་ལྟར་ཤེས་ནས་མཚོན་བྱེད་རིམ་པ་དང་པོ་
བསྒོམས་པས་ནི། མཚོན་བྱ་དོན་གྱི་རྫོགས་པའི་རིམ་པ་རྣམས་རྒྱུད་ལ་སྐྱེ་བའི་དགེ་རྩ་སྨིན་བྱེད་དུ་
འགྱུར་རོ། །ཞེས་གསུངས་སོ། །
-200-



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼༣༽
གསུམ་པ་སྣོད་བཅུད་ཀྱི་ཞིང་དག་པ་དེར་ཇི་ལྟར་སྐྱེ་བའི་སྐུ་དངོས་འབྲས་བུ་རྡོ་རྗེ་འཛིན་པ་ཡབ་
ཡུམ་བསྐྱེད་པ་ལ། ཡབ་ཡུམ་གཉིས་ཀ་ཐུན་མོང་དུ་ཞུ་བ་གླུས་བསྐུལ་ནས་ཕྱག་མཚན་དུ་ལྡང་བ་དང་།
བསྙེན་སྒྲུབ་ཡན་ལག་བཞིའི་སྒོ་ནས་ཡབ་བསྐྱེད་པ་དང་། དེའི་སྒོ་ནས་ཡུམ་བསྐྱེད་པ་གསུམ་ལས།
དང་པོ་ནི། ཨོཾ་ཨཱཧཱུཾ། ཞེས་བྱ་བའི་སེམས་ཉིད་ནི། འོད་ལྡན་ཧོ་དང་སྤེལ་བ་ཆོ་ག་བཞིན། །ཞེས་པ་
ནས༑ རང་གི་སྔགས་ཀྱི་ལུས་སུ་རང་ཉིད་གྱུར། །ཅེས་པའི་བར་གྱིས་བསྟན་ལ། དེའི་དོན་ཡིད་ལ་
བྱེད་ཚུལ་སྒྲུབ་ཐབས་ལས། དེ་ནས་ནམ་མཁར་བཞག་པའི་ཡི་གེ་ལྔས་མཚོན་པའི་བར་སྲིད་ཀྱིས།
ཞེས་པ་ནས། རལ་གྲི་འཆང་བཟུང་ལ་མཾ་གྱིས་མཚན་པ་གཉིས་སུ་གྱུར། ཅེས་པའི་བར་གྱིས་ཚིག་
རིས་ལྟར་བསམ་པ་ལ། གོང་དུ་འཆི་བ་ཆོས་སྐུར་འཁྱེར་བའི་མཇུག་ཐོག་ཏུ་ཟབ་གསལ་གཉིས་སུ་
མེད་པའི་རང་གི་སེམས་ཡི་གེ་ལྔའི་རྣམ་པར་ལངས་པ་དེ་ཉིད་ལ་ང་རྒྱལ་བཞག་བཞིན་པས་སེམས་ཀྱི་
ཟུར་གཅིག་གིས་སྲུང་འཁོར་ནས་བཟུང་སྟེ། སེམས་ཅན་ལ་དབང་བསྐུར་ནས་མི་དམིགས་པའི་བར་
གསལ་བཏབ་ནས། དེ་ནས་རང་སེམས་བར་སྲིད་མཚོན་པའི་ཡི་གེ་ལྔ་གཞལ་ཡས་ཁང་གི་ནང་གདུང་
ཟླུམ་གྱི་འོག་ཙམ་དུ་གནས་པ་དེས་གདན་དབུས་མའི་སྟེང་གི་རྒྱུ་རྡོ་རྗེ་འཛིན་པ་ཡབ་ཡུམ་སྙོམས་པར་
ཞུགས་པ་མཐོང་ནས། སྒྲུབ་ཐབས་ནས་བཤད་པ་ཁོ་ན་ལྟར་ཡབ་ཀྱི་ཞལ་ནས་ཡུམ་གྱི་པདྨར་ཞུགས་
པ་ནས། ཤེས་རབ་མའི་ཆགས་པའི་རྐྱེན་གྱིས་ཡི་གེ་ལྔ། མར་གསར་གྱི་གོང་བུ་མེས་བཞུ་བ་ལྟར་ཞུ་
བའི་ཐིག་ལེ་དཀར་ལ་དམར་བའི་མདངས་ཆགས་པ་མིག་གིས་བལྟ་བར་མི་བཟོད་པའི་གཟི་བརྗིད་
ཅན་དུ་གྱུར། དེ་ནས་ཡི་གེ་ཞུ་བའི་ཐིག་ལེ་དེའི་གཟི་བྱིན་གྱི་མཐུས་རྒྱུ་རྡོ་རྗེ་འཛིན་པ་ཡབ་ཡུམ་གཉིས་
ཀྱང་ཟླ་བ་ཞུ་བའི་གཟུགས་བཞིན་དུ་ཞུ་ནས་ཐིག་ལེ་སྔ་ཕྱི་གཉིས་ཀ་འདྲེས་ནས་ཐིག་ལེའི་གཟུགས་སུ་
གདན་དབུས་མའི་སྟེང་དུ་གནས་པར་བསམ་མོ། །དེ་ནས་རང་སེམས་ཆོས་སྐུ་མངོན་དུ་བྱས་པའི་ཐིག་
ལེར་གནས་པ་དེའི་རྒྱུད་ཀྱི་བྱམས་པ་སྙིང་རྗེ་དགའ་བ་བཏང་སྙོམས་ཚད་མེད་བཞིའི་ངོ་བོ་སྤྱན་མ་
སོགས་བཞི་ཐིག་ལེ་དེ་ཉིད་ལས་བྱུང་སྟེ་དེའི་ཕྱོགས་བཞིར་གནས་པས་ཆོས་སྐུ་ལས་གཟུགས་སྐུར་
བཞེངས་པའི་གླུས་བསྐུལ་བར་བསམས་ལ་གླུ་ཚིག་རང་གིས་བརྗོད་པ་ཡིན་ལ། གླུ་དེ་དག་གི་ཚིག་
དོན་ནི་ཀུན་བཟང་གི་འགྲེལ་བ་ལྟར་བཤད་ན་སྤྱན་མས་ཁམས་གསུམ་ན་གནས་པའི་སེམས་ཅན་
ཀུན་གྱི་དབང་ཕྱུག་སྟེ་གཙོ་བོ་ཆོས་དབྱིངས་ཡེ་ཤེས་ཀྱི་ངོ་བོ་ཀྱེ་ཐུགས་རྡོ་རྗེ་ཞེས་བོས་ནས་ལྷན་སྐྱེས་
ཀྱི་དགའ་བས་ཡིད་ཚིམ་པར་བྱེད་པས་ཡིད་དུ་འོང་བ་དོན་ཆེན་པོ་སངས་རྒྱས་ཀྱི་གོ་འཕང་ཐོབ་བྱེད།
- 201-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འདོད་པའི་ཡོན་ཏན་སྤྱན་མ་བདག་གི་གཟུགས་སྒྲ་སོགས་ལྔ་ལ་ལོངས་སྤྱོད་པས། བདག་སངས་རྒྱས་
ཀྱི་ཡེ་ཤེས་ཉིད་ལྷ་མོའི་གཟུགས་སུ་བསྟན་པ་ལ་སྐྱབས་སུ་གསོལ། གལ་ཏེ་ཁྱེད་ཆོས་ཀྱི་སྐུ་ལས་ཟབ་
གསལ་གཉིས་མེད་ཀྱི་གཟུགས་སྐུར་མ་བཞེངས་ན་བདག་སྙིང་རྗེ་ཆེན་པོའི་ངོ་བོ་སྤྱན་མ་ཤི་བ་དང་
འདྲ་བས་བདག་གསོན་པོར་གནས་པ་བཞེད་ན། སངས་རྒྱས་དང་སེམས་ཅན་ཐམས་ཅད་ཀྱི་ཡབ་
དང་གཉེན་གྱི་མཆོག་ཁྱོད་བདག་ལ་དགྱེས་པར་མཛོད་ལ། ཆོས་ཀྱི་སྐུ་ལས་འགྲོ་བའི་དོན་དུ་
གཟུགས་སྐུར་བཞེངས་སུ་གསོལ། ཞེས་པའོ། །མཱ་མ་ཀིས། ཀྱེ་མེ་ལོང་ཡེ་ཤེས་ཀྱི་ངོ་བོ་སྐུ་རྡོ་རྗེ་ཞེས་
བོས་ནས། བསྟོད་པ། བཀའི་འཁོར་ལོར་ཆོས་བསྟན་པས་སེམས་ཅན་ཀུན་ལ་ཕན་པར་མཛད་པ།
དེ་ཡང་སངས་རྒྱས་ཀྱི་དོན་དུ་བྱང་ཆུབ་ཀྱི་སེམས་དོན་དམ་པ་གནས་ཚུལ་དང་རྗེས་སུ་མཐུན་པར་
བསྟན་པས་ཕན་པར་མཛད་པ། མགོན་པོ་བདག་བྱམས་པ་ཆེན་པོའི་ངོ་བོ་སྤྱན་མ་དེ་རིང་གསོན་པར་
བཞེད་ན། མཆོག་ཏུ་དགའ་བའི་འདོད་ཆགས་དམ་ཚིག་སྟེ། འདི་ལས་འདའ་བར་མི་བྱ་བའི་ཆགས་
པ་ཆེན་པོ་བདག་མཱ་མ་ཀཱི་ལ་དགྱེས་པར་མཛོད་ཅེས་པའོ། །གོས་དཀར་མོས། ཀྱེ་སོར་རྟོག་ཡེ་ཤེས་ཀྱི་
ངོ་བོ་གསུང་རྡོ་རྗེ་ཞེས་བོས་ནས། བསྟོད་པ། ཁྱོད་ནི་སེམས་ཅན་ཀུན་ལ་བྱམས་པས་ཕན་པར་མཛད་
ཅིང་སྙིང་རྗེས་ཐུགས་བརྩེ་བ། སེམས་ཅན་གྱི་འཇིག་རྟེན་དག་གི་དགོས་པ་བདེ་བ་ཕུན་སུམ་ཚོགས་པ་
དང༑ དོན་སངས་རྒྱས་ཀྱི་གོ་འཕང་ཐོབ་པའི་དོན་ལ་རྟག་ཏུ་བརྩོན་པར་མཛད་པའི་མགོན་པོ། གལ་
ཏེ་དགའ་བ་ཆེན་པོའི་ངོ་བོ་བདག་གསོན་པར་མཆིས་པར་བཞེད་ན། རབ་ཏུ་དགའ་བའི་སྤྱོད་པ་བདེ་
སྟོང་དབྱེར་མེད་དམ་ཐབས་ཤེས་དབྱེར་མེད་རྣམ་པ་ཉེས་པ་ལྟར་སྣང་ཡང་ཉེས་པས་ཀུན་ཏུ་མ་གོས་
པས་ཀུན་ཏུ་བཟང་པོས་བདག་ལ་དགྱེས་པར་མཛོད་ཅེས་པའོ། །སྒྲོལ་མས། ཀྱེ་གཉིས་སུ་མེད་པའི་
ཡེ་ཤེས་ཀྱི་ངོ་བོ་འདོད་པའི་ཡོན་ཏན་ལྔའི་ངོ་བོ་རྡོ་རྗེ་འདོད་པ་ཞེས་བོས་ནས། བསྟོད་པ། ཁྱོད་ནི་བྱ་
བ་གྲུབ་པའི་དམ་ཚིག་མཆོག་དོན་ཡོད་གྲུབ་པ་བྱ་བ་གྲུབ་པའི་ཡེ་ཤེས་ཀྱི་ངོ་བོ་ཉིད། ཕན་པ་རྒྱ་ཆེ་བ་
བླ་ན་མེད་པའི་བྱང་ཆུབ་ཀྱི་མཚན་ཉིད་ཅན་གྱི་དོན་འབྱུང་བ་དང་། ཡང་དག་པར་རྫོགས་པའི་སངས་
རྒྱས་ཀྱི་གདུང་མཆོག་སྟེ་སངས་རྒྱས་ཀྱི་རིགས་ཟབ་གསལ་གཉིས་མེད་ཀྱི་ཐིག་ལེ་ལས་དང་པོའི་ས་
ནས་རིམ་གྱིས་སྒྲིབ་པ་དག་པའི་མཐར་སོན་པར་གྱུར་པ་དང་། སངས་རྒྱས་དང་སེམས་ཅན་ཐམས་
ཅད་ཆོས་ཀྱི་བདག་མེད་པར་མཉམ་པ་ཉིད་དུ་གཟིགས་པས་དམིགས་མེད་ཀྱི་སྙིང་རྗེའི་བདག་ཉིད་
མགོན་པོ། གལ་ཏེ་བདག་བཏང་སྙོམས་ཆེན་པོའི་ངོ་བོ་སྒྲོལ་མ་གསོན་པར་མཆིས་པར་བཞེད་ན།
- 202 -



ཀར་
-，
L
*
» ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །ཟ༽
སྟོབས་དང་མི་འཇིགས་པ་སོགས་ཡོན་ཏན་རིན་ཆེན་མང་པོའི་གཏེར་དུ་གྱུར་པ་བདག་ལ་དགྱེས་པར་
མཛོད་ལ། འགྲོ་བའི་དོན་དུ་ཆོས་ཀྱི་སྐུ་ལས་ཟབ་གསལ་གཉིས་མེད་ཀྱི་གཟུགས་སྐུར་བཞེངས་སུ་
གསོལ། ཞེས་བསྐུལ་ནས་ལྷ་མོ་རྣམས་ཐིག་ལེ་ལ་ཐིམ་པར་བསམ་མོ། །འདིར་རྗེ་ཐམས་ཅད་མཁྱེན་
པས༑ སྒྲུབ་ཐབས་ཀུན་བཟང་དང་། བཞི་བརྒྱ་ལྔ་བཅུ་པ་ལས། ཚིགས་བཅད་བཞི་ལྷ་མོ་བཞི་དང་སོ་
སོར་སྦྱར་བ་མི་གསལ་ལ། འགྲེལ་བ་ཕལ་ཆེ་བས་རྡོ་རྗེའི་ཐུགས་ཞེས་པ་དང་། རྡོ་རྗེའི་སྐུ་ཁྱོད་ཅེས་པ་
ལ་བསམས་ནས། ཚིགས་བཅད་དང་པོ་མཱ་མ་ཀཱི་དང་། གཉིས་པ་སྤྱན་མ་ལ་སྦྱོར་མོད་ཀྱང་རྩ་རྒྱུད་
ལས༑ ཚིགས་བཅད་གཉིས་པ་མཱ་མ་ཀཱི་དང་སྦྱར་བ་དང་། སྒྲུབ་ཐབས་ཀུན་ཏུ་བཟང་པོ་ལས་ཀྱང༌།
འདི་ལྟར་སྤྱན་མ་ལ་སོགས་པའི་ལྷ་མོའི་དབྱངས་ཀྱི་སྒྲ་ཡིས་བསྐུལ་བར་བསམ། སེམས་ཅན་ཁམས་
ན་གནས་པའི་དབང་ཕྱུག་ཁྱོད་ནི་རྡོ་རྗེའི་ཐུགས། །ཞེས་བསྐུལ་བ་ལ་སྤྱན་མ་དང་པོར་གསུངས་པས་
འཕགས་ལུགས་དང་མཐུན་པར་བྱས་པས་ཆོག་གམ་སྙམ་མོ། །ཞེས་གསུངས་སོ། །དེ་ལྟར་ལྷ་མོ་
བཞིའི་གླུས་བསྐུལ་བས་སྔོན་གྱི་སྨོན་ལམ་དང་། ཚད་མེད་བཞིའི་མཐུས་ཆོས་ཐམས་ཅད་སྒྱུ་མ་ལྟ་
བུར་རྟོགས་ནས་ཟླ་བ་ཞུ་བ་ལྟ་བུའི་ཐིག་ལེ་དེ་ཉིད་ཡོངས་སུ་གྱུར་པ་ལས། རལ་གྲི་འཆང་བཟུང་ལ་
མཾ་གྱིས་མཚན་པ་གཉིས་སུ་གྱུར་པར་བསམ་མོ། །
གཉིས་པ་ཡབ་བསྐྱེད་པ་ལ། བསྙེན་པ། ཉེར་སྒྲུབ། སྒྲུབ་པ། སྒྲུབ་ཆེན་བཞི་ལས། དང་པོ་ནི།
ཀུན་བཟང་ལས། དེ་ཡི་འོད་ཟེར་མ་ལུས་པ་རྣམས་ཀྱིས། །ཞེས་པ་ནས། ཨཱཏྨ་ཀོཉཧཾ། ཞེས་པའི་བར་
གྱི་དོན། སྒྲུབ་ཐབས་འདི་ཉིད་ལས། དེ་ལས་འོད་ཟེར་ཁ་དོག་རྣམ་པ་ལྔ། །ཞེས་པ་ནས། ཀོཉཧཾ།
ཞེས་བརྗོད་དོ། །ཞེས་པའི་བར་གྱི་དོན་ཡིད་ལ་བྱེད་ཚུལ་ནི། ཕྱག་མཚན་ལས་འོད་ཟེར་སྤྲོ་བསྡུ་དང་།
དེ་ལས་རང་ཉིད་འཇམ་དཔལ་རྡོ་རྗེ་ཡབ་ཡུམ་གཉིས་སུ་གྱུར་པའི་ཡབ་དང་པོར་གསལ་འདེབས་པ་
དང་ཞལ་ཕྱག་རྒྱན་དང་ན་བཟའ། ཕྱག་མཚན། འོད་ཟེར་འཕྲོ་བ་རྣམས་སྒྲུབ་ཐབས་ཉིད་ལས་གསལ་
བ་བཤད་རྒྱུ་མེད་ཅིང་། འདིར་ཡུམ་གྱི་ཁུངས་(ཡོད་ཡོངས་) རྩ་བའི་ཕྱག་གིས་རྡོར་དྲིལ་འཛིན་པར་
འདོད་པ་ལ་འགྲེལ་བར་དགག་པ་འབྱུང་ཞིང་འཁྱུད་པའི་ཕྱག་རྒྱའི་མཐེའུ་ཆུང་གཉིས་ལྕགས་ཀྱུ་ལྟར་
གུག་པ་ཡིན་གསུང་ལ། ཡང་ཤེས་རབ་རྣམ་པར་དག་པའི་ངོ་བོ་ཉིད་ནི་རལ་གྲི། ཐུགས་རྗེ་ཆེན་པོས་
འབིགས་པའི་ངོ་བོ་ཉིད་ནི་མདའ། རང་བཞིན་གྱི་ཉེས་པའི་འདམ་ཐམས་ཅད་ཀྱིས་མ་གོས་པ་ནི་ཨུཏྤ་
ལ་སྔོན་པོ། ཉེས་པ་ཐམས་ཅད་ཀྱི་གཉེན་པོར་གྱུར་པས་དེ་བཞིན་གཤེགས་པའི་ཡོན་ཏན་མ་ལུས་པའི་
- 203-



རྗེ;
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཞིར་གྱུར་པ་ཉིད་ནི་གཞུའི་རྣམ་པར་དག་པ་ཡིན་ནོ། །ཞེས་གསུངས་སོ། །དེ་ནས་ཕྱིའི་གཟུང་བ་
རྣམས་ནང་སེམས་ཀྱི་བདག་ཉིད་ཡིན་པ་སེམས་ཙམ་པའི་གཞུང་རྣམས་ལས་འབྱུང་བ་ལྟར་དང་།
ནང་གི་སེམས་དོན་དམ་པར་མེད་པ་དབུ་མ་རང་རྒྱུད་པའི་གཞུང་རྣམས་ལས་འབྱུང་བ་བཞིན་བསྒོམས་
ནས༔ ཐབས་བདེ་བ་ཆེན་པོའི་གཟུང་འཛིན་གྱིས་བསྡུས་པའི་ཆོས་ཉིད་དོན་དམ་པར་མཚན་ཉིད་
ཐམས་ཅད་ཀྱིས་སྟོང་པ་ནམ་མཁའ་ལྟ་བུའི་དོན་རྟོགས་པ་ཉིད་འཇམ་དབྱངས་ཀྱི་སྐུར་ཤར་བས་སྲིད་
ཞིའི་མཐའ་ལ་མི་གནས་པའི་ངོ་བོ་ཉིད། ཆོས་ཐམས་ཅད་ཀྱི་རང་བཞིན་འཛིན་པ་དེ་ངའོ་སྙམ་དུ་
བསམས་ལ་སྔགས་བརྗོད་ལ་སྔགས་དོན་བསམ་མོ། །འདི་ནི་བསྙེན་པའི་ཡན་ལག་ཆུང་ངུ་དང་རྒྱུ་
མཐུན་པའི་འབྲས་བུ་ཆུང་ངུའོ། །འདིར་རྗེ་རིན་པོ་ཆེས། དེ་ལ་ནམ་མཁའི་ཡི་གེ་ལྔ་ཡུམ་གྱི་མངལ་དུ་
འཇུག་པས་ནི། གཞི་ལ་བར་སྲིད་མའི་མངལ་དུ་འཇུག་པ་དང་། འབྲས་བུ་ལ་ལོངས་སྐུ་མ་དག་པའི་
གདུལ་བྱ་འདུལ་བའི་དོན་དུ་སྤྲུལ་སྐུ་འཛིན་པར་མཛད་པ་མཚོན་པ་ལྟར་བསྒོམ་པའོ། །ཡི་གེ་དང་
ཡབ་ཡུམ་ཞུ་བའི་ཐིག་ལེ་ནི་འོད་གསལ་གྱི་དབྱིངས་ལ་ཞུགས་པའི་ཆོས་སྐུ་དང་། དེ་ལས་ལྷ་མོའི་
གླས་བསྐུལ་ནས་འབྲས་བུ་རྡོ་རྗེ་འཛིན་པའི་སྐུར་བཞེངས་པ་ནི། གཞི་ལ་མངལ་དུ་ཞུགས་པ་དེ་འབྱུང་
བ་བཞིས་འཕེལ་བར་བྱེད་པ་དང་། འབྲས་བུ་ལ་ཚད་མེད་བཞིས་ཞི་རྐྱང་གི་དབྱིངས་ལ་གནས་པ་
འགོག་པ་མཚོན་པའོ། །ཞེས་གསུངས་སོ། །གཉིས་པ་ཉེར་སྒྲུབ་ནི། དེ་འོག་རང་སྙིང་ས་བོན་འོད་
རྣམས་ཀྱིས། །རང་གི་མིག་སོགས་ས་སྙིང་ལ་སོགས་པས། །ཇི་བཞིན་བཀང་ནས་ཞེས་པའི་དོན།
སྒྲུབ་ཐབས་ལས། དེ་ནས་རང་གི་མིག་གཉིས་སུ་ཀཾ་དཀར་པོ་ཞེས་པ་ནས། རྣ་བ་སོགས་བྱིན་གྱིས་
བརླབ་པའོ། །ཞེས་པའི་དོན། རང་འཇམ་རྡོར་དུ་གསལ་བའི་རྩ་ཞལ་གྱི་མིག་གཉིས་ཀྱི་དབུས་སུ་ཟླ་
གདན་ལ་མིག་དབང་གི་ངོ་བོ་ཧཱུཾ་དཀར་པོ་ནས། ལྟེ་བའི་དབུས་སུ་ཡིད་དབང་གི་ངོ་བོ་སཾ་དཀར་པོ།
ས་བོན་དེ་རྣམས་ཡོངས་སུ་གྱུར་པ་ལས་རང་རང་གི་ཕྱག་མཚན་ས་བོན་སོ་སོས་མཚན་པ། དེ་རྣམས་
ལས་འོད་ཟེར་འཕྲོས་ནས་དེ་བཞིན་གཤེགས་པ་རྣམས་སྤྱན་དྲངས་ནས་ཕྱག་མཚན་རྣམས་ལ་བཅུག་
པས་དེ་རྣམས་གནས་གྱུར་ནས་ས་སྙིང་སོགས་ཡུམ་དང་བཅས་པར་གྱུར་པ་དེ་རྣམས། དབང་པོ་དེ་
རྣམས་ལྷ་དེ་རྣམས་སུ་གྱུར་སོང་སྙམ་དུ་གསལ་གདབ་སྟེ་རྣ་བ་སོགས་བྱིན་གྱིས་བརླབ་པའོ། །འདི་ནི་
ཉེ་བར་སྒྲུབ་པའི་ཡན་ལག་དང་རྣམ་སྨིན་གྱི་འབྲས་བུས་ཆུང་ངུའོ། །གསུམ་པ་སྒྲུབ་པའི་ཡན་ལག་ནི།
དྲི་མེད་རང་ཟླ་ཡིས། །རྡོ་རྗེ་ལྟེ་བའི་དབུས་སུ་ཡི་གེ་ཧཱུྃ། །ཞེས་པ་ནས། མཚན་ཉིད་དག་དང་བྲལ་བར་
- 204-



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
དམིགས་ནས་ནི། །ཞེས་པའི་བར་གྱི་དོན། འདི་ཉིད་ལས། དེ་ནས་རང་གི་སྙིང་གར་ཟླ་བའི་དཀྱིལ་
འཁོར་གྱི་སྟེང་དུ། ཞེས་པ་ནས། མོ་དམར་སེར་འོད་ཟེར་འཕྲོ་བ་བསམ་སྟེ། ཞེས་པའི་བར་གྱི་
དམིགས་པ་ཡིད་ལ་བྱེད་ཚུལ་ནི། རང་འཇམ་དཔལ་རྡོ་རྗེར་གསལ་བའི་ཐུགས་ཀ །མགྲིན་པ། སྤྱི་བོ་
རྣམས་སུ་ཟླ་བའི་གདན་ལ་ས་བོན་སོ་སོ་ལས་བྱུང་བའི་རྡོ་རྗེ་སྔོན་པོ་རྩེ་ལྔ་པ། པདྨ་དམར་པོ་འདབ་མ་
བརྒྱད་པ། འཁོར་ལོ་དཀར་པོ་རྩིབས་བརྒྱད་པ། དེ་རྣམས་ཀྱི་ལྟེ་བར་རང་རང་གི་ས་བོན་གྱིས་མཚན་
པ་རྣམས་ལས། ཐུགས་རྡོ་རྗེ་མི་བསྐྱོད་པ་ལྟ་བུ་ཡུམ་བཅས། གསུང་རྡོ་རྗེ་འོད་དཔག་མེད་ལྟ་བུ་ཡུམ་
བཅས། སྐུ་རྡོ་རྗེ་རྣམ་སྣང་ལྟ་བུ་ཡུམ་བཅས་རྣམས་ཀྱི་ཐུགས་ཀར་ཟླ་བ་ལ་གནས་པའི་རང་རང་གི་
ཕྱག་མཚན། རང་རང་གི་ས་བོན་གྱིས་མཚན་པ་གསལ་བཏབ་ལ། ས་བོན་དེ་རྣམས་ལས་གཟུགས་རྡོ་
རྗེ་མ་སོགས་དང་། མེ་ཏོག་མ་སོགས་སྤྲོས་ནས། ཕྱོགས་བཅུའི་སངས་རྒྱས་ཐམས་ཅད་དང་། དེ་
རྣམས་ཀྱི་ཐུགས་ཀ་སོགས་གནས་གསུམ་ན་བཞུགས་པའི་རྡོ་རྗེ་གསུམ་གྱི་ལྷ་ལ་མཆོད་པ་དེ་རྣམས་
ཕུལ་ཏེ། ལྷ་མོ་རྣམས་ཐུགས་བྱིན་རླབས་ཀྱི་ཚེ་མཱ་མ་ཀཱི་དང་། གསུང་བྱིན་རླབས་ཀྱི་ཚེ་གོས་དཀར་མོ་
དང༌༑ སྐུ་བྱིན་རླབས་ཀྱི་ཚེ་སྤྱན་མར་གྱུར་ནས་སྐུ་གསུང་ཐུགས་ཀྱི་ལྷ་སོ་སོ་དང་སྙོམས་པར་ཞུགས་
པས་བདེ་བ་ཆེན་པོས་ཐུགས་དགྱེས་པར་བྱས་ཏེ། རང་གི་ལུས་ངག་ཡིད་གསུམ་རྡོ་རྗེ་གསུམ་དུ་བྱིན་
གྱིས་བརླབ་པའི་ཆེད་དུ་རང་གིས་གསོལ་བ་འདེབས་པའི་ཚིག་དོན་ནི། འགྲེལ་བ་ལས། དཔལ་ལྡན་
ཞེས་བྱ་བ་ནི་དཀྱིལ་འཁོར་གྱི་བདག་པོ་ཡིན་པའི་ཕྱིར་རོ། །རྡོ་རྗེ་ཐུགས་འཆང་བ་ཞེས་བྱ་བ་ནི་རྡོ་རྗེ་
ལྟར་མི་ཕྱེད་ཅིང་གཡོ་བ་མེད་པའི་ཐུགས་གང་ལ་མངའ་བ་དེ་ནི་རྡོ་རྗེ་ཐུགས་འཆང་བ་སྟེ་མི་བསྐྱོད་
པའོ༑ ༑སྐུ་གསུང་ཐུགས་གསུམ་པོ་རྡོ་རྗེ་ལྟར་མི་ཕྱེད་ཅིང་མི་གཡོ་བ་སྒོམ་པ་གང་ཡིན་པ་དེ་ནི་རྡོ་རྗེ་མི་
ཕྱེད་གསུམ་བསྒོམ་པས་སོ། །འདིས་ནི་དོན་དམ་པར་ཐམས་ཅད་ཀྱང་ཐམས་ཅད་ཀྱི་བདག་ཉིད་ཅན་
ཡིན་ནོ་ཞེས་སྟོན་ཏོ། །དེང་བདག་ཅེས་བྱ་བ་ལ་སོགས་པ་ལ་བདག་ཐུགས་རྡོ་རྗེའི་རྣལ་འབྱོར་པ་རང་
བཞིན་གྱིས་དབྱེར་མི་ཕྱེད་པའི་ཕྱིར་ཆོས་ཀྱི་དབྱིངས་སུ་བྱིན་གྱིས་རླབས་པར་མཛད་དུ་གསོལ་ཞེས་པ་
སྟེ༑ བདག་གི་སེམས་ཐུགས་རྡོ་རྗེ་དང་མཉམ་པར་གྱུར་ཅིག་ཅེས་བྱ་བའི་བར་དུའོ། །ཐུགས་རྡོ་རྗེ་
འབའ་ཞིག་ཏུ་མ་ཟད་ཀྱི། ཕྱོགས་བཅུ་ན་བཞུགས་པའི་སྐུ་དང་གསུང་དང་ཐུགས་རྡོ་རྗེའི་རྣལ་འབྱོར་
པ་རྣམས་ཀྱིས་བདག་ལ་བྱིན་གྱིས་བརླབ་པར་མཛོད་ཅིག་པའོ། །ཨོ་ཞེས་བྱ་བ་ལ་སོགས་པ་ལ་ཐུགས་
རྡོ་རྗེས་བྱིན་གྱིས་བརླབས་པ་དང་། དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པས་
- 205 -



“
,
，
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བདག་གི་སེམས་ཐུགས་རྡོ་རྗེ་དང་འདྲ་བར་གྱུར་ཏོ། །ཞེས་ཨོཾ་གྱིས་ངེས་པར་བྱས་པའོ། །ཡེ་ཤེས་
སེམས་དཔའི་བྱིན་གྱིས་བརླབས་པ་ཡང་རིམ་པ་འདི་ཉིད་ཀྱིས་བྱའོ། །གསུང་རྡོ་རྗེའི་གསོལ་བ་གདབ་
པའི་ཚིགས་སུ་བཅད་པ་གསུངས་པ་ནི་ཆོས་ཀྱི་གསུང་ལམ་ཞེས་བྱ་བ་ལ་སོགས་པ་གསུངས་པ་ཡིན་
ཏེ༑ ཆོས་ནི་རྡོ་རྗེ་ཆོས་ཏེ་འོད་དཔག་ཏུ་མེད་པའོ། །གསུང་ལམ་ནི་གསུང་གི་ངོ་བོ་སྟེ་ཆོས་ཐམས་ཅད་
སྟོན་པ་ལ་དབང་དུ་གྱུར་པའི་ཕྱིར་རོ། །དེ་ཉིད་ཀྱིས་ན་དཔལ་ལྡན་ནོ། །གསུང་ནི་རྡོ་རྗེ་ཅན་བདག་ལ་
གསུང་གི་བྱིན་གྱིས་རློབས་མཛོད་ལ་བདག་གི་ངག་དེ་དང་འདྲ་བར་གྱུར་ཅིག །ཅེས་བྱ་བའི་དོན་ཏོ། །
ཨོ་ཞེས་བྱ་བ་ལ་སོགས་པ་ནི་སྔ་མ་བཞིན་ནོ། །སྐུ་རྡོ་རྗེའི་གསོལ་བ་གདབ་པའི་ཚིགས་སུ་བཅད་པ་
གསུངས་པ་ནི། དཔལ་ལྡན་རྡོ་རྗེ་ཞེས་བྱ་བ་ལ་སོགས་པ་སྟེ། སྐུ་རྡོ་རྗེ་ནི་རྣམ་པར་སྣང་མཛད་དོ། །དེ་
རང་བཞིན་གྱིས་ཤིན་ཏུ་མཛེས་པའི་རང་བཞིན་ཅན་གྱི་སྐུ་ཆེན་པོ་མངའ་བས་དཔལ་ལྡན་ཏེ། དེས་
བདག་གི་ལུས་བྱིན་གྱིས་བརླབ་པར་མཛད་དེ། བདག་གི་ལུས་སྐུ་རྡོ་རྗེ་ལྟ་བུར་གྱུར་ཅིག་ཅེས་བྱ་བའི་
བར་དུའོ། །ཨོྃ་ཞེས་བྱ་བ་ནི་སྔ་མ་དང་འདྲའོ། །ཞེས་གསུངས་ཤིང་། ལུགས་འདི་ལ་སྐབས་འདིར་
ཀུན་ཏུ་བཟང་པོའི་ཐུགས་གང་ཡིན་ཞེས་སོགས། མི་བརྗོད་པར་གསུངས་སོ། །དེ་ལྟར་དོན་དྲན་པས་
གསོལ་བ་བཏབ་པས། ཐུགས་ཀྱིས་མཛད་དུ་གསོལ། གསུང་གིས་མཛད་དུ་གསོལ། སྐུས་ནི་མཛད་
དུ་གསོལ་རྣམས་གཉིས་རེ་བརྗོད་པའི་གཉིས་པའི་ཚེ། ཐུགས་རྡོ་རྗེ་ལ་སོགས་པ་གསོལ་བ་འདེབས་
ཡུལ་དེ་རྣམས་མཆོག་ཏུ་དགའ་བའི་བདེ་བ་ཆེན་པོའི་ངོ་བོར། འོད་ཟེར་སྔོན་པོ་དམར་པོ་དཀར་པོའི་
རྣམ་པར་ཞུ་ནས། རང་གི་སྙིང་ག་མགྲིན་པ་སྤྱི་བོའི་རྡོ་རྗེ་གསུམ་སེམས་དཔའ་སུམ་བརྩེགས་སུ་གནས་
པ་སོ་སོར་ཐིམ་པས་རང་གི་ལུས་ངག་ཡིད་གསུམ་རྡོ་རྗེ་གསུམ་དུ་མཛད་པར་བསམ་ལ། སྔགས་དོན།
དེ་བཞིན་གཤེགས་པ་ཐམས་ཅད་ཀྱི་ཐུགས། གསུང་། སྐུ་རྡོ་རྗེའི་ངོ་བོ་ངའོ་སྙམ་དུ་ང་རྒྱལ་བྱ་སྟེ། རྗེ་
རིན་པོ་ཆེས། འདིར་རྡོ་རྗེ་གསུམ་སྤྱན་དྲངས་ནས་བསྟིམ་པ་སོགས་ནི། ཤནྟི་པ་དང་ཐ་ག་ན་དང་
དཔལ་འབྲས་རྡོ་རྗེ་ལ་སོགས་པས་བཤད་པ་ལྟར་བྱས་སོ། །ཞེས་གསུངས་སོ། །དེ་ནས་རྡོ་རྗེ་གསུམ་
ཡང་དོན་དམ་པར་མཚན་ཉིད་ཐམས་ཅད་དང་བྲལ་བའི་སྟོང་པ་ཉིད་དུ་བསམ་མོ། །དེ་ནས་ཐུགས་རྡོ་
རྗེ་དང་གསུང་རྡོ་རྗེའི་བར་དུ་ཟླ་གདན་ལ་མཾ་ལས་རལ་གྲི་མཾ་གྱིས་མཚན་པ་ལས་རང་ཉིད་དམ་ཚིག་པ་
ཇི་ལྟ་བར་ཡེ་ཤེས་སེམས་དཔའ་ཡུམ་བཅས་ཞལ་གསུམ་ཕྱག་དྲུག་པའི་ཐུགས་ཀར་རལ་གྲི་མཾ་གྱིས་
མཚན་པའི་སེམས་དཔའ་སུམ་བརྩེགས་བསྒོམ་པར་བྱའོ། །སྒྲུབ་ཐབས་ཀུན་བཟང་ལས་ཡེ་ཤེས་
-206-



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །ཟ༽
སེམས་དཔའ་གསལ་བར་མ་གསུངས་ཀྱང་། མར་མེ་མཛད་ཀྱིས་གསལ་བར་གསུངས་པས་བསྒོམ་
དགོས་ཏེ། འགྲེལ་བ་ལས། དེ་བས་ན་ཡེ་ཤེས་སེམས་དཔའ་མེད་པར་དཀྱིལ་འཁོར་གྱི་འཁོར་ལོར་
རྫོགས་པར་མི་འགྱུར་བར་ཤེས་པར་བྱས་ལ་སློབ་དཔོན་གྱིས་ཚིགས་སུ་བཅད་པར་མ་གསུངས་པའི་
སོམ་ཉི་མི་བྱའོ། །ཞེས་གསུངས་ཡེ་ཤེས་སེམས་དཔའ་དང་སྐུ་གསུང་ཐུགས་ཀྱི་རྡོ་རྗེ་གསུམ་ཡུམ་བཅས་
དགོས་པ་ཡང་། འགྲེལ་བ་ལས། ཡེ་ཤེས་སེམས་དཔའ་ནི་དམ་ཚིག་སེམས་དཔའ་ལྟར་ཤེས་རབ་
དང་ཐབས་ཀྱི་བདག་ཉིད་དུ་བསམ་པར་བྱའོ། །ཐུགས་རྡོ་རྗེ་ལ་སོགས་པ་ཡང་དེ་བཞིན་ནོ་ཞེས་
གསུངས། གཞན་ཡང་འགྲེལ་བ་འདི་ལྟར་ན། དཀྱིལ་འཁོར་བཞི་ཡང་གནས་བཞིར་སྒོམ་དགོས་ཏེ།
དཔལ་འབྲས་རྡོ་རྗེས་འགྲེལ་བར། དེ་ལྟར་ན་སྙིང་གར་མེའི་དཀྱིལ་འཁོར་གྱི་སྟེང་དུ་ཐུགས་རྡོ་རྗེ་དེའི་
གོང་བྲང་དུ་དབང་ཆེན་གྱི་དཀྱིལ་འཁོར་གྱི་སྟེང་དུ་ཡེ་ཤེས་པ། ལྐོག་མར་ཆུའི་དཀྱིལ་འཁོར་གྱི་སྟེང་དུ་
གསུང་རྡོ་རྗེ། མགོ་བོའི་ཐོད་པའི་ནང་དུ་རླུང་གི་དཀྱིལ་འཁོར་གྱི་སྟེང་དུ་སྐུ་རྡོ་རྗེ་བསམ་མོ་ཞེས་
གསུངས་ལ། ཡེ་ཤེས་སེམས་དཔའི་མི་ལས་གཟུགས་རྡོ་རྗེ་སོགས་སྤྲོས་ནས་སངས་རྒྱས་རྣམས་དང་།
དེ་རྣམས་ཀྱི་ཡེ་ཤེས་སེམས་དཔའ་ལ་མཆོད་པ་དང་། ཐུགས་རྡོ་རྗེའི་གསོལ་འདེབས་འདིར་ཡང་བྱས་
པས༑ ཡེ་ཤེས་སེམས་དཔའ་རྣམས་ཞུ་ནས་རང་གི་ཡེ་ཤེས་སེམས་དཔའ་ལ་ཐིམ་པས་རང་ཉིད་རྡོ་རྗེ་
གསུམ་ཀ་དབྱེར་མི་ཕྱེད་པའི་ང་རྒྱལ་འཛིན་དགོས་ཏེ། གོང་དུ་དྲངས་པ་ལྟར་ཡེ་ཤེས་སེམས་དཔའི་
བྱིན་གྱིས་བརླབ་པ་ཡང་རིམ་པ་འདི་ཉིད་ཀྱིས་བྱའོ། །ཞེས་གསུངས་པའི་ཕྱིར། འོན་ཀྱང་དཀྱིལ་
འཁོར་བཞི་སྒོམ་པ་དང༌། ཡེ་ཤེས་སེམས་དཔའ་གསལ་འདེབས་ལ་རྗེ་རིན་པོ་ཆེས་བཤད་པ་མ་
མཛད་དོ། །དེ་ལྟར་ན་སྐུ་གསུང་ཐུགས་བྱིན་རླབས་དང་ཡེ་ཤེས་སེམས་དཔའ་བསྒོམ་པ་ནི། སྒྲུབ་པའི་
ཡན་ལག་དང་སྐྱེས་བུ་བྱེད་པའི་འབྲས་བུ་ཆུང་ངུའོ། །བཞི་པ་སྒྲུབ་པ་ཆེན་པོའི་ཡན་ལག་ནི། ཕྱོགས་
བཅུར་ཀུན་བཞུགས་པ་ཡི་ཐུབ་པའི་ཚོགས། །ཞེས་པ་ནས། རང་གི་རིགས་ཀྱི་གཙོས་བརྒྱན་ཅོད་པན་
གྱུར༑ ༑ཅེས་པའི་དོན། དེ་ནས་ཡེ་ཤེས་སེམས་དཔའི་ཞེས་པ་ནས་རང་གི་ལུས་ཀྱི་ནང་དུ་ཐིམ་པར་
གྱུར༔ ཅེས་པའི་བར་གྱིས་དབང་བསྐུར་རྒྱས་འདེབས། སྒྲུབ་པ་ཆེན་པོའི་ཡན་ལག་དང་དབང་གི་
འབྲས་བུ་ཆུང་ངུའོ། །སྐབས་འདིར་རྗེ་ཐམས་ཅད་མཁྱེན་པའི་གསུང་ནི་འདི་ལྟར། བསྙེན་སྒྲུབ་ཡན་
ལག་བཞི་ཚར་གཅིག་ཚང་པའི་བསྐྱེད་ཆོག་ལ་སྦྱར་བ་དང་། ལྷ་རེ་རེ་ལ་སྦྱར་བ་གཉིས་ལས། འདིར་
ནི་ཕྱི་མ་ལྟར་ཡིན་ལ། དེ་ཡང་ཡབ་ཀྱི་གཞི་ཆུང་ངུ་དང་། ཡུམ་གྱི་གཞི་འབྲིང་དང་། འཁོར་གྱི་གཞི་
- 207-



བ .
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཆེན་པོར་མཛད་པ་ནི། ཡབ་རྐྱང་པའི་དབང་དུ་མཛད་པ་ནི་ཐ་མལ་པའི་སྣང་ཞེན་འགོག་པ་ལ་ནུས་པ་
ཆུང་བ་དང་། དེའི་སྟེང་དུ་ཡུམ་གྱི་ (བཞི་གཞི་) བསྟན་པས་ནུས་པ་འབྲིང་དང་། དེའི་སྟེང་དུ་འཁོར་
གྱི་ (བཞི་གཞི་》བསྣན་པས་ནུས་པ་ཆེ་བའི་དོན་ནོ། །བསྙེན་པའི་དོན་ནི་ཉེ་བ་ཡིན་ལ། དེ་ཡང་ཡབ་
ཡུམ་དང་འཁོར་བསྐྱེད་པ་གསུམ་གྱིས་ཟབ་གསལ་གཉིས་སུ་མེད་པའི་ཡེ་ཤེས་ཀྱི་སྐུ་བསྒྲུབ་པ་ལ་ཉེ་
བར་བྱེད་པས་བསྙེན་པའོ། །ལྷ་གསུམ་པོ་རང་རང་གིས་སྐྱེད་དེ་ཞལ་གསུམ་ཕྱག་དྲུག་པའི་ལྷ་དང་
རིགས་མཐུན་པས་རྒྱུ་མཐུན་པའི་འབྲས་བུའོ། །སྐྱེ་མཆེད་བྱིན་གྱིས་བརླབ་པ་གསུམ་ནི་སྒྲུབ་པ་དང་ཉེ་
བས་ཉེ་བར་བསྒྲུབ་པའོ། །སྔོན་གྱི་ལས་ཀྱི་རྣམ་སྨིན་སོགས་གྲུབ་པ་དང་འདྲ་བས་རྣམ་སྨིན་གྱི་འབྲས་
བུར་བཏགས་སོ། །སྐུ་གསུང་ཐུགས་བྱིན་གྱིས་བརླབ་པ་ནི་ལུས་ངག་ཡིད་གསུམ་ཆོས་ལོངས་སྤྲུལ་
གསུམ་གྱི་སྐུའི་ངོ་བོ་ཉིད་དུ་བསྒྲུབ་པས་སྒྲུབ་པའོ། །སེམས་ཅན་གྱི་དོན་བྱེད་པའི་འབྲས་བུ་བསྒྲུབ་
པས་ན་སྐྱེས་བུ་བྱེད་འབྲས་སོ། །གཞན་དོན་སྒྲུབ་པ་དེ་ཡང་སངས་རྒྱས་བྱང་སེམས་ཀྱིས་དབང་བསྐུར་
ན་ཡིན་གྱི་མ་བསྐུར་ན་མ་ཡིན་པས་དབང་བསྐུར་རྒྱས་གདབ་གསུམ་ནི་སྒྲུབ་པ་ཆེན་པོའོ། །ཡན་ལག་
ཅེས་པ་བཞིའི་དོན་ནི་གསུམ་པོ་དེར་རྫོགས་པར་བསྐྱེད་པའི་ཆ་ཤས་རེ་རེའོ། །
གསུམ་པ་བསྙེན་སྒྲུབ་ཡན་ལག་བཞི་འབྲིང་གི་ཡུམ་བསྐྱེད་པ་ནི། དེ་བཞིན་རང་གི་ལྷ་འདྲ་རང་
སྙིང་པོས། །ཞེས་པ་ནས། རྣམ་པར་བཀོད་པས་ལུས་ནི་འོད་དང་ལྡན། །ཞེས་པའི་དོན་ལ་རྗེ་རིན་པོ་
ཆེས་འདི་ལྟར་གསུང་སྟེ། ཡུམ་གྱི་བསྙེན་སྒྲུབ་ཡན་ལག་བཞིའི་བསྙེན་པའི་ཡན་ལག་ཀྱང་ཀུན་བཟང་
ལས༑ དེ་བཞིན་རང་གི་ལྷ་འདྲ་རང་སྙིང་པོས། །སྤྲུལ་པའི་རིག་མ་ཉིད་ནི་ཡང་དག་ལྟ། །ཞེས་སྙིང་པོ་
མཾ་གྱིས་ཡབ་བཞིན་དུ་བསྐྱེད་པ་དང་། སྐུ་མདོག་སོགས་ཡབ་དང་འདྲ་བར་བསྐྱེད་པ་གསུངས་ལ།
ཀུན་ཏུ་བཟང་མོ་དང་བཞི་བརྒྱ་ལྔ་བཅུ་པ་ལས་ཀྱང་དེ་ལས་གསལ་བར་མ་གསུངས་སོ། །དེ་བཞིན་
ཞེས་པའི་དོན་ལ་འགྲེལ་བ་གཞན་མང་པོས་སེམས་ཅན་ལ་དབང་བསྐུར་བ་མ་གཏོགས་པ་རྒྱུ་རྡོ་རྗེ་
འཛིན་པ་མངོན་བྱང་ལྔ་ལས་བསྐྱེད་པ་དང༌། བར་དོའི་ཡི་གེ་ཞུགས་ནས་ཞུས་གླུས་བསྐུལ་ནས་འདིར་
བསྐྱེད་པར་བྱེད། འགྲེལ་བ་ཁ་གཅིག་གིས་སྔར་འཇམ་རྡོར་བསྐྱེད་པའི་སྐབས་སུ་ཕྱག་གཉིས་ཀྱིས་
རིག་མ་ལ་འཁྱུད་པ་ཞེས་གསུངས་པས། སྔར་ཡབ་དང་མཉམ་དུ་བསྐྱེད་ནས་འདིར་སླར་ཡང་སྒོམ་
པར་བྱེད་ལ། དེ་བཞིན་གྱི་དོན་ཡང་ཡབ་ཆོ་ག་གསུམ་བསྐྱེད་བྱས་པ་བཞིན་དུ་བསྐྱེད་པའི་དོན་དུ་
འཆད་དོ། །ཞེས་གསུངས་པའི་རྗེ་རང་གི་ལུགས། ཡབ་དང་མཉམ་དུ་བསྐྱེད་ནས་འདིར་སླར་ཡང་
- 208-



མ་་
( ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །ཟ༽
སྒོམ་པ་ཡིན་ཏེ། ཞུ་བ་གླུས་བསྐུལ་ནས་ཕྱག་མཚན་དུ་ལྡང་བའི་ཚེ་རལ་གྲི་འཆང་བཟུང་ལ་མཾ་གྱིས་
མཚན་པ་གཉིས་སུ་གྱུར་ཅེས་གསལ་བར་གསུངས་པའི་ཕྱིར། དེ་ནས་ཡུམ་སྔར་བསྐྱེད་ཟིན་འདིར་
སླར་ཡང་གསལ་འདེབས་པ་བསྙེན་པ་དང་། དེའི་མིག་སོགས་ཡབ་ལྟར་ས་སྙིང་སོགས་སུ་བསྒོམ་པ་
ནི་ཉེར་སྒྲུབ་དང་། དེའི་སྐུ་གསུང་ཐུགས་ཀྱི་ལྷ་སེམས་དཔའ་གསུམ་བསྒོམ་པ་སྒྲུབ་པ་ཡིན་ལ། འོན་
ཀྱང་ཡུམ་དང་འཁོར་གྱི་སྐུ་གསུང་ཐུགས་བྱིན་བརླབས་ལ་མཆོད་ལྷ་སྤྲོ་བ་དང་། དཔལ་ལྡན་སངས་
རྒྱས་སོགས་ཀྱིས་གསོལ་བ་འདེབས་པ་དང་། སྔགས་བརྗོད་པ་མི་དགོས་པར་འགྲེལ་བ་ཁ་གཅིག་
ནས་གསུངས་པས་དེ་བཞིན་བྱ་ལ། ཡུམ་དང་འཁོར་ལ་ཡེ་ཤེས་སེམས་དཔའ་ཡང་མི་དགོས་པར་རྗེ་
རིན་པོ་ཆེས་གསུངས་པ་འོག་ཏུ་འཆད་དོ། །སྔར་ལྟར་དབང་བསྐུར་རྒྱས་གདབ་པ་ནི་སྒྲུབ་ཆེན་ནོ། །
བཞི་པ་སྐུ་གསུམ་གྱི་གོ་འཕང་དེ་ཡང་འདོད་ཆགས་ལམ་བྱེད་ཀྱིས་མྱུར་དུ་ཐོབ་པར་བསྟན་པའི་
ཕྱིར་རིག་མ་དང་སྙོམས་པར་འཇུག་པ་ནི། དེ་ཉིད་ཤེས་པས་མགོ་དང་སྙིང་ག་དང་། །ཞེས་པ་ནས།
ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱཏྨ་ཀོཉཧཾ། ཞེས་པའི་བར་གྱི་དོན། ཡུམ་གྱི་སྤྱི་བོ་ནས་ནུ་མའི་བར་དུ།
ཞེས་པ་ནས། རྗེས་ཆགས་ཀྱི་ང་རྒྱལ་བཟུང་སྟེ་ཞེས་གསུངས་པའི་དམིགས་པ་ཡིད་ལ་བྱེད་ཚུལ་ནི་
ཡུམ་གྱི་གནས་ལྔར་རིགས་ལྔའི་ངོ་བོ་ཡི་གེ་ལྔ་བསམ་ཞིང་གནས་ལྔ་སོ་སོའི་རྡུལ་ཕྲ་རབ་རྣམས་ཀྱང་
ཡི་གེ་ལྔའི་རྣམ་པར་བསམས་ཏེ་དེ་རྣམས་ལས་རང་མདོག་ཅན་གྱི་འོད་ཟེར་རིགས་ལྔའི་ངོ་བོ་འཕྲོས་
ནས་ས་གསུམ་པོ་ཐམས་ཅད་ཁྱབ་པར་བྱས་ནས། རང་གི་རྡོ་རྗེ་མི་དམིགས་པར་སྦྱངས་ཏེ་ཡི་གེ་ཧཱུཾ།
སྔོན་པོར་གྱུར། དེ་ལས་རྡོ་རྗེ་སྔོན་པོ་རྩེ་གཅིག་པར་གྱུར། རྡོ་རྗེ་དེའི་ནོར་བུ་ཨོ་དང་མོ་གང་བདེར་
གྱུར༑ དེ་ལས་ནོར་བུར་གྱུར་པའི་བུ་གར་ཕཊ་སེར་པོ་མགོ་ནང་དུ་བསྟན་པས་དམ་པོར་བཀག་པ། དེ་
ནས་ཡུམ་གྱི་གསང་གནས་མི་དམིགས་པར་སྦྱངས་ནས་ཡི་གེ་ཨཱདང་ཧཱུྃ་དམར་པོར་གྱུར་པའི་ཨཱལས་
པདྨའི་ལྟེ་བ་དང་། ཧཱུྃ་ལས་འདབ་མ་བརྒྱད་དུ་གྱུར་པའི་ལྟེ་བའི་བུ་ག་ཕཊ་སེར་པོས་བཀག་པར་བསམས་
ལ༑ འོ་དང་ཕན་ཚུན་འཁྱུད་པ་སོགས་བྱས་པས། བྱང་སེམས་ཞུ་བ་གསང་གནས་ཀྱི་རྩེར་སླེབ་པ་ན་
ལྷན་སྐྱེས་ཀྱི་བདེ་བ་ཆེན་པོ་ཡབ་ཡུམ་གཉིས་ཀ་ལ་སྐྱེས་པའི་ཚེ་ཕཊ་ཡིག་གིས་བྱང་སེམས་ཕྱིར་འཕོ་
བ་བཀག་པའི་དབང་གིས་བདེ་བས་སྟོང་པ་ངེས་པའི་བདེ་སྟོང་རྒྱུན་རིང་པོར་བསྒོམས་ལ། ཐབས་
འདིས་དེ་བཞིན་གཤེགས་པ་ཐམས་ཅད་མཉེས་པར་བྱའོ་སྙམ་དུ་བསམས་ནས། དེ་བཞིན་གཤེགས་
པ་ཐམས་ཅད་ཀྱི་དོན་དམ་པའི་ཡུལ་ལ་རྗེས་སུ་ཆགས་པའི་ཡེ་ཤེས་དེ་འདི་ཡིན་སྙམ་པ་དང་དེ་ལ་ངའོ་
- 209 -



|
31
（ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྙམ་དུ་ང་རྒྱལ་བརྟན་པོ་བཟུང་བར་བྱ་སྟེ། འདི་ནི་རྟེན་དང་བརྟེན་པ་ཐམས་ཅད་བདེ་སྟོང་གི་རྣམ་
རོལ་དུ་འཆར་བ་དང་། བསྐྱེད་རིམ་གྱི་ལས་བཞི་སྒྲུབ་པ་དང་། རྫོགས་རིམ་གྱི་དགེ་རྩ་སྨིན་བྱེད་སོགས་
ལམ་འདིའི་སྙིང་པོ་ལྟ་བུ་ཡིན་པས། ཚིག་བཏོན་པ་ཙམ་ལ་སྙིང་པོར་མ་འཛིན་ཅིག །དང་པོ་སྦྱོར་བའི་
ཏིང་ངེ་འཛིན་བཤད་ཟིན་ཏོ། །
གཉིས་པ་འབྲས་བུ་སངས་རྒྱས་ཀྱི་མཛད་པ་དང་མཐུན་པར་དཀྱིལ་འཁོར་རྒྱལ་མཆོག་བསྒོམ་
པ་ལ། དབྱུང་བའི་དཀྱིལ་འཁོར་བསྐྱེད་པ་དང་། བསྐྱེད་པ་ཕྱིར་དབྱུང་ནས་མཛད་པ་མཛད་ནས་
གདན་ལ་འཁོད་པ་དང་། ཡེ་ཤེས་པ་དགུག་གཞུག་དང༌། སྐྱེ་མཆེད་དང་སྐུ་གསུང་ཐུགས་བྱིན་གྱིས་
བརླབ་པ་དང་། དབང་བསྐུར་ཞིང་རྒྱས་གདབ་པ་དང་། མཆོད་ཅིང་བསྟོད་པ་དང༌། ལྷ་སྒོམ་ཚུལ་གྱི་
གནས་བྱེ་བྲག་ཏུ་བཤད་པ་དང་བདུན་ལས། དང་པོ་ནི། ཀུན་བཟང་ལས། ཐུགས་ཀའི་ཟླ་བའི་
སྔགས་ཀྱི་འོད་རྣམས་ཀྱིས། །ཞེས་པ་ནས། རང་གི་དཀྱིལ་འཁོར་པ་ཡི་གཟུགས་བསམ་ལ། །ཞེས་
གསུངས་པའི་དོན་སྒྲུབ་ཐབས་ལས། དེ་ནས་རང་གི་ཐུགས་ཀའི་ཡེ་ཤེས་སེམས་དཔའི་ཞེས་པ་ནས།
ལྷ་བཅུ་དགུའི་གཟུགས་རྫོགས་པར་བསམ་མོ། །ཞེས་བརྗོད་པའི་ཚེ་དམིགས་པ་ནི། གོང་གི་རྗེས་
ཆགས་ཀྱི་ང་རྒྱལ་གྱི་མུ་ནས། ཐུགས་གའི་མཾ་ལས་འོད་ཟེར་ལྔ་ནམ་མཁའི་དབྱིངས་ཐམས་ཅད་ཁྱབ་
པར་འཕྲོས་པས། ཕྱོགས་བཅུའི་རྣམ་སྣང་ལ་སོགས་པའི་སངས་རྒྱས་ཐམས་ཅད་སྤྱན་དྲངས་པ་
རྣམས་རང་གི་ཞལ་ནས་ཞུགས་ཐུགས་ཀར་སླེབས་པ་ན་བྱང་ཆུབ་ཀྱི་སེམས་སུ་ཞུ་བ་རིམ་གྱིས་ནོར་
བུར་སླེབ་པའི་ཚེ་ཡང་བདེ་སྟོང་སྦྱར་ནས་ཡུན་རིང་དུ་བསྒོམ་སྟེ། མཐར་ཕཊ་ཡིག་གི་བར་ཅུང་ཟད་བྱེ་
བ་ནས་བྱང་སེམས་ཕྲ་མོ་ཞིག་ཡུམ་གྱི་པདྨར་བྱུང་བའི་ཐིག་ལེ་མཾ་ (དམར་》སེར་འོད་ཟེར་ལྔ་འཕྲོ་ཞིང་
འཚེར་བ་ཞིག་ཏུ་གྱུར། དེ་ནས་མོ་ལ་རྣམ་ཐར་གསུམ་གྱི་དོན་ཚང་དང་ཟབ་གསལ་གཉིས་མེད་ཀྱི་དོན་
ཚང་ཚུལ་བསམས་ལ། གཙོ་བོར་ཐམས་ཅད་གཙོ་བོ་གཅིག་པུའི་ཡེ་ཤེས་ཀྱི་རྣམ་རོལ་དུ་ལྟ་བའི་ཆེད་
དུ༑ གཙོ་བོའི་ཡེ་ཤེས་ཀྱི་ངོ་བོ་མོ་ཡོངས་སུ་གྱུར་པ་ལས། མི་བསྐྱོད་པ་གཙོ་བོར་བྱས་པའི་ལྷ་བཅུ་
དགུ་པོ་ཐམས་ཅད་ཡུམ་དང་བཅས་པར་དུས་གཅིག་ཏུ་གྱུར་པ་ལ་དམིགས་ནས་ཅུང་ཟད་མཉམ་པར་
བཞག་གོ། །འདིར་རྟེན་གཞལ་ཡས་ཁང་སྒོམ་མི་དགོས་པས་ལྷ་བཅུ་དགུའི་གཟུགས་རྫོགས་པར་
བསམ་ཞེས་དམིགས་སུ་བཀར་ནས་གསུངས་ལ། དང་པོ་མངལ་དུ་ལྷ་ཡོངས་རྫོགས་ཀྱི་མངོན་རྟོགས་
གསལ་རིམ་གྱིས་བཏབ་ཟིན་རྗེས་དབྱུང་བ་དང་། ལྷ་རེ་རེ་ནས་མངོན་རྟོགས་གསལ་བཏབ་ནས་དབྱུང་
- 2i -



:
.
.
( ) ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
བ་གང་བྱས་ཀྱང་མངལ་དུ་བསྐྱེད་པ་གསལ་བཏབ་ཟིན་ནས་དབྱུང་བ་ལ་ཁྱད་མེད་པས་འདིར་ཕྱི་མ་
ལྟར་རོ། །
གཉིས་པ་དབྱུང་ནས་མཛད་པ་མཛད་དེ་གདན་ལ་འཁོད་པ་ནི། ཆོ་ག་འདི་ཡི་སེམས་ནི་བརྟན་པོ་
དང༑ ༑འཇིག་རྟེན་རྣམས་ལ་ཕན་ཕྱིར་ཡང་དག་དབྱུང་། །ཞེས་པ་ནས། དེ་ལྟར་ཡོངས་སུ་རྫོགས་པའི་
དཀྱིལ་འཁོར་ལ། །དངོས་པོ་ཐམས་ཅད་ཀྱིས་ནི་བལྟས་ནས་ཀྱང་། །ཞེས་པའི་བར་གསུངས་ལ། དེ་
རྣམས་ཀྱི་དགོངས་པ་རྗེ་རིན་པོ་ཆེས། དོགས་གཅོད་དང་བཅས་ཏེ་གསུངས་པ་ནི། དེ་ནས་འཛྲ་དྷཱིཀ །
ཅེས་བརྗོད་པས་མི་བསྐྱོད་པ་ཞེས་པ་ནས། འདོད་པ་ནི་ལུགས་འདིའི་དོན་གཏན་མ་ཡིན་ནོ། །ཞེས་
པའི་བར་ཡིན་ལ། དེ་ལྟར་སྒྲུབ་ཐབས་བཅད་ལྷུག་གཉིས་ཀྱི་དོན་ཡིད་ལ་བྱེད་ཚུལ་ནི། རང་གཙོ་བོའི་
ང་རྒྱལ་ལ་གནས་པས་སེམས་ཅན་ཐམས་ཅད་ལ་བྱམས་པ་དང་། སྙིང་རྗེ་ཤུགས་དྲག་པོ་བསྐྱེད་ལ་
སེམས་ཅན་ཞེ་སྡང་ལ་སོགས་པ་གང་དང་གང་ཤས་ཆེ་བ་དེ་དང་དེ། མི་བསྐྱོད་པ་ལ་སོགས་པ་དེ་དང་
དེས་སོ་སོའི་སྦྱང་བྱ་དེ་རྣམས་སྦྱངས་ནས་སེམས་ཅན་ཐམས་ཅད་རྡོ་རྗེ་འཛིན་པའི་ས་ལ་ད་ལྟ་ཉིད་དུ་
འགོད་པར་བྱའོ་སྙམ་དུ་བསམས་ལ། ཐོག་མར་བཛྲ་དྷཱིཀ་ཅེས་བརྗོད་ནས་མི་བསྐྱོད་པ་སྔོན་པོ། སྔོ་
དཀར་དམར་བའི་ཞལ་གསུམ་ཕྱག་དྲུག་གི་དང་པོ་གཉིས་རང་འདྲའི་ཡུམ་ལ་འཁྱུད་ཅིང་། གཡས་
ལྷག་མ་གཉིས་ན་རྡོ་རྗེ་དང་རལ་གྲི། གཡོན་འོག་མ་གཉིས་ན་པདྨ་དང་རིན་པོ་ཆེ་བསྣམས་པ། ཞེས་
པའི་སྐབས་སུ་མི་བསྐྱོད་པའི་སྐུ་མདོག་ཞལ་ཕྱག་རྣམ་པ་ཤར་ངེས་སུ་བསྒོམས་ལ། དེ་འདྲ་བའི་མི་
བསྐྱོད་པ་བཛྲ་དྷིཀ་ཅེས་མིང་ནས་བོས་པ་ལྟར་བསྐུལ་བས་ཡུམ་གྱི་མངལ་ནང་ནས་པདྨའི་སྒོར་བྱོན་པ་
དེ་ལ་མི་བསྐྱོད་པ་གཙོ་བོར་བྱས་པའི་དཀྱིལ་འཁོར་ཡོངས་རྫོགས་དང་། ཡབ་ཡུམ་ཞལ་སྦྱོར་དང་།
ཡབ་རྐྱང་ལ་སོགས་པ་ཕྱོགས་བཅུའི་ནམ་མཁའ་གང་བར་སྤྲོས། དེ་རྣམས་ཀྱིས་སེམས་ཅན་ལ་དབང་
བསྐུར་བ་དང་། འོད་དང་བདུད་རྩི་སྤྲོ་བ་དང༌། ཆོས་བསྟན་ནས་སེམས་ཅན་ཞེ་སྡང་ཆེ་བ་གཙོ་བོར་
བྱས་པའི་སེམས་ཅན་རྣམས་ཀྱི་རྣམ་ཤེས་ཀྱི་ཕུང་པོ་དང་ཞེ་སྡང་སྦྱངས་ནས་ཆོས་དབྱིངས་ཡེ་ཤེས་ཀྱི་
ངོ་བོ་མི་བསྐྱོད་པའི་གོ་འཕང་ལ་བཀོད། དེ་ནས་མི་བསྐྱོད་པ་ཕར་སྤྲུལ་པ་ཐམས་ཅད་གཅིག་ཏུ་འདུས་
ཏེ་མི་བསྐྱོད་པ་ཡབ་ཡུམ་གྱི་སྐུ་གཅིག་ཏུ་གྱུར་པ་རང་གི་མདུན་ན་བཞུགས་པ་དེ། རང་འཇམ་དཔལ་རྡོ་
རྗེ་ཡབ་ཡུམ་ལ་ཐིམ་པས་ཆུ་དང་འོ་མ་འདྲེས་པ་ལྟར་གྱུར་པ་འཇམ་དཔལ་རྡོ་རྗེའི་རྣམ་པ་མ་དོར་བར་
གནས་པ་ལ་མི་བསྐྱོད་པའི་ང་རྒྱལ་བཞག་པར་བྱའོ། །ཕྱག་དང་པོ་གཉིས་ཀྱིས་རང་འདྲའི་ཡུམ་དང་
-211-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཡབ་ལ་འཁྱུད་པ་དང་། པདྨ་ནས་ཕྱུང་སྟེ་ཕྱོགས་བཅུར་འཕྲོ་བ་དང་། སྤྲུལ་པ་རྣམས་གཅིག་ཏུ་གྱུར་པ་
སོགས་ནི་ལྷག་མ་ཀུན་ལ་སྦྱར་ཞིང་། རྣམ་སྣང་ཚུར་འདུས་པ་རང་གི་མདུན་ཤར་གྱི་ཟླ་གདན་ལ་རྡོ་རྗེ་
སྐྱིལ་ཀྲུང་གིས་འཁོད་པ་ནས། བདུད་རྩི་འཁྱིལ་པ་བྱང་སྒོར་ཉི་གདན་ལ་གཡོན་བརྐྱང་གིས་འཁོད་
པའི་བར་སྒྲུབ་ཐབས་ངག་འདོན་ལ་གསལ་བ་ལྟར་བསྒོམ་མོ། །འདིར་ཕྱག་མཚན་ལ་དོགས་གཅོད་
ནི༑ ས་སྙིང་སོགས་དྲུག་ལ་དཔལ་འབྲས་རྡོ་རྗེས་ས་སྙིང་གི་གཡས་གཉིས་པས་ནོར་བུའི་རྒྱལ་མཚན་
དང༑ སྒྲིབ་སེལ་གྱི་གཡས་གཉིས་ཞུ་བའི་ཕྱག་རྒྱ་མཛད་པར་བཤད་ཀྱང་། འགྲེལ་བ་གཞན་རྣམས་
ཀྱི་ལུགས་རྣམ་སྣང་མི་བསྐྱོད་པ་རིན་འབྱུང་འོད་དཔག་མེད་དོན་གྲུབ་རྡོར་སེམས་དྲུག་དང་འདྲ་བར་
བཞེད་པས་འདིར་དེ་བཞིན་དུ་བྱས་སོ། །ཞེས་དང་། ཡང་སྐྱེ་མཆེད་སོགས་བྱིན་རླབས་དང་ཡེ་ཤེས་པ་
བསྟིམ་པའི་གོ་རིམ་ལ། འདིར་ཀུན་བཟང་ལས། དེ་ལྟར་ཡོངས་སུ་རྫོགས་པའི་དཀྱིལ་འཁོར་ལ། །
དངོས་པོ་ཐམས་ཅད་ཀྱིས་ནི་བལྟས་ནས་ཀྱང་། །ཞེས་འབྱུང་བས་རྐང་པ་གཉིས་པའི་དོན་སྐབས་
འདིར་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་རློབ་པར་བྱེད་པ་ལ་དཔལ་འབྲས་རྡོ་རྗེས་འཆད་
པ་ནི་མི་འཐད་དེ། ཀུན་ཏུ་བཟང་པོ་དང་ཀུན་ཏུ་བཟང་མོ་གཉིས་སུ་བྱིན་གྱིས་བརླབ་པ་མི་གསལ་
ཡང་༑ མར་མེ་མཛད་བཟང་པོས་ཡེ་ཤེས་པའི་དཀྱིལ་འཁོར་དམ་ཚིག་པ་དང་བསྲེ་བའི་འོག་ཏུ། མིག་
དང་སྐུ་སོགས་བྱིན་གྱིས་བརླབས། །སྔོན་བཞིན་དབང་བསྐུར་དེ་ལ་བསམ། །རྒྱུ་མཐུན་ལ་སོགས་
ཆེན་པོ་ཉིད། །ཅེས་གསལ་བར་གསུངས་པ་དང་འགལ་བའི་ཕྱིར་དང་། བསྙེན་པའི་ཡན་ལག་མ་
རྫོགས་པར་ཉེར་སྒྲུབ་དང་སྒྲུབ་པའི་ཡན་ལག་བྱེད་པ་གོ་རིམ་འགལ་བའི་ཕྱིར་རོ། །དེ་ནས་དངོས་པོ་
ཐམས་ཅད་ཀྱིས་ནི་ཞེས་གསུངས་པའི་དོན་དཀྱིལ་ཆོག་ལས། རྫོགས་པའི་འཁོར་ལོར་བལྟས་ནས་
ཀྱང༑ ༑ཀུན་ནས་རང་གི་དངོས་པོ་ཡིས། །ཞེས་གསུངས་པའི་དོན་ཤནྟི་པས། ཀུན་ནས་ནི་རང་རང་གི་
གནས་དང་། དངོས་པོ་ཡིས་ཞེས་པ་ནི་རང་རང་གི་ཚུལ་གྱིས་ཞེས་བཤད་པ་ལྟར་ལྷ་སོ་སོའི་གནས་ན་
རང་རང་གི་སྐུ་མདོག་ལ་སོགས་པའི་ཚུལ་གྱིས་བཞུགས་པར་བལྟ་བའི་དོན་ནོ་ཞེས་དང་། འདིར་ཡུམ་
གྱི་མངལ་དུ་རྟེན་གཞལ་ཡས་ཁང་རྫོགས་པར་བསྐྱེད་པ་དང༌། སྐྱེ་མཆེད་སོགས་ཀྱི་ལྷ་རང་ཆས་མི་
འཐད་པ་ཡང་། དཀྱིལ་འཁོར་རྫོགས་པར་བསྐྱེད་ཅིང་སྐྱེ་མཆེད་དང་སྐུ་གསུང་ཐུགས་བྱིན་གྱིས་
རླབས་པའི་ལྷ་རང་ཆས་སུ་ལྡན་པར་བསྒོམ་པར་འདོད་པ་ནི་ལུགས་འདིའི་དོན་གཏན་མ་ཡིན་ནོ། །
ཞེས་རྗེ་རིན་པོ་ཆེས་གསུངས་སོ། །གསུམ་པ་ཡེ་ཤེས་པ་བསྟིམ་པ་ནི། སྙིང་པོའི་སྔགས་ཀྱི་འོད་ཟེར་
-212 -



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
ལྕགས་ཀྱུ་ཡིས། །ཞེས་པ་ནས། ཙན་དན་བཟང་སོགས་མེ་ཏོག་གིས་མཛེས་དབུལ། །ཞེས་གསུངས་
པའི་དོན་ལ་འགྲེལ་བས་མང་དུ་བཤད་ཀྱང་། དེ་ཐམས་ཅད་ཀྱི་འགག་བསྡུས་པ་ལ། རྗེ་ཐམས་ཅད་
མཁྱེན་པས། དེ་ནས་རང་གི་ཡེ་ཤེས་སེམས་དཔའ་མཾ་གྱི་འོད་ཟེར་ལྕགས་ཀྱུ་ལྟ་བུ་འཕྲོས་པ་དང་། ཡ་
མཱནྟ་ཀྲྀཏ་ཛ ཞེས་བརྗོད་པས། གཤིན་རྗེ་གཤེད་ཀྱི་ཐུགས་ཀ་ནས་རང་འདྲའི་ཁྲོ་བོ་སྤྲོས་པས་འཇམ་
པའི་རྡོ་རྗེའི་དཀྱིལ་འཁོར་མདུན་དུ་བཀུག་པའི་དཀྱིལ་འཁོར་པ་རྣམས་ཡབ་ཡུམ་སྙོམས་པར་ཞུགས་
པའི་བདེ་བ་དམ་པས་གང་བར་བསམ་མོ། །དེ་ནས་ཁྲོ་བོ་བཞིའི་སྔགས་བརྗོད་པས་བགེགས་སྔར་
ཡོད་བསྐད་ཅིང་ཕྱིས་མི་འཇུག་པའི་དོན་དུ་བྱིན་གྱིས་བརླབས་པར་བསམ་ལ། ཙན་དན་དང་མེ་ཏོག་
སོགས་དང་བཅས་པའི་མཆོད་ཡོན་གཙོ་བོའི་སྔགས་ཀྱིས་དབུལ་ལོ། །དེ་ནས་པྲཛྙཱནྟ་ཀྲིཏ་ཧཱུྃ་གིས་དམ་
ཚིག་པ་རྣམས་ལ་གཞུག །པདྨནྟ་ཀྲིཏ་ཁཾ་གྱིས་དམ་ཚིག་པ་དང་དབྱེར་མེད་དུ་བཅིངས། བིགྷཱན་ཀྲིཏ་
ཧོས་མཉེས་པར་བྱས་པ་ནི་བསྟེན་པའི་ཡན་ལག་དང་རྒྱུ་མཐུན་པའི་འབྲས་བུ་ཆེན་པོའོ། །ཞེས་
གསུངས་ལ། དེས་ན་ཛ ཞེས་སོགས་ཀྱི་སྐབས་སུ་གཤིན་རྗེ་གཤེད་ཀྱིས་སྤྱན་དྲངས་པའི་ཡེ་ཤེས་
པའི་རྟེན་བརྟེན་པའི་དཀྱིལ་འཁོར་དམ་ཚིག་པའི་དཀྱིལ་འཁོར་གྱི་མདུན་གྱི་ནམ་མཁར་བཞུགས་པ་
རྣམས་སྙོམས་འཇུག་གི་བདེ་བས་ཐུགས་རྒྱུད་གང་བར་གྱུར་པར་བསམས་ནས། ཁྲོ་བོ་བཞིའི་སྔགས་
བརྗོད་པའི་ཚེ་དེ་བཞི་ལས་རང་འདྲའི་ཚོགས་དུ་མ་སྤྲོས་ནས་ཡེ་ཤེས་པའི་ཕྱི་འབྲང་གི་བགེགས་རྣམས་
ཞལ་དུ་གསོལ་བ་དང་། མཚོན་ཆས་གཏུབ་པ་དང་། མེས་བསྲེག་པ་དང་། རྒྱང་རིང་དུ་བསྐྲད་པས་
བགེགས་སྔར་ཡོད་བསྐད་ཅིང་། ཕྱིས་སྒྲུབ་པ་པོ་རང་ལ་བགེགས་མི་འཇུག་པར་བྱིན་གྱིས་བརླབ།
མཆོད་ཡོན་ཡེ་ཤེས་པ་རྣམས་ཀྱི་ཞལ་ལམ་ཕྱག་ཏུ་ཕུལ། དེ་ནས་པྲཛྙཱནྟ་ཀྲིཏ་ཧཱུྃཞེས་པའི་ཚེ། ཡེ་ཤེས་
པའི་གཙོ་བོ་རང་གི་སྤྱི་གཙུག་ཏུ་རང་དང་ཞལ་ཕྱོགས་མཐུན་པར་ཞུགས་པ་ནས། བགེགས་མཐར་
བྱེད་ཀྱི་བར་འདྲ་བ་དང༌། རྟེན་གཞལ་ཡས་ཁང་ཡེ་ཤེས་པ་ཡང་དམ་ཚིག་གི་གཞལ་ཡས་ཁང་གི་སྟེང་
དུ་བཞུགས། པདྨནྟ་ཀྲིཏ་བི་ཞེས་པའི་ཚེ་རང་རང་གི་དམ་ཚིག་པ་དང་ཆ་ཤས་ཐམས་ཅད་ནས་འདྲེས་
ཏེ་དབྱེར་མེད་དུ་གྱུར། བིགྷན་ཀྲིཏ་ཧོ ཞེས་པའི་ཚེ་ཡེ་ཤེས་པ་རྣམས་དམ་ཚིག་པ་སོ་སོ་ལ་དགྱེས་
བཞིན་བརྟན་པར་བཞུགས་པའི་མོས་པ་བརྟན་པོ་བྱས་ཏེ་སྔར་བསྒོམས་པའི་དཀྱིལ་འཁོར་ལ་དམ་
ཚིག་པ་ཙམ་དུ་འཛིན་པ་བཟློག་པར་བྱའོ། །བཞི་པ་སྐྱེ་མཆེད་སོགས་བྱིན་གྱིས་བརླབ་པ་ནི། དེ་ནས་
སྔར་ཡུམ་གྱི་སྐྱེ་མཆེད་དང་། སྐུ་གསུང་ཐུགས་བྱིན་གྱིས་བརླབས་པ་ལྟར་འདིར་ཡང་བྱ་སྟེ། རྗེ་རིན་པོ་
བ 2i3 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཆེས༑ འཁོར་གྱི་ལྷ་རྣམས་ཀྱི་སྐྱེ་མཆེད་དྲུག་སྔར་བཞིན་བྱིན་གྱིས་བརླབ་པ་ནི། ཉེར་སྒྲུབ་ཀྱི་ཡན་
ལག་དང་རྣམ་སྨིན་གྱི་འབྲས་བུ་ཆེན་པོའོ། །སྔར་བཞིན་སྐུ་གསུང་ཐུགས་བྱིན་གྱིས་བརླབས་པ་ནི་
སྒྲུབ་པའི་ཡན་ལག་དང་། སྐྱེས་བུ་བྱེད་པའི་འབྲས་བུ་ཆེན་པོའོ། །ཞེས་གསུངས། ལྔ་པ་དབང་བསྐུར་
རྒྱས་གདབ་ནི། རང་ལ་བྱས་པ་ལྟ་བུར་དབང་བསྐུར་ཞིང་། །ཞེས་གསུངས། དེའི་དོན་རྗེ་རིན་པོ་ཆེས།
སྔར་བཤད་པ་བཞིན་བུམ་པའི་ཆུས་དབང་བསྐུར་བའི་ཆུའི་ལྷག་མ་སྤྱི་གཙུག་ཏུ་འཁྱིལ་བ་ཡོངས་སུ་
གྱུར་པ་ལས། འཁོར་གྱི་དེ་བཞིན་གཤེགས་པ་བཞི་དང་། ཞེས་པ་ནས། དྲི་རྡོ་རྗེ་མ་ཡབ་ཡུམ་ལ། །
རིན་ཆེན་འབྱུང་ལྡན་གྱིས་དབུ་བརྒྱན་པའོ། །ཞེས་གསུངས་པ་ལྟར་རིགས་བདག་གིས་དབུ་བརྒྱན་པ་
ནི་སྒྲུབ་ཆེན་གྱི་ཡན་ལག་དང་དབང་གི་འབྲས་བུ་ཆེན་པོ་ཡིན་ནོ། །འདིར་རྗེ་ཐམས་ཅད་མཁྱེན་པས་
ཤནྟི་པ་དང་དཔལ་འབྲས་རྡོ་རྗེས་འཁོར་རྣམས་ལ་ཡེ་ཤེས་སེམས་དཔའ་འགོད་པར་བཤད་ལ། ཡབ་
སྲས་གཉིས་ཀྱི་གཞུང་ནས་མ་བཤད་པ་བཞིན་དུ་པཎྜིཏ་གཞན་རྣམས་ཀྱིས་ཀྱང་མ་བཤད་དོ། །ལྷ་
འབྱིན་པའི་སྐབས་ཁྲོ་བོ་བཞི་ལ་རིགས་བདག་བཤད་ཀྱང་། རིགས་བདག་གིས་དབུ་བརྒྱན་པ་དབང་
བསྐུར་བའི་འོག་ཏུ་བྱེད་པ་སྒྲུབ་ཆེན་གྱི་ཡན་ལག་ཡིན་པར་ཐ་ག་ནས་བཤད་ཅིང་། དཀྱིལ་ཆོག་དག་
ལས་འབྱིན་པའི་སྐབས་སུ་མ་བཤད་པར་དབང་བསྐུར་བའི་འོག་ཏུ་གསུངས་སོ། །ཞེས་གསུངས། །
དྲུག་པ་ལ་ཕྱི་ནང་གསང་བའི་མཆོད་པས་མཆོད་ནས་ང་རྒྱལ་འཛིན་པ་དང་། རིགས་ལྔའི་སྒོ་
ནས་བསྟོད་པ། ནང་གི་མཆོད་པ་དང་གསུམ་ལས། དང་པོ་ནི། ཆོ་ག་ཡིས་ནི་མངོན་པར་མཆོད་པར་
བྱ༑ ༑ཞེས་པ་ནས། དེ་ལྟར་ཐ་དད་རྟོག་ལས་ངེས་གྲོལ་བྱ། །ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་ཝ་ཨཏྨ་
ཀོཉཧཾ། ཞེས་པའི་བར་གྱི་དོན། རྗེ་རིན་པོ་ཆེས། དེ་ནས་མཆོད་པ་བསངས་སྦྱངས་སོགས་བྱས་ལ།
ཞེས་པ་ནས། སྙམ་དུ་ང་རྒྱལ་བཟུང་སྟེ་མཆོད་པའོ། །ཞེས་པས་འཆད་པར་མཛད་པ་ལྟར་ཡིན་པས།
འདི་ལ་སྔོན་དུ་མཆོད་པ་བྱིན་གྱིས་བརླབས་ནས་དེ་ནས་འབུལ་བར་བྱེད་པ་ནི། ཆུ་གཉིས་དང༌།
འདོད་ཡོན་ལྔ་དང་། ཉེར་སྤྱོད་རོལ་མོ་དང་བཅས་པ་ཕྱག་ལེན་བཞིན་དུ་བཤམས་ལ་ནང་མཆོད་ཀྱིས་
བསངས་ནས་ཨོ་ཨཱབིགྷཱནྟ་ཀྲྀཏ་ཀྱི་སྔགས་བརྗོད་པའི་ཚེ་རང་གི་སྙིང་གའི་མཾ་ལས་ཁྲོ་བོ་བདུད་རྩི་
འཁྱིལ་པ་དུ་མ་སྤྲོས་ནས་བགེགས་བསངས། སྭ་བྷ་ཝའི་ཚེ་མཆོད་པ་དེ་དག་ལ་སོགས་པ་ཆོས་ཐམས་
ཅད་བདེན་སྟོང་དུ་སྦྱངས། སྟོང་པའི་ངང་འས་མཆོད་རྫས་དེ་རྣམས་སྣང་ཡང་བདེན་མེད་སྒྱུ་མ་ལྟ་བུའི་
ངང་ནས་གཟུགས་སྒྲ་དྲི་རོ་རེག་བྱ་མེ་ཏོག་སོགས་དབང་པོ་དྲུག་གི་ཡུལ་ཐམས་ཅད་རང་གི་སྙིང་གའི་
-214-



） ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །ཟ༽
མཾ་ཡིག་གི་འོད་ཟེར་གྱིས། དཔེར་ན་ཁབ་ལེན་གྱི་རྡོས་ལྕགས་རང་དབང་མེད་པར་འདྲེན་པ་ལྟར་
དྲངས་ཤིང་བཀུག་ནས་རང་གི་ཞལ་དུ་བཅུག་པ་རིམ་གྱིས་རྡོ་རྗེའི་ལམ་ནས་ཡུམ་གྱི་པདྨར་སླེབ་པ་ན།
བདེ་བ་ཆེན་པོའི་རྟེན་བྱང་སེམས་དཀར་དམར་གྱི་རང་བཞིན་དུ་ཞུ་བ་འོད་ཀྱི་གོང་བུའམ་དཀྱིལ་འཁོར་
གྱི་ཚོགས་ཏེ་མང་པོར་གྱུར་པ་ངོ་བོའི་ཁྱད་པར་དང་། དེ་དག་འོད་ཟེར་གྱི་རྣམ་པས་ཡུམ་གྱི་བ་སྤུ་སུམ་
ཁྲི་ཆིག་སྟོང་པོ་རེ་རེའི་སྒོ་ནས་ཀྱང་། འོད་ཟེར་དཀར་དམར་སོགས་སྣ་ཚོགས་པའི་རྣམ་པར་ཕྱིར་སྤྲོས་
པའི་འོད་ཟེར་རེ་རེའི་རྩེ་མོ་ལས་ཀྱང་གཟུགས་རྡོ་རྗེ་མ་སོགས་དྲུག་དང་། མེ་ཏོག་མ་ལ་སོགས་པ་
གཞོན་ནུ་མ་ལོ་བཅུ་གཉིས་སམ་བཅུ་དྲུག་ལོན་པ་ལང་ཚོ་དར་ལ་བབ་པ་ལུས་ཀྱི་དབྱིབས་དང་ཁ་དོག་
མཛེས་ཤིང་པདྨ་དང་ཨུཏྤ་ལ་ཙན་དན་གུར་ཀུམ་ལ་སོགས་པའི་དྲི་བྲོ་བ། རིན་པོ་ཆེའི་རྒྱན་དང་དར་གྱི་
ན་བཟའ་མཛེས་པར་གསོལ་བ། རྒོད་པ་དང་རྩེ་བ་དང་ཟུར་གྱིས་བལྟ་བ་སོགས་རྣམ་འགྱུར་སྣ་ཚོགས་
པས་ཡིད་ཆགས་པར་བྱེད་པས་སྒེག་པའི་ཉམས་ཅན། མེ་ལོང་དང་པི་ཝཾ་ལ་སོགས་པ་རང་རང་གི་
ཕྱག་མཚན་འཛིན་པའི་ཕྱག་སོར་དང་གདུ་བུ་དང་ཕྱག་མཚན་རྣམས་ལས་ཀྱང་འོད་ཟེར་མཐའ་ཡས་
པ་དང་མཆོད་པའི་ཚོགས་ཐམས་ཅད་སྤྲོ་བ་ནམ་མཁའ་གང་བ་ནི་རྣམ་པའི་ཁྱད་པར་དང་། བྱེད་ལས་
ཀྱི་ཁྱད་པར་ལྷ་རྣམས་ཀྱི་ཐུགས་རྒྱུད་ལ་ཆོས་ཐམས་ཅད་སྣང་ཡང་བདེན་མེད་སྒྱུ་མ་ལྟ་བུ་དང་། དེ་
ཉིད་ཡུལ་དུ་བྱེད་པའི་ལྷན་སྐྱེས་ཀྱི་བདེ་བ་ཆེན་པོ་བསྐྱེད་པའི་རྒྱུར་གྱུར་པར་བསམ་མོ། །ཀུན་བཟང་
རྩ་འགྲེལ་དང་རྗེ་རིན་པོ་ཆེས། འདིར་མཆོད་པ་བྱིན་རླབས་འདི་ཙམ་ལས་དངོས་སུ་མ་གསུངས་ལ།
མཁས་གྲུབ་ཐམས་ཅད་མཁྱེན་པས། ཐོད་པའི་ནང་དུ་རང་རང་གི་མིང་ཡིག་དང་པོ་ལས་བསྐྱེད་དེ་
མིང་སྔགས་འབྲུ་གསུམ་དང་སྤེལ་བ་ཡང་བཤད་པས་དེ་ལྟར་བྱས་ཀྱང་ཆོག་ལ། འདིར་ཁྱད་པར་
གསུམ་ལྡན་དུ་གྱུར་པའི་མུ་ནས་ཨོ་སྐུ་རྡོ་རྗེ་སྟེ་དག་པའི་སྒྱུ་མའི་སྐུ་ས་བོན་ནམ་ངོ་བོ་དང་། ཨཱནི་
གསུང་རྡོ་རྗེ་སྟེ་དོན་གྱི་ལྷན་སྐྱེས་ཀྱི་བཞོན་པ་རླུང་འོད་ཟེར་ལྔ་པའི་ངོ་བོ་དང༌། ཧཱུྃནི་ལྷན་སྐྱེས་ཀྱི་བདེ་
བས་སྟོང་ཉིད་མངོན་སུམ་དུ་རྟོགས་པའི་དོན་དམ་འོད་གསལ་གྱི་ངོ་བོའམ་ས་བོན་དང་། དེ་གསུམ་
དང་མཆོད་པ་སོ་སོའི་མིང་སྔགས་སྤེལ་བས། མིང་གིས་ཕར་བཏགས་དང་རྟོག་པས་བཏགས་ཙམ་
པའི་མཆོད་པ་དེ་དག་སྒྲུབ་པ་པོ་རང་ཉིད་འཇམ་པའི་རྡོ་རྗེར་བསྒོམས་པའི་རྡོ་རྗེ་གསུམ་དབྱེར་མི་ཕྱེད་
པའི་ཐུགས་ཀྱི་རྣམ་རོལ་འབའ་ཞིག་ཏུ་བལྟ་བའི་ཆེད་དུ་ཨོ་ཨཧཱུྃ་ཨཱ༔ཧཱུྃ་སོགས་འབྲུ་གསུམ་དང་སྤེལ་
ནས་ཀྱང་བྱིན་གྱིས་རློབ་བོ། །འདི་ནི་སྔོན་འགྲོ་གཏོར་མའི་སྐབས་སོགས་མཆོད་པ་བྱིན་རླབས་ཀུན་
- 2i5 -



༢
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལ་སྦྱར་བར་བྱའོ། །དེ་ལྟར་བྱིན་གྱིས་བརླབས་ནས་འབུལ་བའི་ཚེ་ཡང་ཁྱད་པར་གསུམ་ལྡན་རྡོ་རྗེ་
གསུམ་དབྱེར་མི་ཕྱེད་པའི་ངོ་བོར་གསལ་བཏབ་ནས། རང་གཙོ་བོར་གསལ་བ་དང་འཁོར་རྣམས་ལ་
ལྷ་མོ་རྣམས་ཀྱིས་མཆོད་ཚེ་མཆོད་ཡོན་མདུན་ནམ་ཕྱག །ཞབས་བསིལ་ཞབས་ཀྱི་ལོང་བུ་མན་དང་།
གཟུགས་སོགས་སྤྱན་སོགས་དང་། མེ་ཏོག་དབུ། བདུག་སྤོས་ཤངས། མར་མེ་སྤྱན། དྲི་བཟང་གི་ལྡེ་
གུ་ཐུགས་ཀ །ཞལ་ཟས་ལྗགས། རོལ་མོ་སྙན་དུ་ཕུལ་བས། མཆོད་རྫས་རྣམས་ངོ་བོ་གཅིག་ཀྱང་རྣམ་
པ་མི་འདྲ་བའི་དབང་གིས་སོ་སོ་ལ་ལོངས་སྤྱད་པའི་བདེ་བའི་སྤུ་རིས་མི་འདྲ་བ་མཐའ་ཡས་པ་མཆོད་
ཡུལ་རྣམས་ཀྱི་རྒྱུད་ལ་འཁྲུངས་སོ། །སྙམ་དུ་བསམས་ལ་དལ་བུས་དམིགས་རྣམ་སྐྱོང་ཞིང་སྔར་ལྟར་
ཡབ་ཡུམ་གྱི་གསང་གནས་བྱིན་གྱིས་རླབ་པ་གསལ་བཏབ་ལ། མཆོད་པའི་ལྷ་མོ་རྣམས་རང་དང་དཀྱིལ་
འཁོར་བའི་ལྷ་རྣམས་ཀྱི་ཡུམ་ལ་ཐིམ་པ་དང་སྙོམས་པར་ཞུགས་པས་གསང་བ་དང་། དེ་ཁོ་ན་ཉིད་
ཀྱིས་མཆོད་ལ། མཆོད་ཡུལ་མཆོད་རྫས་མཆོད་པ་པོ་རྣམས་བདེན་པར་གྲུབ་པའི་ཐ་དད་མེད་པར་
བལྟས་ལ་དེ་བཞིན་གཤེགས་པ་ཐམས་ཅད་མཆོད་པའི་རྡོ་རྗེའི་རང་བཞིན་གྱི་བདག་ཉིད་ངའོ་ཞེས་ང་
རྒྱལ་བཟུང་སྟེ། ཨོཾ་སརྦ་ཏ་ཐཱ་ག་ཏ་སོགས་བརྗོད་དོ། །གཉིས་པ་བསྟོད་པ་ནི། སྒྲ་ཡི་ཡུལ་རྣམས་མ་
ལུས་པ་རྣམས་ནི། །ཞེས་པ་ནས། རྡོ་རྗེ་སེམས་དཔར་ཕྱག་འཚལ་ལོ། །ཞེས་པའི་བར་གསུངས། དེ་
ལ་རྗེ་རིན་པོ་ཆེས་ཀྱང་། དེ་ནས་སྒྲའི་ཡུལ་ཐམས་ཅད་ཅེས་པ་ནས། བསྟོད་པའོ། །ཞེས་པའི་བར་
གསུངས་པ་འདིའི་སྐབས་སུ་རང་གི་ཡིད་ལྷག་པའི་ལྷ་འཇམ་དཔལ་རྡོ་རྗེར་གསལ་བ་ལ། འཁོར་
འདས་ཀྱི་སྒྲ་ཇི་སྙེད་ཡོད་པ་ཐམས་ཅད་སྒྲོགས་པ་པོ་བདག་རྟག་པ་སོགས་རང་དབང་ཅན་མེད་ཀྱང་
རྐྱེན་ཚོགས་ཙམ་ལས་འབྱུང་བ་བྲག་ཆ་ལྟ་བུ་དང་། དེ་ཡང་བསྟོད་པའི་ཚིག་གི་རང་བཞིན་འབའ་ཞིག་
ཏུ་མོས་པ་བྱས་ནས་གཙོ་བོ་ལ་བསྟོད་པས་འཁོར་རྣམས་ལ་ཡང་བསྟོད་པར་བསམས་ལ། མི་བསྐྱོད་
རྡོ་རྗེ་སོགས་ཀྱིས་བསྟོད་དོ། །བསྟོད་པའི་ཚིག་དོན་ཐ་ག་ནའི་འགྲེལ་བ་ལྟར་ཅུང་ཟད་བཤད་ན། ཉོན་
མོངས་དང་བདུད་ཀྱིས་དཀྲུགས་པར་མི་ནུས་པས་མི་བསྐྱོད་པ་དང་དོན་དེ་ཉིད་མི་ཕྱེད་པས་རྡོ་རྗེ་དང་།
ཡེ་ཤེས་ཆེན་པོ་ཆོས་དབྱིངས་ཡེ་ཤེས་མངའ་བས་ཡེ་ཤེས་ཆེ་བ་དང་རྡོ་རྗེའི་དབྱིངས་སམ་རིགས་ཞེས་
བོས་ནས། མཁྱེན་པ་ཆེན་པོ་དང་ལྡན་པ་མཁས་པ་ཆེ། སྐུ་གསུང་ཐུགས་རྡོ་རྗེའི་རིགས་གསུམ་དབྱེར་
མི་ཕྱེད་པས་རྡོ་རྗེ་གསུམ་མཆོག །དེ་གསུམ་གྱི་དཀྱིལ་འཁོར་གསུམ་དེ་ཁོ་ན་ཉིད་དུ་གཅིག་ཏུ་བསྡུས་
པ་དཀྱིལ་འཁོར་གསུམ། དེ་ལྟར་བསྡུས་པའི་རྡོ་རྗེ་གསུམ་གྱི་ཆོས་སྟོན་པར་མཛད་པས་གསང་གསུམ་
- 216 -



(
༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
་་
བ
གྱི་དབྱིངས་དེ་ལ་ཕྱག་འཚལ་ལོ། །རྣམ་པ་སྣ་ཚོགས་པའི་ཚུལ་གྱིས་འགྲོ་བ་རྣམས་ལ་སྣང་བར་མཛད་
ཅིང་མེ་ལོང་ཡེ་ཤེས་ཀྱི་ངོ་བོ་ཉིད་དུ་གྱུར་པས་དག་པ་ཆེ་ཞེས་བོས་ནས། ཉོན་མོངས་པ་ཞི་བ་དང་། ཞི་
བའི་ལས་ལ་མངའ་བརྙེས་པས་རྡོ་རྗེ་ཞི་བ། བདེ་བ་ཆེན་པོ་མཐར་ཐུག་པ་མངའ་བས་དགའ་བ་ཆེ།
རྣམ་པ་ཐམས་ཅད་རང་བཞིན་གྱིས་དོན་དམ་པར་སྐྱེ་བ་མེད་པ་མཁྱེན་པའི་ཡེ་ཤེས་རང་བཞིན་གྱིས་
དག་པ་ཡང་ཡིན་ལ། མཆོག་ཀྱང་ཡིན་པས་རང་བཞིན་འོད་གསལ་མཆོག་གི་མཆོག །ཡེ་ཤེས་དེས་
རང་བཞིན་གྱིས་འོད་གསལ་བའི་ཆོས་སྟོན་པར་མཛད་པའི་རྡོ་རྗེ་ལ་ཕྱག་འཚལ་ལོ། །བྱང་ཆུབ་ཀྱི་
སེམས་རིན་པོ་ཆེ་འགྲོ་བའི་དོན་ཕུན་སུམ་ཚོགས་པ་དང་ལྡན་པས་རྒྱལ་པོ་ཆེ་ཞེས་བོས་ནས། རབ་ཏུ་
ཟབ་པ་མཉམ་པ་ཉིད་ཀྱི་ཡེ་ཤེས་རྡོ་རྗེ་ནམ་མཁའ་དྲི་མ་མེད་པ། རང་གི་ངོ་བོ་ཉིད་ཀྱི་རང་བཞིན་གྱིས་
དག་ཅིང་གློ་བུར་གྱི་དྲི་མ་ཉོན་མོངས་པ་དང་ལས་དང་ཤེས་བྱའི་སྒྲིབ་པའི་བག་ཆགས་ཀྱིས་གོས་པ་
མེད་པ། སྐུ་རྡོ་རྗེའི་རིགས་སུ་གྱུར་པ་དེ་ལ་ཕྱག་འཚལ་ལོ། །རྡོ་རྗེ་ཚེ་དཔག་ཏུ་མེད་པ་ཁམས་གསུམ་
གྱི་བདག་པོའི་འབྱོར་བ་མངའ་བས་རྒྱལ་པོ་ཆེ་ཞེས་བོས་ནས། གཟུང་འཛིན་གྱི་རྣམ་པར་མི་རྟོག་ཀྱང་
འཁོར་འདས་ཀྱི་ཆོས་རྣམས་མ་འདྲེས་པ་སོ་སོར་མཁྱེན་པའི་ནམ་མཁའ་རྡོ་རྗེ་སྟེ་སོར་རྟོག་ཡེ་ཤེས་
རང་གི་བདག་ཉིད་དུ་འཛིན་ཅིང་འདོད་ཆགས་རྣམ་དག་གི་ཕ་རོལ་ཏུ་ཕྱིན་པ་རྡོ་རྗེ་གསུང་ལ་ཕྱག་
འཚལ་ལོ། །མཐོང་ཐོས་སོགས་འབྲེལ་བ་དོན་ཡོད་པ་མི་ཕྱེད་པས་རྡོ་རྗེ་སྟེ། དོན་ཡོད་རྡོ་རྗེ་ཞེས་བོས་
ནས༑ ཡང་དག་པ་དང་ཕྱིན་ཅི་མ་ལོག་པའི་རྣམ་པས་རྫོགས་པར་སངས་རྒྱས་པ། བྱ་བ་སྒྲུབ་པའི་ཡེ་
ཤེས་ཀྱི་ངོ་བོ་ཉིད་དུ་གྱུར་པས་བསམ་པ་ཐམས་ཅད་རྫོགས་པར་མཛད་པ། རང་བཞིན་གྱིས་འོད་
གསལ་བའི་ངོ་བོ་ཉིད་ལས་བྱུང་བ། གཉིས་སུ་མེད་པའི་ཡེ་ཤེས་ཀྱི་རྡོ་རྗེ་སེམས་དཔའ་དེ་ལ་ཕྱག་
འཚལ་ལོ། །ཞེས་རྡོར་དྲིལ་འཛིན་པའི་བདེ་བའི་དབྱངས་ཀྱིས་བསྟོད་པར་བྱ་སྟེ་བསྟོད་པའོ། །གསུམ་
པ་ནང་མཆོད་འབུལ་ཚུལ་ནི། དེ་ནས་བདུད་རྩི་མྱང་བར་བྱ་སྟེ་དེ་ཡང་ཀུན་ཏུ་བཟང་ལས། འབར་
བའི་རླུང་ནི་བྱིན་རླབས་རླུང་དང་མེའི། །ཞེས་པ་ནས། རྒྱལ་བའི་འཁོར་ལོ་དེས་ནི་ཚིམ་པར་བྱ། །ཞེས་
པའི་བར་གསུངས། དེ་ལ་རྗེ་རིན་པོ་ཆེས། ནང་མཆོད་སྣོད་དང་བཅས་པ་མི་དམིགས་པར། །ཞེས་པ་
ནས༑ དེ་ནས་ཆོས་སྐྱོང་དང་གཞི་བདག་སོགས་ཀྱང་ལྷར་བསྐྱེད་ལ་དབུལ་ལོ་ཞེས་གསུངས། འདིར་
ནང་མཆོད་བྱིན་གྱིས་བརླབ་ཚུལ་དང་། འབུལ་ཚུལ་གཉིས་ལས། དང་པོ་ནི། རང་གི་མདུན་དུ་ཐོད་པ་
དཔྱད་པ་དང་མཐུན་པའི་ནང་ཆང་གིས་ལེགས་པར་བཀང་བ་དཔྲལ་བ་རང་ལ་བསྟན་ནས་བཞག་པ་
-217 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལ་དམིགས་ནས་རང་ལྷར་གསལ་བའི་ངང་ནས་བགེགས་མཐར་བྱེད་ཀྱི་སྔགས་ཀྱིས་བསངས། སྭ་བྷ་
ཝའི་སྔགས་དོན་ལྟར་ནང་མཆོད་སྣོད་དང་བཅས་པས་མཚོན་པའི་ཆོས་ཐམས་ཅད་སྟོང་པར་བསམས་
ལ་ཆོས་སྐུའི་ང་རྒྱལ་བསྒོམ། དེ་ནས་རང་གི་སེམས་བདེ་བ་ཆེན་པོའི་ཡེ་ཤེས་ཀྱི་གཟུང་རྣམ་ལས་ནང་
མཆོད་ཀྱི་གོ་ས་དེར་ཡཾ་སྔོན་པོ་ཞིག་ཐོལ་གྱིས་བྱུང་བར་བསམ། ཡཾ་དེ་འོད་དུ་མེར་གྱིས་ཞུ་ནས་རླུང་གི་
དཀྱིལ་འཁོར་སྔོན་པོ་གཞུའི་དབྱིབས་ལྟ་བུ་སྟེ་བཅད་ཁ་རང་ལ་བསྟན་ཞིང་སྒོར་མོ་རྒྱབ་ཏུ་བསྟན་པའི་
གཡས་གཡོན་གྱི་མཆོག་མ་གཉིས་ཀྱི་སྟེང་དུ་རྒྱལ་མཚན་སྔོན་པོ་གཉིས་ཀྱིས་མཚན་པ་ཞིག་ཏུ་གྱུར།
དེའི་སྟེང་དུ་རཾ་དམར་པོ་ཞིག་ཐོལ་གྱིས་བྱུང་དེ་འོད་དུ་མེར་གྱིས་ཞུ་ནས་མེའི་དཀྱིལ་འཁོར་དམར་པོ་
གྲུ་གསུམ་པ་གྲུ་གསུམ་དུ་མེ་འབར་བས་མཚན་པ་ཞིག་ཏུ་གྱུར། དེ་ནས་མི་བསྐྱོད་པའི་ཆོ་ག་སོགས་
ལས་འབྱུང་བ་ལྟར་གྲུ་གསུམ་དུ་ཨོཾ་ཨཱཿཧཱུྃ་གསུམ་ལས་མི་མགོ་རློན་པའི་སྒྱེད་བུ་གསུམ་བསྒོམས་ཀྱང་
མི་རུང་བ་མེད་ལ། ཡང་འདིའི་སྒྲུབ་ཐབས་རྩ་འགྲེལ་རྣམས་དང་རྗེ་རིན་པོ་ཆེས་སྐྱེད་བུ་གསུམ་མ་
བཤད་པས་བཞག་ཀྱང་ཆོག་པས་མེའི་དཀྱིལ་འཁོར་གྱི་སྟེང་དུ་ཨ་དཀར་པོ་ཞིག་ཐོལ་གྱིས་བྱུང་བ་
འོད་དུ་མེར་གྱིས་ཞུ་ནས། ཐོད་པ་ཕྱི་དཀར་ལ་ནང་དམར་བའི་ནང་དུ་ཟླ་བའི་དཀྱིལ་འཁོར་དང་ཉི་
མའི་དཀྱིལ་འཁོར་ཉིས་བརྩེགས་ཀྱི་སྟེང་དུ་དབུས་སུ་ཧཱུཾ་སྔོན་པོ། ཤར་དུ་ཧཱུཾ་དཀར་པོ། ལྷོར་ཨཾ་སེར་
པོ༑ ནུབ་ཏུ་ཛཾ་དམར་པོ། བྱང་དུ་ཁཾ་ལྗང་གུ་ལྔ་རིགས་ལྔ་དང་ཡེ་ཤེས་ལྔའི་ངོ་བོ་འོད་འབར་བ་རེ་
བསམ། དེ་ནས་ཡི་གེ་དེ་རྣམས་ཡོངས་སུ་གྱུར་བ་ལས། མིའི་དྲི་ཆུ་དྲི་ཆེན་ཁྲག་ཁུ་བ་ཤ་རྣམས་རྣམ་པ་
གསལ་བ་ལ་སྟེང་དུ་ས་བོན་དེ་རྣམས་ཀྱིས་མཚན་པ་རེ་བསྒོམས་ལ། དེ་རྣམ་པ་དྲི་ཆུ་སོགས་སུ་སྣང་
ཡང་མིང་གིས་བཏགས་པ་ཙམ་དང་། རིགས་ལྔའི་རང་བཞིན་ཡིན་སྙམ་དུ་བསམ། དེ་ནས་ས་བོན་དེ་
རྣམས་ལས་འོད་ཟེར་ཕྱོགས་བཅུར་འཕྲོས་པས་རིགས་ལྔའི་ལྷ་ཚོགས་བཀུག་ནས་མི་བསྐྱོད་པ་རྣམས་
ཧཱུཾ་ལ་ཐིམ་པ་སོགས་རིགས་ལྔ་པོ་ས་བོན་སོ་སོ་ལ་ཐིམ་པར་བསམ། དེ་ནས་རང་གི་ཐུགས་ཀ་ནས་
འོད་འཕྲོས་པ་རྒྱལ་མཚན་གཉིས་ལ་ཕོག་པས་རྒྱལ་མཚན་གཉིས་གཡབས་པས་རླུང་གཡོས་དེས་
སྟེང་གི་མེ་སྤར། དེས་ཐོད་པའི་ནང་གི་རྫས་ཡི་གེ་གདན་དང་བཅས་པ་ཞུ་བས་ལོང་ལོང་བསྐོལ་བའི་
རླངས་པ་གྱེན་དུ་འཕྱུར་བ་ལ། ཧཱུྃ་ཨཱ༔ཨོ་གསུམ་སྟེང་ནས་སྟེང་དུ་བརྩེགས་པའི་ཧཱུྃ་ཡོངས་སུ་གྱུར་པ་
ལས་རྡོ་རྗེ་སྔོན་པོ་རྩེ་ལྔ་པ་འོད་ཟེར་འཕྲོ་བ་ཐོད་པར་ལྷུང་ནས་རྫས་རྣམས་དང་རོ་མཉམ་དུ་ཞུ་བས་ཁ་
དོག་དྲི་རོ་ནུས་པའི་སྐྱོན་ཐམས་ཅད་སྦྱངས། ཨཱལྷུང་སྟེ་ཞུ་བས་བདུད་རྩིའི་ཁ་དོག་དམར་སེར་ཁྲག་
- 218 -



; - ༈
༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །ཟེ༽ -
ཞུ་བ་ལྟ་བུའི་བདུད་རྩིར་གྱུར། ཨོཾ་ལྷུང་སྟེ་ཞུ་བས་བདུད་རྩིའི་ཁ་དོག་དཀར་པོ་རེག་བྱ་བསིལ་བའི་
རང་བཞིན་དུ་བྱས་པར་བསམས་ལ་རྫ་ས་ལས་འོད་འཕྲོ་བ་དང་། དུ་བ་འཐུལ་བ་མེ་འབར་བ་སོགས་
ཀྱི་རྟགས་མ་བྱུང་བར་དུ་དམིགས་པ་དང་བཅས་ཏེ་ཨོཾ་ཨཱ༔ཧཱུྃ་བཟླ། དེ་ཙམ་མ་ནུས་ཀྱང་ཉེར་གཅིག་
བདུན་གསུམ་ཙམ་བཟླས་ནས་ནང་མཆོད་བྱིན་གྱིས་བརླབས་པ་སྟེ། དྲང་དོན་བསྐྱེད་རིམ་ལ་འདི་
ལྟར་བཤད་པའི་ངེས་དོན་རྣམས་ནི། རྫོགས་རིམ་གྱི་གནད་རྣམས་ཇི་ལྟ་བ་བཞིན་ཤེས་པ་ལ་རག་
ལས་འདུག་པས་ཚིག་ཙམ་ལ་སྙིང་པོར་མ་འཛིན་ཅིག །འདི་ནི་གཏོར་མ་དང་ནང་མཆོད་བྱིན་རླབས་
ཀྱི་སྐབས་ཀུན་ཏུ་ཤེས་པར་བྱའོ། །འབུལ་བ་ནི་རང་གི་སྟེང་གི་ནམ་མཁའ་ལ་རྩ་བརྒྱུད་ཀྱི་བླ་མ་
རྣམས་དང་། རང་གི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་དཀྱིལ་འཁོར་པ་རྣམས་སྐད་ཅིག་གིས་
གསལ་བཏབ། ཆོས་སྐྱོང་དང་། སེམས་ཅན་ཐམས་ཅད་ཀྱང་ཡིད་ངོ་ན་གསལ་བཏབ་ལ། ཆོས་སྐྱོང་
དང་༑ སེམས་ཅན་རྣམས་འཇམ་དཔལ་རྡོ་རྗེ་ཡབ་ཡུམ་དུ་མོས་ནས། མགྲོན་དེ་ཐམས་ཅད་ཀྱི་ལྗགས་
ཀྱི་སྟེང་དུ་ཧཱུཾ་སྔོན་པོ་ལས་བྱུང་བའི་རྡོ་རྗེ་རྩེ་གསུམ་པ་སྔོན་པོ་སོགས་ལས་གང་སྒྲུབ་དང་མཐུན་པའི་
མདོག་ཅན་གྱི་འོད་ཟེར་སྦུ་གུའི་རྣམ་པས་བདུད་རྩི་དྲངས་ཏེ་གསོལ་བས་དགྱེས་པར་བསམས་ལ། བླ་
མ་རྣམས་ཀྱི་མཚན་གྱི་མཐའ་དང་། ལྷ་རྣམས་ཀྱི་སྔགས་ཀྱི་མཐའ་དང་། ཆོས་སྐྱོང་སོགས་ཀྱི་མིང་གི་
མཐར་འབྲུ་གསུམ་བཏགས་ལ་ནང་མཆོད་དབུལ་བར་བྱའོ། །
བདུན་པ་ལྷ་སྒོམ་ཚུལ་བྱེ་བྲག་ཏུ་བཤད་པ་ནི། དང་པོ་སྦྱོར་བ་དང་དཀྱིལ་འཁོར་རྒྱལ་མཆོག་གི་
ལྷ་སྒོམ་ཚུལ་ནི། མངོན་རྟོགས་ཁྲིགས་ཆགས་སུ་བསྒོམ་པ་ན། རྟེན་དང་བརྟེན་པ་གང་བསྒོམས་པའི་
རྣམ་པ་དེ་མ་ཤར་བར་དུ་ཕྱི་མ་མི་བསྒོམ་པ་དང་ཕྱི་མ་བསྒོམ་པ་ན་སྔ་མ་སྔ་མའི་རྣམ་པ་རེ་རེ་ཤར་བར་
བྱས་ནས་སྣང་བ་དང་ང་རྒྱལ་བསྒོམ་པ་གཉིས་ཀ་བྱ། སྐབས་འདིར་སླེབས་པ་དང་། གཙོ་བོ་ཞལ་
གཅིག་ཕྱག་གཉིས་པའི་རྣམ་པ་ལ་བསླབ་སྟེ། དེ་ཡང་རྣམ་པ་གསལ་བཏབ་པ་མ་མཐའ་གཅིག་ཤར་
བྱུང་བ་དང་། དེ་གཉིས་ལ་དམིགས་ནས་བྱིང་རྒོད་དང་བྲལ་བར་སེམས་བཟུང་། མི་གསལ་བར་སོང་
ནས་སྐྱར་མ་གསལ་བཏབ་ལ་སེམས་བཟུང་སྟེ། མིག་གིས་མཐོང་བ་དང་འདུ་བའི་གསལ་བ་དང་།
ཅུང་ཟད་རེ་གནས་པ་གཉིས་ཚོགས་སུ་བྱུང་བྱུང་དུ་བསྒོམས་ལ། དེ་ནས་ཞལ་ཕྱག་ལྷག་མ་དང་། ན་
བཟའ་དང་རྒྱན་དང་ཕྱག་མཚན་སོགས་ལ་ཞིབ་པར་བསླབ་བོ། །དེ་ལ་བརྟན་པ་ན་དེའི་སྟེང་དུ་ཡུམ་
དང་འཁོར་རྣམས་རིམ་གྱིས་བསྣན་ལ། རྟེན་དང་བརྟེན་པ་དུས་གཅིག་ཏུ་གསལ་གསལ་དུ་བསླབ་སྟེ།
- 219 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽ -
སྐབས་འདིར་གཙོ་ཆེར་རྣམ་པ་གསལ་བ་དང་། ང་ལྷ་དེའོ་སྙམ་པའི་ང་རྒྱལ་ཤུགས་ཅན་བསྐྱེད་དེ་ལྷ་
དེར་ང་རྒྱལ་འགྱུར་བ་ལ་བསླབ་བོ། །དེ་བརྟན་པ་ན་དམིགས་པ་རྟེན་དང་བརྟེན་པའི་དཀྱིལ་འཁོར་ལ་
དམིགས་ནས་རྣམ་པ་བདེན་པས་སྟོང་པར་ངེས་པའི་རྣམ་པ་ཅན་དུ་བྱས་ལ། ཟབ་གསལ་གཉིས་སུ་
མེད་པ་ལ་གོམས་པར་བྱའོ། །འབྱིན་པའི་དཀྱིལ་འཁོར་བསྐྱེད་པ་ནས་འདིའི་བར་ནི་དཀྱིལ་འཁོར་
རྒྱལ་མཆོག་གོ། །ཞེས་རྗེ་རིན་པོ་ཆེས་གསུངས་སོ། །
གསུམ་པ་ལས་རྒྱལ་མཆོག་གི་ཏིང་ངེ་འཛིན་བཤད་པ་ལ། ཐིག་ལེའི་རྣལ་འབྱོར་བཤད་པ་དང་།
ཕྲ་མོའི་རྣལ་འབྱོར་བཤད་པ་དང་། བཟླས་པའི་རྣལ་འབྱོར་བཤད་པ་གསུམ། དང་པོ་ལ་ཡང་ཐིག་
ལེའི་རྣལ་འབྱོར་ལ་སེམས་བརྟན་པར་བྱ་བ་དང་། འཕྲིན་ལས་སྒྲུབ་པའི་ལས་རྒྱལ་མཆོག་གཉིས།
དང་པོ་ལ་ཡང་སེམས་བརྟན་པར་བྱ་བ་དངོས་དང་། དེའི་ཐབས་སུ་དོན་དམ་པའི་གནས་ཚུལ་གཏན་
ལ་དབབ་པ་དང་། ལྷའི་དག་པ་དྲན་པ་དང་གསུམ་ལས། དང་པོ་ནི། སྙིང་པོའི་འོད་ཟེར་དཔག་མེད་
ཀྱིས་སྤྲུལ་པའི། །ཞེས་པ་ནས། རང་གི་གསང་སྔགས་ནང་དུ་ཆུད་པར་བྱ། །ཞེས་གསུངས། དེའི་དོན་
རྗེ་རིན་པོ་ཆེས། རང་གི་ཡེ་ཤེས་སེམས་དཔའི་ཐུགས་ཀའི་རལ་གྲིའི་འཆང་བཟུང་ལ་གནས་པའི་མཾ་
ཡིག་ལས་འཕྲོས་པའི་འོད་ཟེར་གྱི་རྩེ་མོ་ལས་ཐུབ་པའི་ཚོགས་ནམ་མཁའ་གང་བ་བྱུང་བ་རྣམས་ཀྱིས་
སེམས་ཅན་ཐམས་ཅད་ཀྱི་དྲི་མ་ཐམས་ཅད་སྦྱངས་ནས་སངས་རྒྱས་སུ་བྱས། དེ་ཐམས་ཅད་ཚུར་
འདུས་ཏེ་མཾ་ལ་ཞུགས་པར་བསམ་ཞིང་། རང་གི་ཡིད་མཾ་ཡིག་འོད་འབར་བར་གྱུར་པ་བདུད་རྩི་འཛག་
པ་ལ་སེམས་རྩེ་གཅིག་ཏུ་དམིགས་ལ་བསྒོམ་པར་བྱའོ། །ཞེས་གསུངས། གཉིས་པ་དོན་དམ་པའི་
གནས་ཚུལ་སྒོམ་པ་ནི། གཟུགས་ལ་སོགས་པའི་རྣམ་པ་དང་བྲལ་བས། །ཞེས་པ་ནས། དེས་ན་རྣམ་
པར་དབྱེ་བ་ཐམས་ཅད་མིན། །ཞེས་པའི་བར་གྱིས་གཟུང་འཛིན་གཉིས་ཀ་བདེན་པར་མེད་ཀྱང་ཐ་
སྙད་དུ་འཁོར་བ་དང་མྱ་ངན་ལས་འདས་པ་ཐམས་ཅད་ཡོད་པ་དང༌། འཁོར་བ་དང་མྱ་ངན་ལས་
འདས་པ་གཉིས་དོན་དམ་པར་དབྱེ་བ་མེད་ཀྱང་ཐ་སྙད་དུ་དབྱེ་བ་ཡོད་ཚུལ་རྒྱས་པར་གསུངས་ཀྱང་།
རྗེ་རིན་པོ་ཆེས་གཞན་དུ་བཤད་ཟིན་པ་ལ་དགོངས་ནས་འདིར་མ་གསུངས་སོ། །གསུམ་པ་ལྷ་ཡི་དག་
པ་ཡང་། དད་དང་བརྩོན་འགྲུས་རྣམ་པར་དག་པ་དང་། །ཞེས་པ་ནས། དེ་བཞིན་བྱེ་བྲག་ལ་སོགས་
རྟོག་བྲལ་ཡིན། །ཞེས་པའི་བར་གྱིས་དད་པ། བརྩོན་འགྲུས། དྲན་པ། ཏིང་ངེ་འཛིན་གྱི་སྟོབས་བཞི་
སྒོ་བ་བཞི་དང་། གཟུགས་སོགས་ཡུལ་དྲུག་དང་ཕར་ཕྱིན་དྲུག་དག་པ་ནི་རྡོ་རྗེ་མ་དྲུག་དང་། ཁམས་
-220-



© ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །ཟ༽
བཞི་དང་ཚད་མེད་བཞི་དག་པ་ཡུམ་བཞི་དང་། ཕུང་པོ་ལྔ་དང་ཡེ་ཤེས་ལྔ་དག་པ་དེ་བཞིན་གཤེགས་
པ་ལྔ་སྟེ། མདོར་ན་དོན་དམ་པའི་གནས་ལུགས་བསྒོམ་པ་ནི་ཟབ་པའི་ཉམས་ལེན་ཡིན་པས་དེས་རྣམ་
རྟོག་གི་སྤྲོས་པ་ཐམས་ཅད་ཉེ་བར་ཞི་བ་རང་དོན་ཕུན་ཚོགས་སྒྲུབ་པར་བྱེད། གནས་ལུགས་རྟོགས་
པའི་ཡེ་ཤེས་ཀྱི་གཟུང་རྣམ་རྒྱ་ཆེ་བ་ལྷའི་འཁོར་ལོ་བསྒོམས་པས་གཞན་དོན་ཕུན་ཚོགས་སྒྲུབ་པར་
བྱེད་པའི་ཚུལ་ལ་ངེས་པ་དྲངས་ནས་འཕྲིན་ལས་སྒྲུབ་པའི་ལས་རྒྱལ་མཆོག་བསྒོམ་པར་བྱེད་པའི་དོན་
ནོ༑ ༑གཉིས་པ་འཕྲིན་ལས་སྒྲུབ་པའི་ལས་རྒྱལ་མཆོག་ནི། དེ་ལྟར་བརྟགས་ན་རང་སྙིང་དྲི་མེད་པ། །
ཞེས་པ་ནས། ཚོགས་ཀྱིས་སྣ་ཚོགས་ཀུན་ཏུ་གང་བར་བྱ། །ཞེས་པའི་བར་གྱི་དོན་རྗེ་རིན་པོ་ཆེས། དེ་
ནས་མཾ་གྱི་འོད་ཟེར་གྱིས་རང་གི་རྟེན་མཚན་མ་དང༌། ཡེ་ཤེས་སེམས་དཔའ་དང་། རྡོ་རྗེ་གསུམ་
གསལ་བར་བྱས་ཏེ་སླར་མཾ་ལ་འདུས་པར་བསམ་ཞིང་སེམས་བཟུང་ངོ༌། །དེ་བཞིན་དུ་རང་གི་བ་སྤུའི་
བུ་ག་ལས་འཕྲོས་པའི་འོད་ཟེར་གྱིས་འགྲོ་བ་རྣམས་ཀྱི་དོན་བྱས་ནས་ས་བོན་ལ་བསྡུས་པ་ལ་སེམས་
བཟུང་སྟེ། མོ་ལས་འགྲོ་བའི་དོན་མཛད་པ་ནི་འཕྲིན་ལས་སྒྲུབ་པའི་ལས་རྒྱལ་མཆོག་ལ་དགོངས་ཏེ།
ཐིག་ལེའི་རྣལ་འབྱོར་རོ། །ཞེས་གསུངས། །
གཉིས་པ་ཕྲ་མོའི་རྣལ་འབྱོར་ནི། ཡང་ན་རང་གི་མཚན་མ་ཕྲ་མོ་ནི། །ཞེས་པ་ནས། བློ་དང་ལྡན་
པས་ཡང་དང་ཡང་དུ་སྤྲོ། །ཞེས་གསུངས་པའི་དོན་བདག་ཉིད་ཆེན་པོས་ཕྲ་མོའི་རྣལ་འབྱོར་སྒོམ་པ་ལ་
ཀུན་བཟང་དང་དཀྱིལ་མཆོག་ལས། ཡང་ན་ཞེས་གསུངས་པའི་དོན། སྨན་ཞབས་ཀྱིས་ཡང་ནི་ཞེས་
པའི་དོན་དུ་བཤད་པ་ལྟར་ཤེས་དགོས་སོ། །དེ་ནས་མོ་ཡིག་གི་འོད་ཀྱིས་སངས་རྒྱས་ཐམས་ཅད་སྤྱན་
དྲངས་རང་གི་ཞལ་དུ་བཅུག་པ་ཞུ་བ་རྡོ་རྗེའི་ལམ་ནས་ཡུམ་གྱི་གསང་བའི་སྣ་རྩེར་ཟླ་བ་ལ་གནས་པའི་
ཐིག་ལེ་ཡུངས་འབྲུ་ཙམ་མཾ། དེ་ཡོངས་སུ་གྱུར་པའི་རལ་གྲི་ནས་འབྲུ་ཙམ་གྱི་ནང་དུ་རྟེན་དང་བརྟེན་
པའི་དཀྱིལ་འཁོར་ཡོངས་སུ་རྫོགས་པར་བསམ། དེ་ལ་བརྟེན་པའི་མཚན་མ་རྙེད་པ་ན་ཕྲ་མོའི་དཀྱིལ་
འཁོར་ལས་ལྷ་དང་ཕྱག་མཚན་རྒྱ་ཇེ་ཆེར་སྤྲོ་བ་དང་། སླར་སྡུད་པ་ལ་བྱང་བར་བྱ་སྟེ། སྤྲོ་བསྡུའི་
འཕྲིན་ལས་སྒྲུབ་པའི་ལས་རྒྱལ་མཆོག་གོ། །མཚན་མ་ནི་ཐ་ག་ན་དང་། ཤནྟི་པ་དང། དཔལ་འབྲས་རྡོ་
རྗེ་དང་། ཀུན་ཏུ་བཟང་པོས་སྨིག་རྒྱུ་ལ་སོགས་པའི་མཚན་མ་ལྔ་ལ་བཤད་པ་ནི་འོག་སྒོའི་ཕྲ་མོ་སྒོམ་
པའི་སྟེང་ནས་རིམ་གཉིས་ཀྱི་ཆ་གཉིས་ཡོད་པའི་རྫོགས་རིམ་པའི་ཕྲ་མོ་ལ་བསྒོམ་མོ། །ཞེས་གསུངས་
ལ༑ ཡང་ཐིག་ལེའི་རྣལ་འབྱོར་དང་། ཕྲ་མོའི་རྣལ་འབྱོར་སྒོམ་པའི་དུས་ལ་དོགས་གཅོད་གསལ་བར་
- 221-



ནོ༑ ༑འོག་སྒོར་དཀྱིལ་ཐབས་ཡིན་པས། དེ་གཉིས་ཀྱི་ས་ལའམ། ཕྱག་མཚན་ཕྲ་མོ་སྒོམ་
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གསུངས་པ། སྙིང་གར་ཨོཾ་ཡིག་གི་ཐིག་ལེ་དང་གསང་གནས་ཀྱི་ཐིག་ལེའམ། ཕྱག་མཚན་ཕྲ་མོ་སྒོམ་
པ་སེམས་གནས་བརྟན་པའི་ཐབས་ཡིན་པས། དེ་གཉིས་ཀྱི་སྒོ་ནས་གཙོ་བོར་གནས་ཆ་སྒྲུབ་པ་ཡིན་
ནོ༑ ༑འོག་སྒོར་དཀྱིལ་འཁོར་རྫོགས་པར་སྒོམ་པའི་སྐབས་ནི། འདིའི་ལུགས་ལ་ཡེ་ཤེས་ལ། ལས་
དང་པོ་པ་དང་། ཡེ་ཤེས་ཅུང་ཟད་བབ་པ་དང༌། ཡེ་ཤེས་ལ་ཅུང་ཟད་དབང་ཐོབ་པ་དང་། ཡེ་ཤེས་ལ་
ཡང་དག་པར་དབང་ཐོབ་པ་དང་བཞི་གསུངས་པའི། བཞི་བའི་སྐབས་ནི་བསྐྱེད་རིམ་མཐར་ཕྱིན་ནས་
རྫོགས་རིམ་ལ་ནུས་པ་རྙེད་པའི་སྐབས་ཡིན་ལ། དང་པོའི་སྐབས་ནི། བསྐྱེད་རིམ་བསྒོམ་པ་ནས་
དཀྱིལ་འཁོར་གྱི་ལྷ་རགས་པ་ལ་གསལ་སྣང་མ་ཐོབ་ཚུན་ཆད་དོ། །གཉིས་པའི་སྐབས་ནི་རགས་པ་ལ་
གསལ་སྣང་ཐོབ་ནས་སྐྱེ་མཆེད་བྱིན་རླབས་ཀྱི་ལྷ་ལ་སོགས་པ་ལ་གསལ་སྣང་མ་ཐོབ་ཚུན་ཆད་དོ། །
གསུམ་པའི་སྐབས་ནི་ལྷ་དེ་དག་ལ་གསལ་སྣང་བརྟན་པོ་ཐོབ་པ་སྟེ། དེ་གསུམ་ནི་རིམ་པ་དང་པོའི་
སྐབས་སོ། །དེ་གསུམ་ (ནི་གྱི་)དང་པོ་གཉིས་ (ནི་ཀྱི་) སྐབས་སུ་ཕྲ་མོའི་དཀྱིལ་འཁོར་གཅིག་པུ་
བསྒོམ་པ་མིན་གྱི། གསུམ་པའི་སྐབས་སུ་ཡིན་ནོ་ཞེས་གསུངས་སོ། །གནས་སྐབས་བཞིའི་ངོས་འཛིན་
འདི་ལྟར་གསུངས་པའི་ཤེས་བྱེད་ནི། དཀྱིལ་ཆོག་ལྔ་བཅུ་པའི་འགྲེལ་བ་ལས། འདིར་གནས་སྐབས་
ཀྱི་དབྱེ་བས་རྣལ་འབྱོར་པ་ནི་རྣམ་པ་བཞི་སྟེ། ལས་དང་པོ་པ་དང་། ཡེ་ཤེས་ལ་ཅུང་ཟད་དབང་བ་དང་།
ཡེ་ཤེས་ལ་དབང་ཐོབ་པ་དང་། ཡང་དག་པ་ཡེ་ཤེས་ལ་དབང་བའོ། །འདི་རྣམས་གང་གི་བྱ་བ་གང་
ཡིན་པ་དེ་གོ་རིམ་ཇི་ལྟ་བ་བཞིན་དུ་ཚིགས་སུ་བཅད་པ་བཞི་སྟོན་ཏོ། །ལྡང་ཚེ་ནི་གཉིད་སད་པ་ནའོ། །
ལྷ་མོའི་གླུ་ནི། སེམས་ཅན་ཁམས་ན་གནས་ཀྱི་དབང་ཕྱུག་ཅེས་བྱ་བ་ལ་སོགས་པའོ། །ལེགས་འོང་
དང་པོའི་ལས་ཅན་ཡིན་ཞེས་བྱ་བ་ནི་ལས་དང་པོ་པས་ཆོ་ག་མ་ལུས་པ་ཡང་དག་པར་བཟླས་པར་བྱ་
བ་སྟེ། ཏིང་ངེ་འཛིན་གསུམ་གྱི་རྒྱ་ཆེར་མངོན་དུ་བྱས་ལ་བཟླས་བརྗོད་བྱའོ། །ཞེས་པའི་དོན་ཏོ། །གང་
རགས་པའི་སྐུའི་དཀྱིལ་འཁོར་ནི་ཡུད་ཙམ་གྱིས་མངོན་དུ་བྱེད་པར་ནུས་ལ། ཕྲ་བའི་སའི་སྙིང་པོ་ལ་
སོགས་པ་དང༌། སྐུ་རྡོ་རྗེ་ལ་སོགས་པ་མངོན་དུ་བྱེད་པར་མི་ནུས་པ། སྔགས་ཀྱི་ཚུལ་ཁྲིམས་དང་
བརྟུལ་ཞུགས་དང་ཡང་ལྡན་པ་དག་ནི་དེའི་མཐུ་ཐོབ་པས། དེ་ནི་ཡེ་ཤེས་ལ་ཅུང་ཟད་དབང་བ་ཞེས་བྱ་
སྟེ༑ དེ་ནི་མཐུན་མཚམས་ཐམས་ཅད་ལ་ཡུད་ཙམ་གྱིས་དཀྱིལ་འཁོར་མངོན་དུ་བྱས་ལ། དེ་ལ་མིག་
ལ་སོགས་པ་དང་སྐུ་ལ་སོགས་པ་བྱིན་གྱིས་བརླབ་པ་བྱས་ཏེ། རྗེས་སུ་མཉེས་པར་བྱ་བ་དང་།
མཆོད་པ་དང་བསྟོད་པ་དང་། བདུད་རྩི་མྱང་བ་སྔོན་དུ་འགྲོ་བ་དང་། བག་ཡོད་པས་བཟླས་པ་བྱའོ། །
-222-



( ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
གང་རྣམ་པ་ཐམས་ཅད་དུ་རབ་ཏུ་རྫོགས་པར་སྤྲོ་བ་དང་སྡུད་པར་བྱེད་པའི་སྦྱོར་བས་དཀྱིལ་འཁོར་
ཡུད་ཙམ་གྱིས་མངོན་དུ་བྱེད་པར་ནུས་པ་དེ་ནི་ཡེ་ཤེས་ལ་དབང་ཐོབ་པ་ཞེས་བྱ་སྟེ། འདི་ཡང་ཡེ་ཤེས་
འབེབས་པ་ཐོབ་པ་ཉིད་ལས་གྱུར་གྱིས། མ་ཐོབ་པ་ལས་ནི་མ་ཡིན་ཏེ། དེ་ཉིད་ཀྱིས་ན་ཅུང་ཟད་ཅེས་
སྨོན་པ་ཡིན་ནོ། །རྣལ་འབྱོར་པ་དེས་ནི་འབྲས་བུའི་མཐར་ཐུག་པར་བགྲོད་པར་བྱ་བའི་ཕྱིར། རྣལ་
འབྱོར་དེ་ཉིད་ཉིན་དང་མཚན་དུ་བྱའོ། །རང་གཞན་གྱི་དོན་མཐར་ཐུག་པར་སོན་པའི་རྣལ་འབྱོར་ནི་
ཡེ་ཤེས་ལ་ཡང་དག་པར་དབང་ཐོབ་པ་ཡིན་ལ། དེ་ནི་བསམ་གཏན་ཙམ་གྱིས་འགྲོ་བའི་དོན་བྱེད་
པར་འོས་པ་ཡིན་ནོ། །གང་གིས་བྱེད་ཅེ་ན། འཇིག་རྟེན་གྱི་ཁམས་ཐམས་ཅད་ཀྱི་ཕྲ་རབ་ཀྱི་ནང་དུ་
ཆུད་པའི་སྐུ་དང་གསུང་དང་ཐུགས་ཀྱི་དཀྱིལ་འཁོར་གཟུགས་བརྙན་བདག་ཉིད་གཟུགས་ཀྱིས་ནི་ཞེས་
བྱ་བ་སྤྲུལ་པའི་རང་གི་གཟུགས་ཞེས་བྱ་བའི་དོན་ཏོ། །ཞེས་གསུངས་པ་ལྟར་རོ། །དེས་ན་གནས་སྐབས་
དང་པོ་གཉིས་ཀྱི་ཚེ་བྱིང་རྒོད་གཅོད་པའི་ཕྱིར་ཐིག་ལེ་དང་ཕྱག་མཚན་སྐབས་སྐབས་བསྒོམ་པ་་་་་་
དམིགས་བསལ་ལོ། །
གསུམ་པ་བཟླས་པའི་རྣལ་འབྱོར་བཤད་པ་ལ། བཟླས་པ་དངོས་དང་། དུབ་ན་ངལ་གསོ་བ་
དང༔ ལུས་བརྟས་པར་བྱེད་པ་དང་། བཟླས་པའི་མཐར་ཉེར་བསྡུ་བྱ་བ་དང་། གཏོར་མའི་ཆོ་ག་དང༌།
བསྔོ་སྨོན་གྱི་རྒྱས་གདབ་པ་དང་དྲུག་ལས། དང་པོ་ནི། ཡང་ན་བཟླས་པ་རྩེ་གཅིག་སེམས་ཉིད་ནི། །
ཞེས་པ་ནས། མཐར་ནི་རང་གི་ལུས་ལ་གཞུག་པར་བྱ། །ཞེས་པའི་བར་གསུངས། དེ་ལ་རྗེ་ཐམས་
ཅད་མཁྱེན་པས། དེ་ནས་བཟླས་པ་བྱ་བ་ནི། རང་གི་ཡེ་ཤེས་སེམས་དཔའི་ཐུགས་ཀའི་ས་བོན་དང་།
ལྷ་གཞན་རྣམས་ཀྱི་ཐུགས་རྡོ་རྗེའི་ས་བོན་གྱི་མཐར། བཟླས་བྱའི་སྔགས་ཀྱི་ཕྲེང་བ་མགོ་གྱེན་དུ་
བསྟན་པ་དགོད་ལ། དེ་ལས་སྐུ་རྡོ་རྗེ་སོགས་ཀྱི་ལྷ་རྣམས་ཅིག་ཅར་རམ་རིམ་གྱིས་སྤྲོས་པ་རྣམས་ཀྱིས་
འགྲོ་བའི་དོན་མཛད་ནས། སླར་ཡང་སོ་སོའི་ས་བོན་ལ་བསྡུ་བའི་ཚུལ་གྱིས་ཡིད་མ་ཡེངས་པར་ཧ་
ཅང་མྱུར་བ་དང་བུལ་བ་དང་རིང་ཐུང་དང་བྲལ་བར་སྟོང་པ་ཉིད་ཀྱི་ལྟ་བ་དྲན་པའི་ངང་ནས་བཟླས་པ་
བྱའོ༑ ༑ཞེས་གསུངས་པས། ས་བོན་མཾ་དང་། ཧཱུྃ་དང་། སྔགས་ཨོཾ་ཨཱབཛྲ་དྷིཀ་མཾ་ཧཱུྃ་ནས། ཨོཾ་
ཨཱབིགྷཱནྟ་ཀྲྀཏ་ཧཱཧཱུྃ། ཞེས་པའི་བར་གྱི་སྔགས་གང་བཟླ་བ་དེའི་ཚེ། སྔགས་ཚར་རེ་བཟླ་བའི་ཚེ་ས་
བོན་དང་། རྡོ་རྗེ་གསུམ་གྱི་སྔགས་ལས་སངས་རྒྱས་རིགས་ལྔའི་ཚོགས་རེས་འགའ་ཅིག་ཅར་དང་།
རེས་འགའ་རིམ་གྱིས་ནམ་མཁའི་ཁམས་གང་བར་སྤོས། དེ་ནས་གཟུགས་རྡོ་རྗེ་ལ་སོགས་པའི་མཆོད་
- 223 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལྷ་སྤྲོས་ནས་མཆོད་པས་མཉེས་པར་བྱས། ཡང་སྤྱན་མ་ལ་སོགས་པའི་ལྷ་མོ་སྤྲོས་པ་རྣམས་ཀྱིས་རྒྱལ་
བ་རྣམས་དགྱེས་པ་དང་། ནད་གདོན་ཞི་བ་སོགས་ཀྱི་འགྲོ་བའི་དོན་བྱས་ནས་བཟླས་ཟིན་པ་དང་མཾ་
དང་ཧཱུྃ་ལ་བསྡུ་བར་བྱ་སྟེ། རྒྱུད་ལས། སྔགས་ནི་བརྗོད་ཚེ་སྤྲོ་བྱ་ཞིང་། །རྫོགས་པ་ན་ནི་བསྡུ་བར་བྱ། །
ཞེས་གསུངས་པའི་ཕྱིར་རོ། །བཟླས་བྱའི་སྔགས་ནི་དཀྱིལ་ཆོག་ལས། །འབྱིན་པ་དེ་ཉིད་གསུམ་དང་
སྤེལ༑ ༑གཞན་དག་སྙིང་པོའི་ས་བོན་སྤེལ། །ཞེས་འབྱིན་སྔགས་དང་ས་བོན་རྣམས་ཡི་གེ་གསུམ་དང་
སྤེལ་བ་ལ་གསུངས་པ་ལྟར་ཏེ། བཟླས་པའི་ཚད་ནི་དཀྱིལ་ཆོག་ལས། །འཁོར་ལོ་ལ་གནས་ཚུལ་བཞིན་
བཟླས། །མཚན་མ་ཐོབ་ནས་ཡང་དག་བྲི། །འཁོར་ལོ་ཅན་སྔགས་འབུམ་བཟླས་པའམ། །ཡང་ན་
རང་གི་ལྷ་ཡི་འབུམ། །གཞན་གྱི་ཁྲི་སྟེ་ཡང་ན་ནི། །འཁོར་ལོ་ཅན་གྱི་བཀས་གནང་བྲི། །ཞེས་གཞན་
ལ་དབང་བསྐུར་བ་ལ་གསུངས་ཏེ། རབ་གནས་དང་སྦྱིན་སྲེག་ལ་ཡང་དེ་ཙམ་རེ་བཏང་དགོས་ལ།
བཟླས་པ་དག་པ་དཀའ་བས་དེའི་ཉེས་པ་སེལ་བ་ལ་ཁ་སྐོང་གི་སྦྱིན་སྲེག་ཀྱང་མང་དུ་བྱའོ། །ཞེས་
གསུངས། གཉིས་པ་དུབ་ན་ངལ་གསོ་བ་ནི། རང་གི་སྙིང་པོའི་དེ་ཉིད་ངེས་རྟོགས་པའི། །ཞེས་པ་ནས།
རབ་ཏུ་བསྐུལ་ནས་ཡོངས་སུ་མཆོད་པར་བྱ། །ཞེས་པའི་དོན་འགྲེལ་བ་ལས། བཟླས་པ་དང་བསྒོམ་
པས་ཡོངས་སུ་དུབ་ནས། གང་གི་ཚེ་རྣལ་འབྱོར་པའི་སེམས་ཞུམ་པར་གྱུར་པ་དེའི་ཚེ། སྤྱན་མ་ལ་
སོགས་པའི་རིག་པའི་ལྷ་མོའི་ཚོགས་རྣམས་ཀྱིས་ཡང་དག་པར་གླུ་བླངས་པས་རབ་ཏུ་བསྐུལ་ཞིང་
སད་བར་བྱས་ནས། དཀྱིལ་འཁོར་གྱི་འཁོར་ལོ་སྔ་མ་བཞིན་དུ་མཆོད་པ་རྣམས་ཀྱིས་ཡོངས་སུ་མཆོད་
ལ་བསྒོམ་པར་བྱའོ། །ཞེས་གསུངས་པ་ལྟར་བྱའོ། ། །
གསུམ་པ་ལུས་བརྟས་པར་བྱ་བ་ནི། སེམས་བཟང་པོ་ཡི་ཆུ་རྒྱུན་སྲོག་དང་ནི། །ཞེས་པ་ནས།
སྔགས་པའང་ཀུན་ཏུ་ཆགས་པ་མེད་པར་བྱ། །ཞེས་པའི་བར་གྱི་དོན་རྗེ་རིན་པོ་ཆེས། རང་གི་སྤྱི་བོར་
མཐོ་གང་ཙམ་གྱིས་འཕགས་པའི་ཟླ་བའི་སྟེང་དུ་བདུད་རྩི་ལྔའི་ས་བོན་ཨོཾ་ཡིག་དཀར་པོ་འོད་ཟེར་ལྔ་
འཕྲོ་བ་གཅིག་བསམས་ལ། དེ་ལས་འོད་འཕྲོས་པས་དེ་བཞིན་གཤེགས་པ་རྣམས་ཀྱི་ཐུགས་ཀ་ནས་
ཡེ་ཤེས་ཀྱི་བདུད་རྩི་བཀུག་སྟེ། དེ་ལ་བསྟིམ་པ་ལས་བདུད་རྩིའི་རྒྱུན་འཛག་པ་སྤྱི་བོ་ནས་ཕབ་པས་
ཚིམ་པར་བསམ་སྟེ། ལུས་བརྟས་པར་བྱེད་པའི་ཆོ་གའོ། །ཞེས་གསུངས་པ་ལྟར་རོ། །བཞི་པ་ཉེར་
བསྡུ་བྱ་ཚུལ་ནི། བསྟོད་དང་མཆོད་སོགས་གཤེགས་སུ་གསོལ་བ་དང་། །ཞེས་པ་ནས། སྐུ་ལ་སོགས་
པ་བརྟག་པ་དག་ཏུ་བྱ། །ཞེས་པའི་དོན་རྗེ་རིན་པོ་ཆེས། དེ་ནས་སྔར་བཤད་པ་བཞིན་དུ་མཆོད་པ་དང་
-224-



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
བསྟོད་པ་དང་བདུད་རྩི་མྱང་བ་དང་། ཡི་གེ་གསུམ་བརྗོད་ནས་རྣམ་སྣང་དང་དེའི་རིགས་ཀྱི་ལྷ་སྤྱན་མ་
སོགས་སྤྱི་བོའི་སྐུ་རྡོ་རྗེའི་ཐུགས་ཀའི་ཨོ་ལ་བསྡུ། སྣང་མཐའ་དང་དེའི་རིགས་ཀྱི་ལྷ་གོས་དཀར་མོ་
སོགས་མགྲིན་པའི་གསུང་རྡོ་རྗེའི་ཐུགས་ཀའི་ཨཱལ་བསྡུ། མཱ་མ་ཀཱི་ལ་སོགས་པའི་མི་བསྐྱོད་པའི་
རིགས་ཀྱི་ལྷ་རྣམས་ཐུགས་ཀའི་ཐུགས་རྡོ་རྗེའི་ཐུགས་ཀའི་ཧཱུྃ་ལ་བསྡུ། དཀྱིལ་ཆོག་གི་འགྲེལ་བར།
རིགས་གསུམ་དུ་སྡུད་པ་ན་རིན་འབྱུང་དང་དོན་གྲུབ་གཉིས་གསུང་རྡོ་རྗེར་སྡུད་པར་ཤནྟི་པས་བཤད་
པས༑ འདིར་ཡང་དེ་གཉིས་དང་དེའི་རིགས་ལྷག་མ་རྣམས་ཨཱཡིག་ལ་བསྡུ་སྟེ། ལས་རྒྱལ་མཆོག་གོ་
ཞེས་གསུངས་ཤིང་། གསུང་འབུམ་ཐོར་བུ་ལས། རྗེས་ཀྱི་ལྡང་ཚུལ་ལ་སྲུང་འཁོར་དང་གཞལ་ཡས་
ཁང་སྡུད་པའི་གསལ་ཁ་མི་སྣང་ཡང་ཐུན་གཞན་གྱི་ཆོ་ག་བཤད་པའི་སྐབས་སུ་གཞལ་ཡས་ཁང་
བསྐྱེད་པའི་ལུགས་སུ་སྣང་བས་བསྡུས་པས་ཆོག་གོ། །གཞལ་ཡས་ཁང་དང་སྲུང་འཁོར་གཉིས་ལ་སྡུད་
མི་སྡུད་ཀྱི་ཁྱད་པར་མེད། ཅེས་དང་། བསྡུས་ནས་ལྡང་ཚུལ་ལ་ཞལ་གསུམ་ཕྱག་དྲུག་པ་དང་ཞལ་
གཅིག་ཕྱག་གཉིས་པ་གང་རུང་དུ་ལངས་ཀྱང་འདྲ་ཞེས་གསུངས་པས། ལྡང་ཚུལ་དང་སྡུད་ཚུལ་དེ་
བཞིན་དུ་བྱའོ། །ལྔ་པ་གཏོར་མའི་ཆོ་ག་ནི། རྗེ་རིན་པོ་ཆེས་གསུང་འབུམ་ཐོར་བུ་ལས། འདིའི་འདས་
གཏོར་འབུལ་ཚུལ་ནི། མི་བསྐྱོད་པའི་གཏོར་ཆོག་གི་འདོན་པ་བསྒྱུར་ནས་ལྷ་སོ་སོའི་མཚན་སྔགས་ཀྱི་
མཐར་སརྦ་དུཏྟཾ་སོགས་སྦྱར་བས་ཤིན་ཏུ་ཡང་ཆོག་སྟེ། ཨ་བྷ་ཀ་རའི་དགོངས་པ་ཡིན། ཞེས་གསུངས་
པས༑ ཐུན་གཤམ་མམ་ཐུན་མཚམས་སུ་འདས་མ་འདས་ཀྱི་གཏོར་མ་འབུལ་ཚུལ་སྒྲུབ་ཐབས་ངག་
འདོན་ན་བཀོད་པ་ལྟར་བྱའོ། །དྲུག་པ་ནི། དེ་ལྟར་ཐུན་དངོས་ལ་ཏིང་ངེ་འཛིན་གསུམ་གྱི་ཆོ་གས་སྒྲུབ་
ཐབས་ཇི་ལྟ་བ་བཞིན་བསྒོམས་པའི་དགེ་རྩ་སེམས་ཅན་ལ་བསྔོ་བ་ནི། དེ་ལྟར་དེ་ཉིད་མཐོང་བས་
རྣམ་གྲོལ་བ། །ཞེས་པ་ནས། སྨོན་ལམ་རྣམས་ནི་མངོན་སུམ་ཉིད་དུ་བྱ། །ཞེས་པའི་དོན་རྗེ་རིན་པོ་
ཆེས༑ དེ་ནས་འཁོར་བ་ཐོག་མ་མེད་པ་ནས། །སྔོན་གྱི་མཐའ་ནི་ཇི་སྲིད་པ། །དེ་སྲིད་སེམས་ཅན་ཕན་
དོན་དུ། །སྤྱོད་པ་དཔག་ཡས་སྤྱད་པར་བགྱི། །ཞེས་པ་དཀོན་བརྩེགས་ལས་འབྱུང་བའི་འཇམ་དཔལ་
གྱིས་སྔོན་ཐུགས་བསྐྱེད་པའི་སྨོན་ལམ་དང་། ཕྱོགས་བཅུ་ནམ་མཁའི་མཐས་གཏུགས་པའི། །སེམས་
ཅན་ཀུན་དོན་སྒྲུབ་བྱའི་ཕྱིར། །ཇི་ལྟར་འཇམ་དབྱངས་སྤྱོད་མཛད་པ། །བདག་གི་སྤྱོད་པའང་དེ་འདྲར་
ཤོག ༑ཅེས་རྒྱལ་བའི་སྲས་པོ་ཞི་བ་ལྷས་སྤྱོད་འཇུག་ཏུ་གསུངས་པ་དང་། བཟང་པོ་སྤྱོད་པའི་སྨོན་
ལམ་ཡང་བྱའོ། །ཞེས་གསུངས།
-225-



，
，
༔ - -
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཉིས་པ་ཐུན་མཚམས་སུ་ཇི་ལྟར་བྱ་བ་ལ། ཐུན་སྔ་ཕྱིའི་བར་དུ་ཇི་ལྟར་བྱ་བ་དང་། ཐུན་གཞན་
ལ་ཇི་ལྟར་བྱ་བ། བྱ་བ་གཞན་ལ་ཇི་ལྟར་བྱ་བ་དང་གསུམ་ལས། དང་པོ་ལ་ཐུན་མཚམས་ཀྱི་བྱ་བ་
སྤྱིར་བཤད་པ་དང་། བྱེ་བྲག་ཏུ་བཤད་པ་གཉིས་ལས། དང་པོ་ནི། ལངས་ནས་དག་པའི་སེམས་
དཔའ་རང་གི་ལྷའི། །ཞེས་པ་ནས། མཆོད་པ་འདི་ནི་ཀུན་ཏུ་མཆོག་ཡིན་ནོ། །ཞེས་པའི་དོན་ལ། རྗེ་
རིན་པོ་ཆེས། དེ་ནས་ཐུན་གྱི་སྔ་ཕྱིའི་བར་དུ་ཇི་ལྟར་བྱ་བ་ལ་སྤྱི་དང་བྱེ་བྲག་གི་རྣམ་པ་གཉིས་གསུངས་
པ་ལ། སྤྱིར་རྣམ་གཞག་འཁྱེར་བདེ་བས་གང་སྣང་ཐམས་ཅད་འཇམ་པའི་རྡོ་རྗེ་ཉིད་དུ་ཡུལ་ཡུལ་ཅན་
དུ་ཤར་ནས། ཡུམ་གྱིས་མཆོད་པ་དབུལ་བར་བསམས་ཏེ། རང་ལ་མཆོད་པ་དང་གཞན་ལ་སྟེར་བ་ན་
ཡང་དེ་ལྟར་བསམས་ཏེ་ལོངས་སྤྱོད་དག་པའི་རྣལ་འབྱོར་རོ། །ཞེས་གསུངས། གཉིས་པ་བྱེ་བྲག་ཏུ་
བཤད་པ་ལ། ནང་གི་སྦྱིན་སྲེག་ཟས་ཀྱི་རྣལ་འབྱོར་དང་སྤྱོད་ལམ་དག་པའི་རྣལ་འབྱོར། དམ་ཚིག་
དག་པའི་རྣལ་འབྱོར། ཁྲུས་ཀྱི་རྣལ་འབྱོར་དང་བཞི་ལས། དང་པོ་ནི། བཟའ་ཟའི་ཚེ་ན་སྙིང་གའི་ཟླ་
བ་ལ། །ཞེས་པ་ནས། ཡེ་ཤེས་འབར་བ་བླ་ན་མེད་པར་བཤད། །ཅེས་པའི་དོན་ལ་རྗེ་རིན་པོ་ཆེས།
ནང་གི་སྦྱིན་སྲེག་བྱ་བ་ནི། བཟའ་བཏུང་ལ་སོགས་པ་ལོངས་སྤྱོད་པ་ན། བཟའ་བཏུང་ནང་མཆོད་
ལྟར་བྱིན་གྱིས་བརླབ། སྙིང་ཁར་རཾ་ལས་མེ་གྲུ་གསུམ་གྱི་ཐབ་དང་དེའི་གནས་སུ་དཀྱིལ་འཁོར་
རྫོགས་པར་བསམ། ལག་པ་གཉིས་དགང་བླུགས་དང་བཟའ་བཏུང་སྲེག་རྫས་སུ་བྱས་ཏེ། ལྕེ་སྔར་
ལྟར་བྱིན་གྱིས་བརླབས་ལ། སྦྱིན་སྲེག་འབུལ་བའི་ཚུལ་གྱིས་ལོངས་སྤྱོད་པ་ནི་ཁ་ཟས་ཀྱི་རྣལ་འབྱོར་
རོ༑ ༑ཞེས་གསུངས། གཉིས་པ་ནི། དེ་ལྟར་མ་ལུས་པ་ཡི་འདོད་པ་ཡིས། །ཞེས་པ་ནས། སེམས་ནི་
ནག་པོའི་ལས་སུ་ག་ལ་འགྱུར། །ཞེས་པའི་བར་གྱི་དོན་ལ་རྗེ་རིན་པོ་ཆེས། ཆོས་སྟོན་པ་དང་སངས་
རྒྱས་མཆོད་པ་སོགས་ཀྱི་ལུས་ངག་གི་བྱ་བ་ལ་འཇུག་པ་ན་ལྷའི་རྣལ་འབྱོར་ལས་མ་ཡེངས་པའི་ངང་
ནས་བྱས་ན་ལུས་ཀྱི་སྒུལ་བསྐྱོད་གང་ཡིན་གྱིས་ཕྱག་རྒྱ་འཆིང་བ་དང་འདྲ་བའི་བསོད་ནམས་སོག་པ་
དང་ ངག་གི་སྨྲ་བརྗོད་རྣམས་ཀྱིས་ཀྱང་སྔགས་བཏོན་པ་དང་འདྲ་བའི་བསོད་ནམས་སྡུད་པར་
གསུངས་སོ། །ཞེས་གསུངས། གསུམ་པ་ནི། དམ་ཚིག་ཉམས་ལ་སྙིང་གའི་ཟླ་བར་ནི། །ཞེས་པ་ནས།
སྔར་གྱི་རིམ་པས་དབང་བསྐུར་ཀུན་ཏུ་བླང་། །ཞེས་གསུང་པའི་དོན་རྗེ་རིན་པོ་ཆེས། དོན་ཡོད་གྲུབ་
པའི་སྒོ་ནས་གཙོ་བོ་འཕོས་པའི་དཀྱིལ་འཁོར་བསྒོམས་པའི་ཐུགས་ཀར་སྣ་ཚོགས་པདྨའི་དབུས་སུ་ཟླ་
བ་ལ་ཁཾ་ལས་རྡོ་རྗེ་ཁཾ་གིས་མཚན་པ་ལས་འོད་ཟེར་འཕྲོས་པས་སྔར་བཞིན་དབང་ལྷ་སྤྱན་དྲངས་ཏེ་
-26 -



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
དབང་བསྐུར་ནས་སྟོང་པ་ཉིད་ཀྱི་དོན་ལ་གནས་ནས་སྡིག་པ་དག་པའི་མོས་པ་བྱ་བ་ནི་དམ་ཚིག་གསོ་
བའོ༔ ཞེས་གསུངས། བཞི་པ་ནི། ཕྱི་རོལ་གྱི་ཡང་ཁྲུས་ཀྱི་ཆོ་ག་ལ། །རིམ་འདི་ཁྱད་པར་དུ་ཡང་
བསམ་པར་བྱ། །ཞེས་པའི་དོན་ལ་རྗེ་རིན་པོ་ཆེས། ཁྲུས་བྱེད་པ་ཡི་ཚེ་ཡང་དབང་བསྐུར་བ་ལྟར་བྱའོ། །
ཞེས་གསུངས།
གཉིས་པ་ཐུན་གཞན་ལ་ཇི་ལྟར་བྱ་བ་ནི། ཐུན་མཚམས་སུ་ཡང་ཞེས་སོགས་རྐང་པ་གཉིས་ཀྱི་
དོན་ལ་རྗེ་རིན་པོ་ཆེས། ཐུན་གཞན་ལ་ཇི་ལྟར་བྱ་བ་ནི་ཚོགས་ཞིང་མཆོད་ནས་བཟླས་བརྗོད་ལ་སོགས་
པའི་བར་སྔར་བཞིན་རྫོགས་པར་བྱས་ལ། གལ་ཏེ་བྲེལ་ན་གཞལ་ཡས་ཁང་དང་གཙོ་བོ་བསྐྱེད་པ་
བྱས་ནས་ཐུགས་ཀ་ནས་དཀྱིལ་འཁོར་རྒྱལ་མཆོག་གི་ལྷ་རྣམས་སྤྲོས་ཏེ་སྐྱེ་མཆེད་བྱིན་གྱིས་བརླབ་པ་
སོགས་རྫོགས་པར་བྱས་པ་ཙམ་གྱིས་ཀྱང་རུང་ངོ༌། །གསུམ་པ་བྱ་བ་གཞན་ལ་ཇི་ལྟར་བྱ་བ་ལ། ཉལ་
བའི་རྣལ་འབྱོར་དང་། ལྡང་བའི་རྣལ་འབྱོར་གཉིས་ལས། དང་པོ་ནི། སྙིང་གི་ནང་དུ་འཁོར་ལོ་ཆུད་
བྱས་ལ། །སྙིང་རྗེ་དང་ནི་ཤེས་རབ་ལྡན་པར་ཉལ། །ཞེས་པའི་དོན་རྗེ་རིན་པོ་ཆེས། ཉལ་བའི་ཚེ་ན་
རང་གི་སྙིང་གའི་ནང་དུ་དཀྱིལ་འཁོར་གྱི་འཁོར་ལོ་ཆུད་པར་བྱས་ལ་ཐབས་ཤེས་གཉིས་དང་ལྡན་པར་
ཉལ་ཞིང་། ཞེས་གསུངས། གཉིས་པ་ནི། ཀུན་བཟང་ལས། ལྡང་བའི་དུས་སུ་དམ་ཚིག་ལྷ་མོ་ཡི། །
ཡང་དག་གླུ་ཡིས་དཔལ་ལྡན་བསྐུལ་བས་ན། །ལངས་ནས་ཐུབ་པས་བཟླས་བརྗོད་ལ་སོགས་པ། །
ཆོ་ག་སྔ་མ་བཞིན་དུ་བྱ་བ་ཡིན། །ཞེས་པའི་དོན་ལ་རྗེ་ཐམས་ཅད་མཁྱེན་པས། སང་ལྡང་བའི་དུས་སུ་
ལྷ་མོ་རྣམས་ཀྱི་གླུས་བསྐུལ་ནས་ལྡང་བར་བྱས་ལ། ཐུན་གྱི་བྱ་བ་རྣམས་གྲུབ་པར་བྱའོ། །ཞེས་
གསུངས། དེ་ལྟར་ཐུན་དངོས་གཞི་དང་ཐུན་མཚམས་སུ་ཇི་ལྟར་བྱ་བ་རྣམས་ལ་ཚུལ་བཞིན་དུ་འབད་
ནས་དངོས་གྲུབ་ཐོབ་པའི་མཚན་མ་མཐོང་ནས་ལས་གང་ལ་ལྷ་གང་བསྔགས་པ་དེ་གཙོ་བོར་འཕོས་
ནས་དངོས་གྲུབ་སྒྲུབ་ཚུལ་སྟོན་པ་ལ། དངོས་གྲུབ་ཐོབ་པའི་མཚན་མ་མཐོང་ནས་ནི། །ཞེས་པ་ནས།
འཁོར་ལོ་དེ་ཡང་དེ་ཡི་ཡིན་པར་འགྱུར། །ཞེས་པའི་བར་གསུངས། ཟབ་ཅིང་རྒྱ་ཆེ་བའི་ལྷའི་འཁོར་ལོ་
བསྒོམས་པས་བདེན་འཛིན་ལ་ཐ་མལ་གྱི་རྣམ་རྟོག་ཏུ་བྱས་པ་དང་ཕུང་སོགས་ལ་རང་ག་བར་འཛིན་
པའི་ཐ་མལ་གྱི་རྣམ་རྟོག་གཉིས་ཀ་རྩ་བ་ནས་སྤོང་ནུས་ཚུལ་འཐད་པ་དང་བཅས་ཏེ་སྟོན་པ་ལ། ཐ་
མལ་རྣམ་རྟོག་རྒྱུན་ལས་གཞན་པ་ཡིས། །ཞེས་པ་ནས། རང་གི་མི་མཐུན་ཤིན་ཏུ་འགག་པར་བྱེད། །
ཅེས་པའི་བར་གསུངས། བདག་མེད་རྟོགས་པའི་ཤེས་རབ་ཀྱིས་ཟིན་པའི་སྦྱིན་སོགས་ཀྱི་སྤྱོད་པ་ལ་
- 227 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བསླབས་ཀྱང་མཆོག་གི་སྣང་བ་ཁྱད་པར་ཅན་གྱི་སྔགས་སྤྱོད་པ་མེད་ན་འཚང་རྒྱ་བའི་མྱུར་ལམ་ཁྱད་
པར་ཅན་མ་ཡིན་ནོ། །ཞེས་སྟོན་པ་ལ། སྦྱིན་པ་ལ་སོགས་བདག་མེད་ལྡན་པས་ཀྱང་། །ཞེས་སོགས་
རྐང་པ་བཞི་གསུང་། དེ་ལྟར་ཟབ་གསལ་གཉིས་མེད་ཀྱི་བསྐྱེད་རིམ་བསྒོམས་ཀྱང་། རྫོགས་རིམ་
རིམ་པ་གཉིས་པ་སྒོམ་པ་མེད་ན་མཆོག་མི་འགྲུབ་པས། སྙིང་རྗེ་ཆེན་པོས་ཡིད་ཆེས་ཆེར་བསྐྱོད་ནས་
འགྲོ་བའི་སྡུག་བསྔལ་མི་བཟོད་པར་དེ་སེལ་བའི་ཐབས་སུ་མངོན་པར་བྱང་ཆུབ་པའི་རིམ་པ་དོན་གྱི་
འོད་གསལ་ཟབ་པ་དང་། དེ་དང་ངོ་བོ་དབྱེར་མེད་པའི་དག་པའི་སྒྱུ་མའི་སྐུ་གཉིས་སྙིགས་དུས་ཀྱི་ཚེ་
ཐུང་གཅིག་ལ་རིན་པོ་ཆེ་ལྟ་བུའི་གང་ཟག་ལ་ངེས་པར་སྟེར་བ་དཔལ་ཀུན་ཏུ་བཟང་པོའི་རང་གི་ངོ་བོ་
ཟབ་གསལ་གཉིས་མེད་ཐེ་ཚོམ་མེད་པར་སུ་ཞིག་བསྒོམ་པར་མི་བྱེད་དེ། སྒོམ་ཤིན་ཏུ་རིགས་སོ། །
ཞེས་སྟོན་པ་ལ། དེ་ལྟར་རྟོགས་ན་སྙིང་རྗེར་ལྡན་པ་དག །ཡེ་ཤེས་བསམ་ཡས་སྐད་ཅིག་གིས་སྒྲུབ་པ། །
དཔལ་ལྡན་ཀུན་ཏུ་བཟང་པོའི་རང་གི་ནི། །ངོ་བོ་སུ་ཞིག་ངེས་པར་སྒོམ་མི་བྱེད། །ཅེས་གསུངས་སོ། །
དེ་ལྟར་ན། སྒྲུབ་ཐབས་འདོད་འཇོའི་བུམ་བཟང་འདི་ནི་རྗེ་རིན་པོ་ཆེས་མཛད་པའི་འཇམ་པའི་
དབྱངས་ཀྱི་དགོངས་གསལ་ཉིད་གཞིར་བཞག་ནས་ངག་འདོན་ཙམ་ཟུར་དུ་བཀོལ་བ་ཡིན་ཞིང་། རྗེ་
རིན་པོ་ཆེས་མཛད་པའི་སྒྲུབ་ཐབས་འདི་ནི། སློབ་དཔོན་ཡེ་ཤེས་ཞབས་ཉིད་ཀྱིས་མཛད་པའི་ཀུན་ཏུ་
བཟང་པོའི་འགྲེལ་བ་རྣམས་དང་གུང་བསྒྲིགས་པའི་ཉམས་ལེན་གྱི་གནད་ཚང་ལ་མ་ནོར་བ་ཡིན་པས་
བློ་དང་ལྡན་པ་རྣམས་ཀྱིས་ཡིད་ཆེས་པའི་གནས་སུ་མཐོང་ནས་ཐུགས་དམ་གྱི་སྙིང་པོར་འཛིན་རིགས་
ཏེ༑ ཆོས་ཀྱི་རྒྱལ་པོ་ཙོང་ཁ་པ་ཆེན་པོས། དེ་ལྟར་ཡེ་ཤེས་ཞབས་ཀྱི་ལུགས་སུ་གྲགས་པའི་འཇམ་པའི་
རྡོ་རྗེའི་སྒྲུབ་ཐབས་འདི་ནི། ཡེ་ཤེས་ཞབས་ཀྱིས་རང་གར་མཛད་པ་མ་ཡིན་གྱི། རྗེ་བཙུན་འཇམ་པའི་
དབྱངས་ཀྱིས་ཡེ་ཤེས་ཞབས་ལ་མངོན་སུམ་དུ་བཤད་པའི་ལུགས། རྒྱ་གར་མཁས་པ་རྣམས་ལ་རྩོད་
མེད་དུ་གྲགས་པའི་ལམ་སྲོལ་ཆེན་པོར་སྣང་བས། འདིའི་སྐོར་གྱི་གཞུང་ཁུངས་མ་དུ་མ་དང་ལེགས་
པར་བསྟུན་ནས་བགྱིས་པ་ཡིན་པས་ཡིད་ཆེས་པའི་གནས་སུ་བཟུང་ངོ༌། །ཞེས་གསུངས་སོ། །
འགྲོ་བའི་རང་བཞིན་གདོད་ནས་རྣམ་དག་ཀྱང་། །གློ་བུར་དྲི་མས་རིང་ནས་བསྒྲིབ་པའི་མཐུས། །
རྣམ་རྟོག་རླབས་འཁྲུག་སྲིད་པའི་མཚོར་འཁྱམས་ནས། །སྐྱེ་འཆི་བར་དོའི་འཛིན་ཁྲིའི་འཇིགས་པ་
རྣམས། །སྐད་ཅིག་ཉིད་ལ་ཟབ་གསལ་ཟུང་འཇུག་གི། །རིན་ཆེན་གླིང་དུ་བདེ་བླག་འཁྲིད་པའི་ཐབས། །
འདུས་པ་ཡེ་ཤེས་ཞབས་ལུགས་བསྐྱེད་པའི་རིམ། །རང་བཟོས་མ་བསླད་མཁས་པའི་གཞུང་བཞིན་
-228-



ཤུ་ན
༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་བསྐྱེད་རིམ་རིན་ཆེན་འཕྲེང་བ། །༼ཟ༽
བཤད། །འདིར་ནི་ནོངས་གང་བླ་མ་ལྷ་ལ་བཤགས། །ནོངས་པ་རྒྱུ་བཅས་རྩ་ནས་དག་པར་མཛོད། །
འདི་ཡི་ཆེད་དུ་འབད་པའི་བསོད་ནམས་མཐུས། །བཀའ་གདམས་བསྟན་པ་ཕྱོགས་བཅུར་རྒྱས་གྱུར་
ཅིག ༑གནས་གསུམ་མཁའ་འགྲོ་རྟག་ཏུ་འདུ་བའི་གནས། །སྙིང་རྗེ་བྱང་སེམས་ལྗོན་པ་རྒྱས་པའི་ས། །
རིམ་གཉིས་ཟུང་འཇུག་འབྲས་བུ་སྨིན་པའི་ཚལ། །དཔལ་གྱི་རྭ་སྒྲེང་དར་ཞིང་རྒྱས་གྱུར་ཅིག །ངག་གི་
དབང་ཕྱུག་འཇམ་པའི་རྡོ་རྗེ་ཡི། །རིམ་གཉིས་རིན་ཆེན་འཕྲེང་བའི་གཟི་འོད་ཀྱིས། །འགྲོ་ཀུན་བྱམས་
པ་གསུམ་ལ་གནས་པ་དང་། །ཕན་བདེ་ལེགས་པའི་ཚོགས་རྣམས་གོང་འཕེལ་ཤོག །དཀར་པོ་བརྒྱད་
ཅུ་སྒྲོལ་མ་བཅུ་གཉིས་དང་། །གྲི་གུག་དམར་ནག་དུང་སྐྱོང་ལག་མང་དང་། །ཕྱོགས་ལས་རྣམ་རྒྱལ་ཇོ་
བོ་འཕྱིང་དཀར་བས། །ཆོས་འདིའི་བདག་མཛོད་ཕྱོགས་བཅུར་དར་རྒྱས་མཛོད། །
ཅེས་པ་འདི་ནི་དཔལ་རྭ་སྒྲེང་གི་འདུས་ཚོགས་རྣམས་དང་རང་གི་སློབ་མ་གཞན་རྣམས་ཀྱིས་ཀྱང་བསྐུལ་ནས་ངག་
དབང་བྱམས་པས་བྲིས་པ་ལས་རིམ་པ་དང་པོ་རགས་རིམ་ཞིག་རེ་ཞིག་རྫོགས་ཏེ་འདིས་ཀྱང་ཇོ་བོ་ཡབ་སྲས་ཀྱི་བསྟན་པ་དར་
ཞིང་རྒྱས་པར་བྱེད་ནུས་པར་གྱུར་ཅིག །མངྒ་ལཾ།། །།
-229 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
-
-
༄༅། །སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་
འདུས་པའི་རྫོགས་རིམ་རིན་ཆེན་འཕྲེང་བ་
བཞུགས་སོ། །
༈ ན་མོ་གུ་རུ་མཉྫགྷོ་ཥཱ་ཡ། འདོད་ཆགས་ཆོས་ཀྱིས་ཆགས་བྲལ་མཛད། །དམིགས་མེད་ཐུགས་
རྗེའི་འགྲོ་ལ་དམིགས། །སྤྲོས་མེད་སྤྲོས་པའི་ཟློས་གར་མཁན། །འཇམ་དཔལ་གཞོན་ནུ་སྙིང་དབུས་
བཞུགས། །དེ་ཉིད་རྣམ་པ་གཞན་འཛིན་པ། །སྒེག་པའི་རྡོ་རྗེ་ཡེ་ཤེས་ཞབས། །ཡབ་སྲས་བརྒྱུད་པར་
བཅས་པ་ལ། །བྱང་ཆུབ་བར་དུ་སྐྱབས་སུ་མཆི། །སངས་རྒྱས་ཀུན་གྱི་ཡེ་ཤེས་སྐུ། །ཨ་ཏི་ཤ་དང་རྒྱལ་
བ་འབྲོམ། །བློ་བཟང་གྲགས་པའི་བ་དན་དཀར། །ལམ་འདི་གསལ་མཛད་རྣམས་ལ་འདུད། །རྡོ་རྗེ་
འཇམ་པའི་ཏིང་འཛིན་གྱིས། །ལུས་ངག་ཡིད་ཀྱི་རྡོ་རྗེ་གསུམ། །རྡོ་རྗེ་འཇམ་པར་སྒྲུབ་པའི་ཚུལ། །རྡོ་རྗེ་
འཆང་གི་བཀའ་བཞིན་འཆད། །གང་དག་འདི་དང་ཕྱི་མའི་དོན། །ཕྱོགས་རེ་ཙམ་གྱིས་མི་ཆོག་པར། །
ཕྱོགས་ལས་རྣམ་རྒྱལ་ཟབ་གསལ་སྐུ། །དོན་དུ་གཉེར་རྣམས་གུས་པས་ཉོན། །
དེ་ལ་འདིར་གོང་གི་ས་བཅད་གཉིས་པ་རྫོགས་རིམ་ལ་སློབ་ཚུལ་ལ། གང་བསྒོམ་པར་བྱ་བའི་
རྫོགས་རིམ་ལ་ངེས་པ་བསྐྱེད་པའི་ཕྱིར་ལམ་གྱི་ལུས་བཤད་པ་དང་། ངེས་པ་རྙེད་པ་ལྟར་དམིགས་རྣམ་
རིམ་བཞིན་སྐྱོང་ཚུལ་དང་། ལམ་མཐར་མ་ཕྱིན་པར་འཆི་ཚེ་འཕོ་བ་ཇི་ལྟར་བྱ་བ་གསུམ་ལས། དང་པོ་
ནི་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་སྔགས་རིམ་དུ་བཀའ་སྩལ་པ་ཉིད་དོན་འདུས་ཚིག་ཉུང་གནད་
གསལ་བས་དེ་ཉིད་འདིར་འབྲི་བར་བྱའོ། །དེ་ལྟར་ན་རྡོ་རྗེ་འཆང་ཆེན་པོའི་ལམ་གྱི་རིམ་པ་ལས། རྗེ་
བཙུན་འཇམ་པའི་དབྱངས་ཀྱིས་སློབ་དཔོན་ཆེན་པོ་ཡེ་ཤེས་ཞབས་དངོས་སུ་རྗེས་སུ་བཟུང་ནས་གདམས་
པའི་བདུད་རྩི་སྩལ་བ་འཇམ་དཔལ་གྱི་ཞལ་གྱི་ལུང་དང་། གསུང་གི་གནང་བ་བྱུང་བ་ལ་བརྟེན་ནས་
སློབ་དཔོན་དེས་མཛད་པའི་གྲོལ་བའི་ཐིག་ལེ་གཉིས་ཀྱིས་ནི་རྫོགས་པའི་རིམ་པ་གཏན་ལ་འབེབས་
སོ༑ ༑ལུགས་འདི་ལ་འཕགས་ཡུལ་གྱི་པཎ་གྲུབ་ཀྱི་རྗེས་འབྲང་དུ་མ་ཞིག་བྱུང་ཞིང་། ཉི་ཟླ་ལྟར་གྲགས་
- 230 -



( ) ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼འ༽
པའི་ཤིང་རྟ་ཆེན་པོའི་སྲོལ་རྒྱུན་སྣང་བས་དེའི་ལུགས་ཀྱི་རྫོགས་རིམ་གྱི་རྣམ་གཞག་མདོ་ཙམ་དུ་བརྗོད་
ན༑ གྲོལ་བའི་ཐིག་ལེ་ལས། དེས་ན་ཟབ་གསལ་བྱང་ཆུབ་ནི། །གཉིས་མེད་རྟོགས་པས་དེ་གྲོལ་ལོ། །
ཟབ་མོ་ཁོ་ན་རྟོགས་པས་མིན། །གསལ་བ་དག་ཀྱང་དེ་བཞིན་ནོ། །དེ་བཞིན་ཐབས་བྱུང་ཟབ་མོ་ཡིས། །
གྲོལ་འདོད་དེ་ལ་ང་མ་དད། །དེ་བས་གཉིས་མེད་རང་བཞིན་དུ། །རྟོགས་པས་ཚེ་འདིར་འབྲས་ཐོབ་
དེས༑ ༑རྣམ་པར་རྟོག་པ་ཀུན་བྲལ་བས། །བསམ་བརྗོད་ཡུལ་ལས་ཤིན་ཏུ་འདས། །མཁའ་བཞིན་དྲི་
མེད་ཀུན་འབྱུང་བ། །བརྟགས་བྲལ་ཟབ་མོ་ཉིད་ཅེས་བྱ། །ཕྱག་རྒྱ་ཆེན་པོའི་གཟུགས་འཆང་བ། །སྒྱུ་མ་
འཇའ་ཚོན་ལྟ་བུ་རུ། །རང་དང་གཞན་གྱི་རྒྱུད་སྦྱོང་བས། །ཡང་དག་གསལ་བ་ཞེས་བྱའོ། །ཞེས་སྒྱུ་མ་
ལྟ་བུའི་ལྷ་སྐུ་ཕྱག་རྒྱ་ཆེན་པོའི་ལུས་དང་དེ་ཁོ་ན་ཉིད་ལ་ཞུགས་པའི་ཐུགས་གཉིས་ངོ་བོ་དབྱེར་མེད་དུ་
སྦྱོར་བའི་ཟབ་གསལ་གཉིས་སུ་མེད་པའི་ཡེ་ཤེས་ནི་རྫོགས་རིམ་གྱི་གཙོ་བོའོ། །བསྐྱེད་རིམ་པའི་ལྷ་སྐུ་
ནི་སྔགས་ཀྱི་སྐུ་དང་རྫོགས་རིམ་པའི་ལྷ་སྐུ་ནི་ཡེ་ཤེས་ཀྱི་སྐུ་ཡིན་ལ། དེ་ལ་ཡང་ཡེ་ཤེས་དང་དག་པའི་
སྐུ་གཉིས་ཡོད་དེ། དེ་ཉིད་ལས། རིམ་པ་གཉིས་ཀྱི་བྱེ་བྲག་གིས། །སྔགས་ཀྱི་སྐུ་དང་ཡེ་ཤེས་སྐུ། །ཡེ་
ཤེས་སྐུ་ལ་ཡེ་ཤེས་དང་། །རྣམ་པར་དག་པའི་སྐུ་གཉིས་སོ། །ཞེས་སོ། །དེའི་འགྲེལ་བས་ཡེ་ཤེས་ནི་ཡེ་
ཤེས་ལ་ཅུང་ཟད་དབང་ཐོབ་པའི་རྣལ་འབྱོར་པས་རྟོགས་པའི་ཅུང་ཟད་དག་པའི་སྒྱུ་མ་ལྟ་བུའི་སྐུ་དང༌།
དག་པ་ལ་མཚན་ཉིད་ཀྱི་ཚུལ་དུ་གནས་པ་མི་བསླུ་བའི་སྐུ་དང་། དེ་ཇི་བཞིན་པའི་འབྲས་བུའི་སྐུ་གཉིས་
སུ་བཤད་དོ། །སྔ་མ་ནི་སྒྱུ་ལུས་དང་། གཉིས་པ་ནི་སློབ་པའི་ཟུང་འཇུག་དང་གསུམ་པ་ནི་མི་སློབ་པའི་
ཟུང་འཇུག་དང་འདྲ་བའོ། །དེ་དག་ཀྱང་ཞལ་ལུང་ལས། ཆོས་རྣམས་གཟུགས་ལ་སོགས་པ་ཡིས། །ཀུན་
མཁྱེན་བར་གྱི་རང་བཞིན་ནི། །ནམ་མཁའི་དཀྱིལ་ལྟར་རྣམ་དག་པའི། །ཟབ་གསལ་གཉིས་མེད་ཡེ་
ཤེས་ཏེ། །ཞེས་དང་། རྟོག་པ་ཀུན་ལས་རབ་དབེན་པ། །ཕུན་སུམ་ཚོགས་རྒྱུ་དཔག་དཀའ་བ། །ཕྱག་
རྒྱ་ཆེན་པོར་རབ་སྣང་བ། །ཟེར་གྱིས་རང་གཞན་སྨིན་བྱེད་པའི། །དེ་གཉིས་མེད་པའི་རང་བཞིན་མཆོག །
ཅེས་རྟོག་པ་ཞེས་པའི་རྐང་པ་གཉིས་ཀྱིས་ཟབ་པ་དང་། དེ་ནས་གཉིས་ཀྱིས་གསལ་བ་བསྟན་པའི་
དགོངས་པའོ། །དེས་ན་རྫོགས་རིམ་གྱི་གནད་མཐར་གཏུགས་པ་ན་བདེན་གཉིས་དབྱེར་མེད་དམ་ཟབ་
གསལ་གཉིས་མེད་དམ་བདེ་སྟོང་གཉིས་མེད་ཅེས་གསུངས་པའི་དོན་དབྱེར་མེད་ལུགས་སྔར་བཤད་པ་
འདྲ་བ་ཞིག་གིས་སངས་རྒྱས་ཀྱི་ཉེ་རྒྱུ་བྱེད་པ་འདི་ཤིང་རྟ་ཆེན་པོའི་རྫོགས་རིམ་ཐམས་ཅད་ལ་གོ་དགོས་
སོ༑ ༑དེའི་གནད་ཀྱིས་བསྐྱེད་རིམ་གྱི་སྐབས་སུ་ཡང་སྭ་བྷ་ཝ་ལ་སོགས་པའི་སྟོང་ཉིད་དུ་ཞུགས་པའི་
- 231-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ངང་ནས་ལྷའི་སྐུར་ལྡང་བའི་རིམ་པ་བཤད་པ་ཡིན་ལ། རྫོགས་རིམ་གཞན་རྣམས་ཀྱིས་ཀྱང་ཟུང་དུ་
འཇུག་པའི་ཡེ་ཤེས་ཀྱི་སྐུ་དེ་བསྒྲུབ་དགོས་པས་དེ་སྒྲུབ་པའི་ཐབས་སུ་ཇི་ལྟར་འགྱུར་ཚུལ་བསམས་ནས་
རྫོགས་རིམ་གྱི་གནད་རྣམས་ཟིན་པར་བྱའོ། །སྔགས་དང་ཡེ་ཤེས་ཀྱི་སྐུའི་རྣམ་གཞག་དེ་བཞིན་དུ་
འཕགས་ལུགས་པས་ཀྱང་བཞེད་དོ། །དེ་འདྲ་བའི་མཐའི་རྫོགས་རིམ་དེ་སྒྲུབ་པ་ལ་བསྐྱེད་པའི་རིམ་པ་
ཕྲ་ཐིག་གི་རྣལ་འབྱོར་གྱི་བར་མཐར་ཕྱིན་པ་རྣལ་འབྱོར་གསུམ་པ་ཡེ་ཤེས་ལ་ཅུང་ཟད་དབང་ཐོབ་པའི་
རྣལ་འབྱོར་པས་རྫོགས་རིམ་བསྒོམས་ནས་བྱེད་པ་ཡིན་ནོ། །དེས་སྒོམ་པར་བྱ་བའི་རྫོགས་རིམ་གྱི་དགའ་
བ་བཞིའི་སྒོ་ནས་དོན་ཚན་བཞིར་བསྡུས་པའི་ལམ་ཞིག་གོ། །དེ་ལ་ལྷན་སྐྱེས་ཀྱི་དགའ་བའི་དབང་དུ་བྱ་
བའི་རྫོགས་རིམ་ནི་སྙིང་གའི་ཡེ་ཤེས་སེམས་དཔའི་མཚན་མའི་དབུས་སུ་དཀྱིལ་འཁོར་ཡོངས་རྫོགས་
བསྒོམ་པ་སྔར་བསྐྱེད་རིམ་དུ་བསྟན་པ་བཞིན་དུ་བྱས་པའི་གཙོ་བོའི་དེའི་ཐུགས་ཀའི་མི་ཤིགས་པའི་
ཐིག་ལེ་ལས་སྐྱེས་པའི་འོད་ཟེར་གྱིས་སྣོད་བཅུད་དང་དཀྱིལ་འཁོར་བ་རྣམས་རིམ་གྱིས་བསྡུས་པའི་
མཐར་ཐིག་ལེ་ལ་སེམས་ནུས་ཚད་དུ་འཛིན་ཅིང་། སྔར་བསྡུས་པའི་རིམ་པ་བཞིན་དུ་སླར་ཡང་དེ་དག་
གསལ་བཏབ་ནས་སྣང་ཕྱོགས་ཀྱི་ཏིང་ངེ་འཛིན་སྒོམ་པར་བྱེད་པའི་ཚུལ་གཉིས་ལ་ཡང་དང་ཡང་དུ་
གོམས་པས་ས་ཆུ་ལ་ཐིམ་པ་ལ་སོགས་པའི་རྟགས་ལྔ་འཆར་ཞིང་དེ་དག་གི་མཐར་ཟབ་གསལ་གཉིས་
སུ་མེད་པའི་ཡེ་ཤེས་ཀྱི་སྐུ་འགྲུབ་ལ། དེ་ནས་སྤྱོད་པ་བྱས་ཏེ་འཚང་རྒྱ་བར་ཞལ་ལུང་ལས་གསུངས་སོ། །འོད་
གསལ་དུ་འཇུག་ཚུལ་ལ་རིམ་ལྔ་ལས། མགོ་བོ་ནས་ནི་རྐང་པའི་བར། །ཇི་སྲིད་སྙིང་གར་ཕྱིན་གྱི་བར། །
རྣལ་འབྱོར་ཡང་དག་མཐའ་ལ་འཇུག །རིལ་པོར་འཛིན་པ་ཞེས་བཤད་དོ། །རྒྱུ་བ་དང་ནི་མི་རྒྱུ་ཉིད། །
དང་པོ་འོད་གསལ་བར་བྱས་ཏེ། །ཕྱི་ནས་དེ་བཞིན་བདག་ཉིད་བྱེད། །རྗེས་སུ་གཞིག་པའི་རིམ་པ་ཡིན། །
དབུགས་ཀྱི་རླུང་ནི་མེ་ལོང་ལ། །ཇི་ལྟར་ཀུན་ནས་ཐིམ་འགྱུར་བ། །དེ་བཞིན་རྣལ་འབྱོར་ཡང་དག་
མཐར། །ཡང་དང་ཡང་དུ་འཇུག་པར་བྱེད། །ཅེས་བསམ་གཏན་གཉིས་གསུངས་པའི་རྗེས་གཞིག་གི་
རིམ་པ་དང་ཞལ་ལུང་ནས་གསུངས་པ་གཉིས་འདྲའོ། །འོན་ཀྱང་མི་ཤིགས་པའི་ཐིག་ལེའི་འོད་ཟེར་གྱིས་
བསྡུས་ཚུལ་ལ་ཁྱད་པར་མང་པོ་སྣང་ངོ་། །ཞལ་ལུང་ལས། འོད་གསལ་ལས་སེམས་དང་དེ་ལས་རླུང་
མེ་ཆུ་ས་ལ་སོགས་པ་འཁོར་བར་འཇུག་པའི་རིམ་པ་དང་། ལྡོག་པ་ནའང་ས་ཆུ་ལ་ཐིམ་པ་ལ་སོགས་པ་
འཕགས་ལུགས་པ་དང་འདྲ་བར་གསུངས་ལ། མི་ཤིགས་པའི་ཐིག་ལེ་ནི་ཞལ་ལུང་གི་འགྲེལ་བ་ལས།
གཉིས་མེད་ཡེ་ཤེས་ཞེས་པ་ནི། ཟབ་མོ་དང་གསལ་བ་གཉིས་སུ་མེད་པའི་ཡེ་ཤེས་ནམ་མཁའ་ལྟར་
- 232-



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །འ༽
དག་པ་གང་ཡིན་པའོ། །དེ་ཀུན་རྫོབ་ཀྱི་གཟུགས་སུ་ཇི་ལྟར་གནས་ཞེ་ན། ཐིག་ལེ་ཁ་དོག་ལྔ་པ་ཙ་ན་
ཀའི་འབྲུ་ཙམ་དུ་རྣམ་པར་གནས་ཏེ་དེ་བརྟེན་ནས་ཞེས་པ་ནི་དེ་ལས་རླུང་ལ་སོགས་པའི་དཀྱིལ་འཁོར་
བྱུང་ནས་ཞེས་འབྱུང་བ་བཞིན་དུ་རྩ་བར་ཡང་བཤད་པས་རླུང་འོད་ཟེར་ལྔ་དང་དབྱེར་མེད་པར་འཇུག་
པའི་སེམས་མཚོན་པའི་ཐིག་ལེ་ཡིན་པས་སྐྱེ་བ་ན་དེ་ལས་རླུང་མེ་ཆུ་ས་སོགས་སྐྱེ་བ་བཞིན་དུ་སྡུད་པ་
ནའང་དེ་ལ་འདུ་བས་སྦྱང་གཞི་དང་མཐུན་པར་བྱས་པ་ཡིན་ཏེ། སེམས་དཔའ་གསུམ་བརྩེགས་བྱས་
ནས་ཏིང་ངེ་འཛིན་སེམས་དཔའི་སྐབས་ཀྱི་འོད་གསལ་དུ་འཇུག་ཚུལ་འཕགས་ལུགས་པ་དང་བསྟན་
ནས་གོ་དགོས་སོ། །འདི་སྣོད་བཅུད་བསྐྱེད་པའི་གཞི་ཡིན་པས་རིམ་པ་དང་པོའི་སྐབས་སུ་འདི་ཉིད་ཡི་
གེའི་གཟུགས་སུ་གནས་པར་ཡང་གསུངས་ཏེ། ཞལ་ལུང་ལས། རང་ཉིད་དམ་ཚིག་ཕྱག་རྒྱ་ཡི། །
ཐུགས་ཀར་མཚན་མ་ལ་གནས་པ། །དེ་བཞིན་གཤེགས་ཀུན་ཡེ་ཤེས་མཆོག །རིམ་པ་དང་པོ་པ་རྣམས་
ལ༑ ༑ཡི་གེའི་གཟུགས་སུ་རབ་སྣང་བས། །གཞོམ་དུ་མེད་པ་རང་ལྷ་ཡི། །ས་བོན་འོད་ཟེར་ལྔ་འབར་
བས༑ ༑ཞེས་གསུངས་སོ། །དེས་ན་སྔགས་ཀྱི་ཐེག་པ་རྟེན་དང་བརྟེན་པ་བསྐྱེད་པ་ཕལ་ཆེ་བའི་རྒྱུར་ཡི་
གེ་རེ་བསྒོམས་ནས་བསྐྱེད་པའི་གནད་ཀྱང་འདིས་ཤེས་པར་བྱའོ། །གཞན་གང་གིས་ཀྱང་དེ་མི་ཆོམས་
པས་ན་མི་ཤིགས་པ་དང་མ་སྤྲོས་པས་ན་ཐིག་ལེ་ཞེས་གསུངས་ལ་དེ་ནི་སྙིང་གར་གནས་ཏེ། ཞལ་ལུང་
ལས༑ གང་གིས་ཀྱང་ནི་མི་ཤིགས་པ། །ཇི་སྲིད་དེ་ཡིས་ལུས་གནས་པ། །ལས་དང་ལས་མིན་རབ་བྱེད་
པས༑ ༑ཞེས་གསུངས་པའི་འགྲེལ་བར་ཇི་སྲིད་འདི་ནི་ལུས་གནས་པས་ཞེས་པ་ནི་བཅུད་ཀྱི་སེམས་ཅན་
རྣམས་ཀྱི་སྙིང་གའི་པདྨ་ཁ་སྦྱར་གྱི་དབུས་ན་ཐིག་ལེ་གནས་པའོ། །ཞེས་བཤད་དེ་འདིས་ནི་སྙིང་གར་ཡི་
གེའི་ཐིག་ལེ་བཀོད་ནས་བསྒོམ་པ་རྣམས་ཀྱི་གནད་ཀྱང་ཤེས་པར་བྱའོ། །དེ་ལྟར་ན་ཐུན་མོང་མ་ཡིན་
པའི་འཁོར་བ་ལྡོག་འཇུག་གི་རིམ་པ་དང་འཆི་རིམ་བཞིན་དུ་འོད་གསལ་དུ་སྡུད་པའི་སྡུད་ལུགས་དང་།
དེའི་སྤྲོ་བསྡུ་མང་དུ་བྱས་པའི་མཐར་མི་ཤིགས་པའི་ཐིག་ལེའི་དོན་རླུང་འོད་ཟེར་ལྔ་དང་བཅས་པའི་
གཞི་ལས་ཟབ་གསལ་གཉིས་མེད་ཡེ་ཤེས་ཀྱི་སྐུ་བསྒྲུབས་ན་རྫོགས་རིམ་གྱི་གནད་མཐར་གཏུགས་པ་
རྣམས་འཕགས་ལུགས་པ་དང་ཤིན་ཏུ་མཐུན་ནོ། །ཟབ་གསལ་གཉིས་མེད་སྒྲུབ་པའི་ལྷན་སྐྱེས་ཀྱི་དགའ་
བའི་རྫོགས་རིམ་དེའི་སྔོན་དུ་སྤྲུལ་པའི་ཐིག་ལེ་བསྒོམ་པ་ཡིན་ཏེ་དེ་རླུང་རྡོ་རྗེའི་བཟླས་པའོ། །འདི་ལ་
ཡང་འཕགས་ལུགས་པ་དང་མི་འདྲ་བའི་ཁྱད་པར་མང་པོ་ཡོད་ལ་དེ་བསྒོམས་པའི་མཐུས་ཆོས་ཐམས་
ཅད་སྒྱུ་མ་ལ་སོགས་པ་བཞིན་དུ་རྟོགས་པར་གསུངས་སོ། །དེའི་སྔོན་དུ་གསང་བའི་ཐིག་ལེ་སྒོམ་སྟེ་
- 233 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྙིང་གའི་ཐིག་ལེ་གསང་གནས་སུ་བབས་ནས་ནོར་བུར་བཟུང་བའི་ནང་དུ་རྟེན་དང་བརྟེན་པའི་དཀྱིལ་
འཁོར་རྫོགས་པར་བསྒོམས་པའི་གཙོ་བོའི་ཐུགས་ཀར་ཐིག་ལེ་ལ་སེམས་འཛིན་པ་དང་སྤྲོ་བསྡུ་ཁྱད་
པར་ཅན་མང་པོ་ཡོད་པས་དེ་རྣམས་བྱེད་པའོ། །འདིར་ཡང་རྟགས་ལྔ་འཆར་བར་གསུངས་ལ་རྟགས་
ལྔ་ཇི་ལྟར་སྣང་བ་ནི་ཞལ་ལུང་གི་འགྲེལ་བ་ལས། ཐིག་ལེ་དེའི་འོད་ཟེར་གསལ་བ་དང་མི་གསལ་བའི་
དཔེ་སྨིག་རྒྱུ་དང་འདྲ་བ་འབྱུང་སྟེ། ཞེས་དང་། དུ་བ་ལྟ་བུ་ཞེས་པ་ནི། སྨིག་རྒྱུ་ལས་གསལ་བ་སྟེ་སྔོ་
བའམ་དཀར་བ་ལ་སོགས་པ་ནི་མ་ཡིན་ནོ། །ཞེས་སྨིག་རྒྱུ་སོགས་ཀྱི་སྣང་བ་འབྱུང་བ་མ་ཡིན་གྱི། སྔ་མ་
སྔ་མ་ལས་ཕྱི་མ་ཕྱི་མ་གསལ་བའི་དཔེར་བཤད་དོ། །སེམས་དངོས་པོ་མེད་པའི་གནས་སུ་འགྱུར་བ་ནི་
གཟུང་བའི་ཡན་ལག་དང་དེའི་མཐར་ཕྱག་མཚན་དང་ལྷ་ལ་སོགས་པ་སྤྲོ་བ་ནི་རྗེས་དྲན་གྱི་ཡན་ལག་
དང་ཐིག་ལེ་ལ་སེམས་འཛིན་པ་ཉིད་དུ་དབུགས་འགོག་པའི་ཡན་ལག་ཏུ་གསུངས་ཏེ་དེར་སེམས་བཟུང་
བས་རླུང་དབུ་མར་ཚུད་པ་ལ་དགོངས་སོ། །དེའི་སྔོན་དུ་སྙིང་གར་སྔར་བཤད་པ་བཞིན་གྱི་དཀྱིལ་
འཁོར་ཡོངས་རྫོགས་ཀྱི་དབུས་སུ་གཙོ་བོའི་ཐུགས་ཀར་མི་ཤིགས་པའི་ཐིག་ལེ་ལས་སྤྲོ་བསྡུ་ཁྱད་པར་
ཅན་མང་དུ་བྱས་ནས་ཐིག་ལེ་ལ་སེམས་འཛིན་པར་བཤད་དེ་ལུང་རྣམས་ནི་མངས་སུ་དོགས་ནས་མ་
བྲིས་སོ། །རྫོགས་རིམ་གྱི་སྐབས་སུ་ཡང་སྒོམ་པའི་ཐིག་ལེའི་རྣལ་འབྱོར་རྣམས་ལ་ནི་བསྐྱེད་རིམ་གྱི་ཕྲ་
ཐིག་དང་མི་འདྲ་བའི་ཁྱད་པར་ཆེན་པོ་ཡོད་པས་ཡེ་ཤེས་ཞབས་ལུགས་ཀྱི་གཞན་རྣམས་ཀྱི་རིམ་པ་དང་
པོའི་སྐབས་ཀྱི་ཕྲ་ཐིག་ལ་རྫོགས་རིམ་དུ་བྱེད་ཅེས་ཟེར་བ་ནི་ལུགས་དེའི་རྒྱུས་ཞིབ་པོ་མེད་བཞིན་དུ་སྨྲ་
བའོ༑ ༑སྙིང་གར་མི་ཤིགས་པའི་ཐིག་ལེ་དང་ནོར་བུར་གསང་བའི་ཐིག་ལེ་དང་སྟེང་གི་སྣ་རྩེར་སྤྲུལ་པའི་
ཐིག་ལེ་བསྒོམས་པ་གསུམ་ནི་རིམ་པ་བཞིན་དུ་དགའ་བ་དང་མཆོག་དགའ་དང་དགའ་བྲལ་གྱི་དགའ་
བའི་དབང་དུ་བྱས་ལ། སླར་ཡང་མི་ཤིགས་པའི་ཐིག་ལེ་ཁྱད་པར་ཅན་བསྒོམས་ནས་རྗེས་གཞིག་གི་
རིམ་པ་བཞིན་དུ་སྡུད་པ་དང་སྤྲོ་བ་བྱེད་པ་ནི་ལྷན་སྐྱེས་ཀྱི་དགའ་བ་བསྒོམ་པའོ། །དོན་བསྡུ་ན་དང་པོ་
གཉིས་ཀྱིས་ཐིག་ལེའི་རྣལ་འབྱོར་དང་། གསུམ་པས་རླུང་གི་རྣལ་འབྱོར་སྦྱངས་ནས་རླུང་དང་ཐིག་ལེ་
ལས་རུང་དུ་བྱས་པའི་དབང་གིས་འོད་གསལ་དུ་ལུགས་འབྱུང་གིས་སྡུད་པ་དང་། ལུགས་ལྡོག་ཏུ་ལྡང་
བ་ཡང་ཡང་གོམས་པས་ཟབ་གསལ་གཉིས་མེད་ཀྱི་དག་པའི་ཡེ་ཤེས་ཀྱི་སྐུ་བསྒྲུབས་ཏེ་དེའི་རིགས་
འདྲ་ཉིད་ཀྱི་འབྲས་བུ་ལ་ཉེ་བར་སྦྱོར་བ་ཡིན་ནོ། །ཞེས་གསུངས་སོ། །
གཉིས་པ་དམིགས་རྣམ་སྐྱོང་ཚུལ་ལ། སྔོན་འགྲོ་དང་དངོས་གཞི་གཉིས་ལས། དང་པོ་ལ་ཐུན་
-234-



© ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼འ༽
མོང་དང་ཐུན་མོང་མ་ཡིན་པ་གཉིས་ལས། དང་པོ་ནི། ལམ་ཐུན་མོང་བས་རྒྱུད་སྦྱངས་ཏེ་དབང་དུས་སུ་
ཁས་བླངས་པའི་དམ་ཚིག་དང་སྡོམ་པ་དག་པ་སོགས་སྔ་མ་རྣམས་ཀྱིས་བཞེད་པ་ལྟར་བྱ། གཉིས་པ་ནི།
འདིའི་བསྐྱེད་རིམ་ཏིང་འཛིན་གསུམ་ལ་ཐུན་བཞིར་བཅད་ནས་སྦྱངས་པས། ལས་དང་པོ་པ་དང་། ཡེ་
ཤེས་ཅུང་ཟད་བབ་པ་དང་། ཡེ་ཤེས་ལ་ཅུང་ཟད་དབང་ཐོབ་པ་སྟེ་ཕྲ་ཐིག་གི་རྣལ་འབྱོར་ལ་བརྟན་པ་
ཐོབ་ནས་སྡིག་སྒྲིབ་དག་པར་བྱེད་པ་རྡོ་རྗེ་སེམས་དཔའི་སྒོམ་བཟླས་སམ་དམ་ཚིག་རྡོ་རྗེའི་བཟླས་པ་བྱ་
ཚུལ་ཡིག་ཆུང་ཉེར་གཅིག་ལྟར་བྱ། བྱིན་རླབས་འཇུག་པ་བླ་མའི་རྣལ་འབྱོར་ཡང་རྗེ་རིན་པོ་ཆེས་རིམ་
ལྔ་དམར་ཁྲིད་དུ་གསུངས་པ་ལྟར་བླ་མ་རྡོ་རྗེ་འཆང་དུ་བསྐྱེད་ནས་བྱེད་ཚུལ་མི་བསྐྱོད་པའི་ཁྲིད་རྣམས་
སུ་རྒྱས་པར་འབྱུང་བ་ལྟར་བྱས་ཀྱང་ཆོག་ལ། ལུགས་འདི་ཀ་ལྟར་བྱེད་ན། སྐྱབས་འགྲོ་སེམས་བསྐྱེད།
ཡིད་ཀྱི་རོལ་པ་ཞེས་སོགས་ལྟར་དང་ནང་མཆོད། མཆོད་པ་གཏོར་མ་རྣམས་དཀྱུས་ལྟར་བྱིན་བརླབས་
བྱས་ནས། མདུན་གྱི་ནམ་མཁར་གཞལ་ཡས་ཁང་གི་དབུས་སམ། ཡང་ན་ནམ་མཁའ་རང་དུ། སེངྒེ་
ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲིའི་སྟེང་དུ་སྣ་ཚོགས་པདྨ་འདབ་མ་བརྒྱད་པའི་ལྟེ་བར་
ཉི་མ་དང་ཟླ་བའི་གདན་ལ། རྩ་བའི་བླ་མའི་ཐུགས་ཀྱི་ངོ་བོ་རྣམ་ཐར་གསུམ་གྱི་བདག་ཉིད་མཾ་ཡིག་
དམར་སེར། དེ་ཡོངས་སུ་གྱུར་པ་ལས་རལ་གྲིའི་འཆང་བཟུང་གི་དབུས་སུ་མཾ་གྱིས་མཚན་པ་ལས་འོད་
ཟེར་འཕྲོས་པས། རྒྱལ་བ་མཆོད་པ་དང་སེམས་ཅན་གྱི་དོན་གཉིས་བྱས་ཚུར་འདུས་རལ་གྲི་ལ་ཐིམ།
དེ་ཡོངས་སུ་གྱུར་པ་ལས་བླ་མ་རྗེ་བཙུན་འཇམ་པའི་རྡོ་རྗེ་ཡབ་ཡུམ་དུ་གྱུར་པ་ནི། སྐུ་མདོག་དང་རྩ་
ཞལ་གུར་ཀུམ་བཟང་པོ་ལྟར་དམར་སེར་ཞེས་པ་ནས། འགེངས་པར་བྱེད་པས་མཛེས་པར་བྱེད་པར་
གྱུར༑ དེའི་མིག་གཉིས་དང་། རྣ་བ་གཉིས་དང་། ཞེས་པ་ནས། ཐུགས་ཀར་འཁོར་ལོ་དཀར་པོའི་ལྟེ་བ་
ལ༑ ཨོཾ་དཀར་པོ་ཞེས་པའི་བར་སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབས། ཐུགས་རྡོ་རྗེ་དང་།
གསུང་རྡོ་རྗེའི་བར་དུ་ཞེས་པ་ནས། མཾ་དམར་སེར་འོད་འཕྲོ་བར་གྱུར། རང་དང་མདུན་བསྐྱེད་ཀྱི་ཡེ་
ཤེས་སེམས་དཔའི་མཾ་ཡིག་གི་འོད་ཟེར་གྱིས་བླ་མ་ཡི་དམ་སངས་རྒྱས་བྱང་སེམས་ཉན་རང་དཔའ་བོ་
དཔའ་མོ་ཆོས་སྐྱོང་སྲུང་མའི་ཚོགས་དང་བཅས་པ་སྤྱན་དྲངས། མ་ལུས་འགྲོ་བའི་རང་བཞིན་མངོན་དུ་
མཛད། །ཅེས་པ་ནས། འདིར་གཤེགས་ཤིག །བཛྲ་ས་མ་ཡ་ཛ༔ ཛཧཱུྃ་བཾ་ཧོ༔ གཉིས་སུ་མེད་པར་གྱུར།
སླར་ཡང་མཾ་ལས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་བསྐུལ་ནས་སྤྱན་དྲངས། ཞེས་པ་
ནས༑ མི་བསྐྱོད་པས་དབུ་བརྒྱན་པར་གྱུར། དེ་ནས་རང་གི་བླ་མ་ཆོས་འབྲེལ་ཡོད་པ་རྣམས་ལ་སྐྱོན་ཇི་
- 235 -



(༧)༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལྟར་སྣང་ཡང་དེ་རང་གི་བློ་སྐྱོན་དུ་ངེས་ཤེས་བསྐྱེད། ཕན་བཏགས་པ་དང་འདོགས་པར་འགྱུར་བའི་
བཀའ་དྲིན་དྲན་ནས། དངོས་གྲུབ་ཐམས་ཅད་ཀྱི་རྩ་བ་དང་། ཚོགས་བསོག་པའི་ཞིང་གོང་ན་མེད་པར་
ཡིད་ཆེས་བསྐྱེད་ལ། དཔལ་ལྡན་བདེ་རྫོགས་ཟབ་གསལ་གཉིས་མེད་འོད་ཟེར་ལྡན། །དེ་ཡི་རང་
བཞིན་ཞི་བ་བཅུ་དྲུག་ཕྱེད་ཆ་འབར། །དོན་དམ་སྙིང་པོ་དེ་སྟོན་བླ་མ་གསུམ་པོ་རབ། །དེ་ལ་བྱ་བྱེད་
གསུམ་མཉམ་པ་ཡིས་རྟག་ཏུ་འདུད། །དཔལ་ལྡན་འཁྲུལ་པ་བསལ་བས་དྲི་མ་མེད། །འོད་ཟེར་མཐའ་
ཡས་རིགས་ཀྱི་སྤྲུལ་འཕྲོ་བ། །ཤེས་རབ་ཡན་ལག་གིས་འཁྱུད་འབར་ཞིང་མཛེས། །འཇམ་དཔལ་དེ་
ལ་དངོས་ཀུན་རབ་ཏུ་འདུད། །དེ་ཡི་སྙིང་དབུས་གཞོམ་དུ་མེད་པ་ཡིས། །དངོས་ཀུན་རོ་གཅིག་མི་
ཤིགས་ཐིག་ལེའི་གཟུགས། །མི་གསལ་གསལ་བའི་བདག་ཉིད་དུ་གནས་པ། །རྒྱུད་རིམ་ལས་བྱུང་དེ་
ཉིད་ལ་འདུད་བྱ། །དེ་འདྲ་སྟོན་བྱེད་བླ་མ་གསུམ་རབ་མཆོག །འཇིག་རྟེན་གསུམ་ཁོང་ནང་གནས་དྲི་མ་
སེལ༑ ༑དེ་ལ་མེ་ཏོག་སྙིམ་བཀང་མགྲིན་དམའ་བས། །མཐའ་མེད་འཁོར་བ་ཡན་ཆད་བར་དུ་འདུད། །
ཅེས་ཕྱག་བྱ། དེ་ནས། ཆུ་གཉིས། འདོད་ཡོན་ལྔ། ཉེར་སྤྱོད་རོལ་མོ། རྒྱལ་སྲིད་སྣ་བདུན། མི་བསྐྱོད་
རྡོ་རྗེ་སོགས་བསྟོད་པ། ནང་མཆོད་རྣམས་རྒྱས་པར་ན་མདུན་བསྐྱེད་ལྟར་དང་། བསྡུ་ན། ཨོཾ་གུ་རུ་རཏྣ་
ས་པ་རི་ཝཱ་ར་རཱུ་པ་པཱུ་ཛ་མེ་གྷ་ས་མུ་དྲ་སྤ་ར་ཎ་ས་མ་ཡ་ཤྲཱི་ཡེ་ཨཱཿཧཱུྃ་ལྟ་བུ་སོགས་ཀྱིས་ཕུལ་ལ། གང་ཞིག་
ཐོག་མེད་ཅེས་སོགས། སྡིག་བཤགས་སོགས། བྱང་ཆུབ་ཡོངས་སུ་བསྔོ་བར་བགྱི། ཞེས་པའི་བར་
རམ་༑ འདོད་ན་སྐྱབས་སེམས་སྡོམ་བཟུང་རྣམས་ཀྱང་བྱས་ཏེ། མཎྜལ་ཉེར་གསུམ་མ་དམིགས་པ་
བརྟན་པོས་ཕུལ་ལ། ཁྱོད་ནི་སེམས་ཅན་ཀུན་གྱི་ཡབ་སྟེ་ཡུམ་ཡང་ཡིན། །ཁྱོད་ཀྱིས་བདག་ལ་སོགས་ཏེ་
འཇིགས་པ་ཆེ་ལས་སྐྱོབས། །འགྲོ་བའི་དབང་པོ་རྗེ་བཙུན་ཁྱོད་ཀྱིས་སྡུག་བསྔལ་སེལ། །ཁམས་གསུམ་
སྟོངས་བྱེད་ཆེ་བ་ཆེ་ཁྱོད་སྐྱེ་བོ་སྐྱོང་། །ཐོག་མ་མེད་ཁྱོད་ང་རོ་ཐིག་པའི་སྟོང་ཆ་མེད། །རྗེ་བཙུན་ཡིག་
མེད་བདུད་རྩི་རབ་དགའ་བདེ་སྟོང་བྱེད། །འགྲོ་ལ་ཕན་ཕྱིར་བདེ་བས་སངས་རྒྱས་རྣམ་ཀུན་ལ། །རབ་
དགྱེས་བདེ་བའི་མགོན་ཆེན་ཁྱོད་ཀྱིས་གཏོང་བར་མཛོད། །སྐྱོན་གྱིས་མ་གོས་བླ་ན་མེད་པའི་བྱང་ཆུབ་
ལམ༑ ༑སྣ་ཚོགས་སྡུག་བསྔལ་ཞི་མཛད་སྐོམ་པ་ངོམས་མཛད་ཅིང་། །འཁོར་བ་རྦ་ཀློང་ཐབས་མཛད་
བདེ་ལ་འགོད་མཛད་པ། །དངོས་ཀུན་རྒྱལ་བས་མི་དཔོག་ལམ་འདི་བསྟན་པར་མཛོད། །ཞི་བའི་ཞི་བ་
རྡུལ་དང་རབ་བྲལ་འཇུངས་པ་སྤངས། །བསྒོམ་པ་ལས་འདས་མཁའ་འདྲ་དྲི་མས་མ་གོས་པ། །སྒྱུ་མ་
ཀུན་འདས་འདོད་པ་ཀུན་ལ་རྒྱབ་ཀྱིས་ཕྱོགས། །དེ་འདྲའི་རྗེ་བཙུན་ཁྱོད་ལ་བདག་ནི་སྐྱབས་སུ་མཆི། །
- 236 -



ས་
ཆ
(?） ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼༢༽
ཞེས་སློབ་དཔོན་ཡེ་ཤེས་ཞབས་ཀྱིས་མཛད་པའམ། གསོལ་འདེབས་ཀྱི་ཚིག་ཇི་ལྟར་རིགས་པས་གསོལ་
བ་བཏབ་པས། བླ་མའི་སྤྱི་བོའི་སྐུ་རྡོ་རྗེའི་ཐུགས་ཀའི་ཨོཾ་ལས་འོད་དང་བདུད་རྩི་དཀར་པོའི་ཚོགས་
བྱུང་བ་རང་གི་སྤྱི་བོར་ཐིམ་པས་བུམ་པའི་དབང་ཐོབ་པ་དང་། མགྲིན་པའི་གསུང་རྡོ་རྗེ་དང་། ཐུགས་
ཀའི་ཐུགས་རྡོ་རྗེ་དང་། ཡེ་ཤེས་སེམས་དཔའ་རྣམས་ལས། འོད་དང་བདུད་རྩི་དམར་པོ་དང་། སྔོན་པོ་
དང༑ སྣ་ལྔ་པ་རྣམས་བྱུང་བ། རང་གི་མགྲིན་པ། སྙིང་ག །ཡེ་ཤེས་སེམས་དཔའ་རྣམས་ལ་ཐིམ་པས།
གསང་བ་ཤེས་རབ། ཚིག་དབང་རྣམས་ཐོབ་ཅིང་། དག་བྱ་རྣམས་དག་པར་བྱས་ནས། ལམ་དེ་དང་དེ་
བསྒོམ་པ་ལ་དབང་། འབྲས་བུ་དེ་དང་དེ་ཐོབ་པའི་ནུས་པ་བཞག་པའི་མོས་པ་བརྟན་པོ་བྱས་པའི་
མཐར། གཞལ་ཡས་ཁང་བསྐྱེད་ཡོད་ན་འོད་དུ་ཞུ་བ་དང་། མེད་ན་ཁྲི་འོད་དུ་ཞུ་ནས་པད་ཉིའི་གདན་
ལ་བསྡུས་ནས། བླ་མ་རང་གི་སྤྱི་བོ་ནས་བྱོན། སྙིང་གའི་ཡེ་ཤེས་སེམས་དཔའ་ལ་ཐིམ་པས་རང་གི་
ཤིན་ཏུ་ཕྲ་བའི་རླུང་སེམས་ཡེ་ཤེས་སེམས་དཔའི་ངོ་བོར་གནས་པ་དང་བླ་མའི་སྐུ་གསུང་ཐུགས་དབྱེར་
མི་ཕྱེད་པར་སོང་བ་དེ་མེ་ལོང་ལ་ཧས་བཏབ་པ་ལྟར་འོད་དུ་ཞུ་ནས་ཤིན་ཏུ་དག་པའི་འོད་གསལ་གྱི་ངང་
དུ་སོང་བ་ལ་མཉམ་པར་བཞག་སྟེ། འོད་གསལ་དེ་ལས་ལྡང་བ་ན་ཟབ་གསལ་གཉིས་སུ་མེད་པའི་བླ་
མ་དང་ལྷག་པའི་ལྷའི་སྐུར་སྙིང་དབུས་དེ་ག་རང་དུ་ལྡང་བར་མོས་ནས། ཚེ་རབས་ཀུན་ཏུ་བླ་མས་རྗེས་
སུ་འཛིན་པའི་བསྔོ་སྨོན་བྱའོ། །རྡོ་རྗེ་སེམས་དཔའ་བསྒོམ་པ་དང་། བླ་མའི་རྣལ་འབྱོར་ཐུན་དངོས་གཞི་
དང་སྦྲེལ་དགོས་པའི་ངེས་པ་མེད་དོ། །
གཉིས་པ་དངོས་གཞི་ལ། གཞི་དངོས་པོའི་གནས་ཚུལ། ལམ་བསྒྲོད་པའི་རིམ་པ། འབྲས་བུ་
མངོན་དུ་བྱེད་ཚུལ་གསུམ་ལས། དང་པོ་ལ། ལུས་དང་སེམས་དང་། དེ་གཉིས་ཐུན་མོང་པའི་གནས་
ཚུལ་རྣམས་ནི་རྗེ་རིན་པོ་ཆེས་སྔགས་རིམ་ཆེན་མོ་སོགས་སུ་གསུངས་པ་དང་། དེ་དག་གི་དཀའ་གནད་
དུ་མ་མཁས་གྲུབ་ཐམས་ཅད་མཁྱེན་པ་སྐུ་མཆེད་ཀྱིས་ཡིག་ཆུང་དུ་གསལ་བར་མཛད་ཅིང་། མི་བསྐྱོད་
པའི་ཁྲིད་ཡིག་རྣམས་ལས་འབྱུང་བ་ལྟར་རོ། །
གཉིས་པ་ལམ་བསྒྲོད་པའི་རིམ་པ་ལ། སྦྱོར་བ་དང་། དངོས་གཞི་གཉིས་ལས། དང་པོ་ནི། ཞལ་
ལུང་ལས། དེ་བས་ལུས་ངག་ཡིད་གསུམ་གྱིས། །སྡོམ་པ་མཆོག་ལ་གནས་བྱས་ནས། །ངའོ་སྙམ་པའི་
གཟི་བསྐྱེད་ལ། །རིམ་པ་གཉིས་པ་དེ་ཉིད་སྒྲུབ། །དགོན་པའམ་ཡང་ན་གྲོང་གི་མཐར། །ཞེས་པ་ནས།
སངས་རྒྱས་རྣམས་ཀྱི་སྤྱོད་ཡུལ་མཆོག །མཐའ་ཡི་དེ་ཉིད་བསྒོམ་པར་བྱ། །ཞེས་པའི་བར་དང་། གྲོལ་
-237 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །།༢༽
བའི་ཐིག་ལེ་ལས་ཀྱང་། དེ་བས་དེ་ཉིད་ཐོབ་བྱས་ནས། །སྙིང་རྗེས་སེམས་ཅན་ཀུན་དམིགས་ནས། །
དགོན་པ་ལ་སོགས་གནས་ནས་ནི། །རྟག་ཏུ་གཉིས་མེད་དོན་བསྒོམ་བྱ། །ཞེས་པ་ནས། དེ་དག་ལ་
གནས་རྣལ་འབྱོར་པས། །སྙིང་པོ་སངས་རྒྱས་སྤྱོད་ཡུལ་མཆོག །གང་དེ་ཀུན་བདག་ལ་གནས་པའི། །
མཐའ་ཡི་དེ་ཉིད་བསྒོམ་པར་བྱ། །ཞེས་པ་རྩ་འགྲེལ་རྣམས་ལས་ཇི་ལྟར་གསུངས་པ་ལྟར། ཚད་མེད་
བཞི་ལམ་གྱི་སྲོག་དང་། དེའི་ནང་ནས་ཀྱང་སྙིང་རྗེ་ཆེན་པོ་ཤུགས་དྲག་ཏུ་བསྒོམ་པ་ནས། སྦྱོར་བ་
ཚོགས་བསགས་ནས་བཟུང་སྟེ། མཐར་ཉེར་བསྡུའི་བར་བསྐྱེད་རིམ་གྱིས་རྟོག་པ་ཕྲ་རགས་མཐར་ཕྱིན་
པ་ཡིན་ན། རྫོགས་རིམ་གྱི་ཐུན་སྟོད་ལ་བསྐྱེད་རིམ་ཡུད་ཙམ་གྱིས་གསལ་བཏབ། དེ་ལྟར་མ་ཡིན་ན་
རིམ་གྱིས་བསྒོམ་པ་སྔོན་དུ་བཏང་ནས། བླ་མའི་རྣལ་འབྱོར་གྱི་བླ་མ་རང་ལ་བསྡུ་བའི་བར་བྱས་ཏེ།
དངོས་གཞིའི་དམིགས་རྣམ་སྐྱོང་བ་ལ་ཐིག་ལེའི་རྣལ་འབྱོར་དང་། རླུང་གི་རྣལ་འབྱོར་དང་། དེ་གཉིས་
གོམས་ནས་ཟབ་གསལ་གཉིས་མེད་ལ་སྦྱོར་ཚུལ་དང་གསུམ་ལས། དང་པོ་ལ་ཡང་། དགའ་བའི་ཡེ་
ཤེས་ཀྱི་དབང་དུ་བྱས་ནས་སྙིང་གར་མི་ཤིགས་པ་སྒོམ་ཚུལ་དང་། དགའ་བྲལ་གྱི་ཡེ་ཤེས་ཀྱི་དབང་དུ་
བྱས་ནས་གསང་བའི་ཐིག་ལེ་སྒོམ་ཚུལ་གཉིས་ཀྱི་དང་པོ་ནི། རང་བསྐྱེད་རིམ་གྱི་རྟེན་དང་བརྟེན་པའི་
གཙོ་བོ་ཡབ་ཡུམ་དུ་གསལ་བའི་མུ་ནས། ལུས་རྣམ་སྣང་གི་ཆོས་བདུན་ལྡན་དུ་བྱས་པའི་ལུས་དྭངས་
གསལ་འོད་ཀྱི་རང་བཞིན་ཅན་གྱི་དབུས་སུ་རྩ་རོ་རྐྱང་དབུ་མ་གསུམ་འཁོར་ལོ་དྲུག་དང་བཅས་པ་གསལ་
བཏབ་པའི་སྙིང་ག་ཆོས་ཀྱི་འཁོར་ལོའི་དབུས་སུ་རལ་གྲིའི་འཆང་བཟུང་གི་ནང་དུ་ཡེ་ཤེས་སེམས་དཔའ་
རྟེན་བརྟེན་པ་ཡོངས་རྫོགས། དེའི་ཐུགས་ཀར་རལ་གྲིའི་འཆང་བཟུང་ལ་མཾ་ཡིག་འོད་འཕྲོ་བ་དེ་ལས།
རང་གི་སེམས་ཀྱི་ངོ་བོ་ཐིག་ལེ་དཀར་ལ་དམར་བའི་མདངས་ཆགས་པ་ཡུངས་ཀར་ཙམ་ཞིག་འཕྲོས་ཏེ།
གྱེན་དུ་སོང་ནས་སྨིན་མཚམས་ཀྱི་དབུ་མ་ནས་རང་གི་ལུས་དང་། འཁོར་གྱི་ལྷ་རྣམས་ལ་བལྟས་པས་
གསལ་བར་མཐོང་། དེ་ནས་སྤྱི་བོར་ལོག་ནས་རྩ་འདབ་སོ་གཉིས་ཀྱི་བུག་པ་རྣམས་ནས་བལྟས་པས་
གསལ་བར་མཐོང་། དེ་ནས་དབུ་མའི་ནང་མར་བལྟས་པས་གསང་གནས་ཀྱི་བར་གསལ་བར་མཐོང་།
དེ་ནས་མགྲིན་པའི་རྩ་འཁོར། དེ་ནས་སྙིང་གའི་རྩ་འཁོར་དེ་ནས་གསང་གནས་ཀྱི་རྩ་འཁོར་རྣམས་སུ་
ཕྱིན་ནས་རྩ་འདབ་རྣམས་ཀྱི་ནང་ནས་བལྟས་པས་གསལ་བར་མཐོང་ངོ༌། །དེ་འདྲ་ལན་འགའ་ཞིག་
བྱས་ནས། རྩ་ལམ་སྦྱངས་ཏེ། ཐིག་ལེ་མཾ་ཡིག་ལ་ཐིམ་པར་བསམ་མོ། །དེ་ནས་ཞལ་ལུང་ལས།
རང་སྙིང་དམ་ཚིག་ཕྱག་རྒྱ་ཡི། །ཐུགས་ཀར་མཚན་མ་ལ་གནས་པ། །དེ་བཞིན་གཤེགས་ཀུན་
-23d-



། ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼འ༽
ཡེ་ཤེས་མཆོག །རིམ་པ་དང་པོ་པ་རྣམས་ལ། །ཡི་གེའི་གཟུགས་སུ་རབ་སྣང་བ། །གཞོམ་དུ་མེད་
པ་རང་ལྷ་ཡི། །ས་བོན་འོད་ཟེར་ལྔ་འབར་བ། །ཞེས་པ་ནས། འགོག་པའི་རྡོ་རྗེའི་སེམས་ཉིད་
དུ༑ ༑ནམ་ཞིག་དེ་ལ་རེག་འགྱུར་བས། །སངས་རྒྱས་ཀུན་གྱི་མཆོག་འཛིན་པ། །ཡིད་བྱིན་དཔལ་དང་
འདྲ་བ་ཡི། །རྟགས་རྣམས་ཡང་དག་སྐྱེ་བར་འགྱུར། །ཞེས་གསུངས་པའི་དམིགས་པ་སྐྱོང་ཚུལ་ནི།
རང་གི་སྙིང་གར་རལ་གྲིའི་འཆང་བཟུང་གི་དབུས་སུ་རྟེན་དང་བརྟེན་པའི་དཀྱིལ་འཁོར་ཡོངས་སུ་་་
རྫོགས་པ། དེའི་གཙོ་བོའི་ཐུགས་ཀར་རལ་གྲིའི་འཆང་བཟུང་ལ་མཾ་ཡིག་དེ་ལས་འོད་ཟེར་སྣ་ལྔའི་
ཚོགས་འཕྲོས་པ་རང་གི་སྣ་སྒོ་གཡས་ནས་འཐོན་པའི་རྩེ་མོར་འཇམ་པའི་རྡོ་རྗེའི་དཀྱིལ་འཁོར་གྱི་
འཁོར་ལོ་ནམ་མཁའི་ཁྱོན་ཐམས་ཅད་གང་བར་སྤྲོས་པས་ཕྱོགས་བཅུའི་འཇིག་རྟེན་གང་བར་བྱས། དེ་
རྣམས་ཟླ་བ་ལྟ་བུའི་བདུད་རྩིའི་ངོ་བོར་ཞུ་ནས་སེམས་ཅན་ཐམས་ཅད་ལ་ཐིམ་པས། སེམས་ཅན་
ཐམས་ཅད་དཀྱིལ་འཁོར་པའི་རྣམ་པར་སངས་རྒྱས་པར་བསམ། སངས་རྒྱས་པའི་དཀྱིལ་འཁོར་པ་
ཐམས་ཅད་ཀྱང་ཆུ་ལྟར་དྭངས་པའི་ཡེ་ཤེས་ཀྱི་བདུད་རྩིའི་ངོ་བོར་ཞུ་ནས། རང་གི་སྣ་བུག་གཡོན་པ་
ནས་ཞུགས། དེ་ནས་ཡེ་ཤེས་སེམས་དཔའི་ཤངས་བུག་གཡོན་ནས་ཞུགས་ཏེ་ས་བོན་ལ་ཞུགས་པས་ས་
བོན་དེ་ལྟེམ་གྱིས་ཞུ་ནས་ཡོན་ཏན་ཀུན་བསྐྱེད་པས་རིན་པོ་ཆེ་དང་མི་ཤིགས་པ་དང་མ་སྤྲོས་པའི་ཐིག་
ལེ་སྲན་མ་ཆུང་ངུའི་ཚད་ཙམ་འོད་ཟེར་ལྔ་འཕྲོ་བ། འཁོར་འདས་ཀྱི་ཆོས་ཐམས་ཅད་ཀྱི་རྩ་བ་རིག་པས་
ཚུལ་བཞིན་དཔྱད་ན་དོན་དམ་པ་རང་བཞིན་མེད་པ་དེ་ལ་སེམས་ཡུན་ཅི་རིང་བཟུང་ངོ༌། །དེ་ནས་ཡང་
ཐིག་ལེ་དེ་ཡི་འོད་ཟེར་གྱིས་ཐིག་ལེ་རང་གི་གནས་རལ་གྲི་འོད་གསལ་བར་བྱས། དེ་ལས་འོད་འཕྲོས་
པས་ཡེ་ཤེས་སེམས་དཔའི་ལུས་ཀྱི་ནང་དང་། དེ་ནས་ཕྱི་གསལ་བར་བྱས། དེ་ནས་ཡེ་ཤེས་སེམས་
དཔའ་དེའི་འཁོར་རྣམས་དང་དཀྱིལ་འཁོར་གསལ་བར་བྱས། དེ་ནས་ཀྱང་འོད་ཟེར་ཕྱིར་བྱུང་བས་ཡེ་
ཤེས་སེམས་དཔའི་རྟེན་གྱི་གནས་རལ་གྲི་གསལ་བར་བྱས། དེ་ནས་དེ་ལས་འོད་ཟེར་འཕྲོས་པས་རང་
དམ་ཚིག་སེམས་དཔའི་ལུས་ཀྱི་ནང་ཐམས་ཅད་འོད་གསལ་བར་བྱས་པས། རང་གི་བྱང་སེམས་དཀར་
པོའི་ངོ་བོ་དབྱངས་ཡིག་བཅུ་དྲུག་འོད་ཀྱིས་གསལ་བར་བྱས། བཅུ་དྲུག་པོ་གང་ཞེ་ན་ཞལ་ལུང་ལས།
བྱང་ཆུབ་སེམས་གཟུགས་བཅུ་དྲུག་པོ། །མཐེ་བོའི་རྩ་བར་ཡི་གེ་ཨ། །རྗེ་ངར་གཉིས་ལ་དེ་བཞིན་ཨཱ། །
བརླ་གཉིས་ལ་ནི་ཨི་ཡིག་གཟུགས། །གསང་བ་ལ་ནི་ཨཱི་ཡི་གཟུགས། །ལྟེ་བའི་རྩ་རུ་ཨུ་གཟུགས་
གནས། །དེ་བཞིན་གསུམ་པར་ཨུ་ཡི་གཟུགས། །ནུ་མ་གཉིས་སུ་རི་གཟུགས་གནས། །དེ་བཞིན་ལག་
-239 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པར་རཱི་གཟུགས་ཏེ། །མགྲིན་པ་ལ་ནི་ལི་ཡི་གཟུགས། །དེ་བཞིན་མ་མཆུར་ཡི་གེ་ལྭ། །འགྲམ་པ་
གཉིས་སུ་ཨེ་གཟུགས་སོགས། །དེ་བཞིན་མིག་གཉིས་ཡང་ནི་ཨེ། །རྣ་བའི་རྩ་བར་ཨོ་ཡིག་གཟུགས། །
སྤྱི་བོར་ཨོ་གཟུགས་ཡང་དག་གནས། །ཨོཾ་ཨཡི་གཟུགས་ཚིགས་ཀུན་ལ། །བཅུ་དྲུག་དུས་སུ་རྫོགས་
འགྱུར་བ། །གོང་མའི་འོད་ཀྱིས་རྣམ་བཀུག་སྟེ། །ཐིག་ལེ་རུ་ནི་གཞུག་པར་བྱ། །ཞེས་གསུངས་པ་ལྟར་
འོད་ཟེར་གྱིས་ཡི་གེ་དེ་དག་གནས་སོ་སོ་ནས་བཀུག་སྟེ་རིམ་གྱིས་ནང་དུ་སོང་ནས་རང་གི་སྙིང་ག་ཆོས་
ཀྱི་འཁོར་ལོའི་དབུས་ན། ཕྱག་མཚན་ཕྲ་མོའི་ནང་དུ་རྟེན་བརྟེན་པ་ཡོངས་རྫོགས། དེའི་གཙོ་བོའི་
ཐུགས་ཀར་ཡང་ཕྱག་མཚན་ཕྲ་མོ། དེའི་ལྟེ་བར་ཐིག་ལེ་ཡོད་པ་དེ་མ་ཐིམ་པས། སླར་ཡང་ཐིག་ལེ་དེ་
ཉིད་གནས་གྱུར་ནས་ཆོས་འབྱུང་ནས་བཟུང་སྟེ་དཀྱིལ་འཁོར་རྟེན་བརྟེན་པ་ཡོངས་སུ་རྫོགས་པའི་གཙོ་
བོའི་ཐུགས་ཀར་ཕྱག་མཚན་ཤིན་ཏུ་ནས་ཀྱང་ཕྲ་བའི་ལྟེ་བར་མི་ཤིགས་པའི་ཐིག་ལེ་དཀར་ལ་དམར་
བའི་མདངས་ཆགས་པ་ཡུངས་ཀར་ཕྲ་མོའི་ཚད་ཙམ་བསྒོམས་ལ་སེམས་ཡུན་རིང་དུ་བཟུང་ངོ༌། །དེ་
ནས་ཡང་རིམ་གྱིས་ཐིག་ལེ་དེ་ལས་འོད་ཟེར་སྣ་ལྔ་ནང་ནས་ཕྱིར་འཕྲོས་པས། ཐིག་ལེ་རང་གི་རྟེན་རལ་
གྲི་དང༌། དེ་གང་ལ་གནས་པའི་གཙོ་བོའི་སྐུའི་ནང་དང་། དེའི་འཁོར་དང་། དེའི་རྟེན་གཞལ་ཡས་ཁང་
དང་༑ དེ་གང་ལ་གནས་པའི་མཚན་མ་རལ་གྲི་དང་། དེ་གང་ལ་གནས་པའི་གཙོ་བོའི་སྐུ་ལུས་ཀྱི་ནང་
དང༑ དེའི་འཁོར་དང་། དེའི་རྟེན་གཞལ་ཡས་ཁང་ཆོས་འབྱུང་དང་བཅས་པ་འོད་གསལ་བར་བྱས།
དེའི་རྟེན་རལ་གྲི་རྣམས་འོད་ཀྱིས་གསལ་བར་བྱས། དེ་ནས་རང་གི་ལུས་ཀྱི་གནས་བཅུ་དྲུག་ཏུ་དབྱངས་
ཡིག་བཅུ་དྲུག་སྔར་ལྟར་ཡོད་པར་བསམས་ནས། དེ་རྣམས་ལས་འོད་ཟེར་སྣ་ལྔ་འཕྲོས་པ་བ་སྤུའི་བུ་ག་
རྣམས་ནས་ཕྱིར་འཕྲོས་པས་རང་དམ་ཚིག་སེམས་དཔའི་སྐུ་དང་། འཁོར་བཅོ་བརྒྱད་དང་། རྟེན་
གཞལ་ཡས་ཁང་ཆོས་འབྱུང་སྲུང་འཁོར་དང་བཅས་པ་གསལ་བར་བྱས་ནས། འོད་ཟེར་དེ་རྣམས་
ཕྱོགས་བཅུའི་བདེ་བར་གཤེགས་པ་ཐམས་ཅད་ཀྱི་ཞལ་ནས་ཞུགས། དེ་རྣམས་ཀྱི་ཐུགས་ཀའི་མི་
ཤིགས་པའི་ཐིག་ལེ་ལས་ཡེ་ཤེས་ཀྱི་བདུད་རྩི་བསམ་གྱིས་མི་ཁྱབ་པ་བླངས་ནས། དེ་རྣམས་ཀྱི་རྡོ་རྗེའི་
ལམ་ནས་འོང་བ། འོ་མའི་རྒྱུན་ལྟ་བུ་ནམ་མཁའ་ཁྱབ་པ་བྱུང་བ་རང་གི་སྣ་བུག་གཡས་ནས་ཞུགས་ཏེ་
སོང་ནས། ཐུགས་ཀའི་ཡེ་ཤེས་སེམས་དཔའི་ཤངས་བུག་གཡས་དང་
། དེ་ནས་ཀྱང་དེའི་ཐུགས་ཀའི་
ཡེ་ཤེས་སེམས་དཔའི་ཤངས་བུག་གཡས་ནས་ཞུགས་ཏེ། དེའི་ཐུགས་ཀའི་ཕྱག་མཚན་གྱི་ལྟེ་བའི་མི་
ཤིགས་པའི་ཐིག་ལེ་ལ་ཞུགས་པས། དེ་ཉིད་བྱང་ཆུབ་ཀྱི་སེམས་ཀྱི་རང་བཞིན་གྱི་བདུད་རྩི་འཛག་པ་
- 240 -



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །(འ༽
དཀར་ལ་དམར་བ། ཡེ་ཤེས་ལྔའི་ངོ་བོའི་འོད་ཟེར་སྣ་ལྔ་འཕྲོ་བ་ལ་སེམས་གཞན་དུ་མི་གཡོ་བར་ཡུན་
རིང་དུ་བཟུང་བར་བྱའོ། །ཡང་སྔར་ལྟར་ཕྱིར་སྤྲོ་བ་དང་། ནང་དུ་སྡུད་པ་ཡང་ནས་ཡང་དུ་བྱ་སྟེ། དེ་
ལྟར་བྱས་པས་ས་ཆུ་ལ་ཐིམ་པ་སོགས་ཀྱི་རྟགས་ལྔ། སྣང་བ་མཆེད་པ་ཉེར་ཐོབ་བཅས་པ་ཤར་ནས་
དངོས་པོ་མེད་པའི་གནས་འོད་གསལ་འཆར་བར་འགྱུར་ཏེ། ཞལ་ལུང་གི་འགྲེལ་བ་ལས། དེ་ལས་
གོང་མའི་རིམ་པ་ལྟར་ཞེས་པ་ནི་མཐར་ཐུག་པ་ནས་བཞག་པ་ལ་སོགས་པ་མེད་པར་བྱུང་ནས་སྤྲོ་བ་སྟེ།
དཔེ་བདུད་རྩི་བླང་བ་ལ་སོགས་པ་བྱས་ནས། རིམ་པས་འདུ་ཞིང་མཐའ་ལ་བསྡུ་བ་དང་། ཡང་དེ་ལ་
སེམས་གོང་མ་ལྟར་བཟུང་བ་ཡང་དག་པར་བྱས་པས་སེམས་དངོས་པོ་ཀུན་ལས་འགོག་པའི་རྡོ་རྗེར་
གྱུར་ནས་བརྟན་པའི་རྟགས་སྐྱེ་བ་སྟེ། ཞེས་གསུངས་པའི་ཕྱིར་རོ། །འདིའི་སྐབས་ཀྱི་དམིགས་རྣམ་ལ་
བྱང་ནས། བསྲེ་སྐོར་དགུའི་རྣམ་གཞག་ཀྱང་ཤེས་པར་བྱ་སྟེ་འདིར་མངས་དོགས་ནས་མ་བྲིས་པས་
གཞན་ལས་ཤེས་པར་མཛོད། དེ་རྣམས་ཞལ་ལུང་ཇི་ལྟ་བ་བཞིན་གྲོལ་བའི་ཐིག་ལེ་ལས་ཀྱང་གསུངས་
སོ༑ ༑གཉིས་པ་མཆོག་དགའི་དབང་དུ་བྱས་པ་གསང་བར་འཛག་པའི་ཐིག་ལེ་སྒོམ་པ་ལ། གཟུང་བའི་
ཡན་ལག་དང་། འཛིན་པའི་ཡན་ལག་དང་། རྗེས་དྲན་གྱི་ཡན་ལག་གསུམ་ལས། དང་པོ་ནི། རང་གི་
སྙིང་གར་མི་ཤིགས་པའི་ཐིག་ལེ་བསྒོམ་པའི་མུ་ནས་བསྒོམས་ན་སྙིང་གི་ཐིག་ལེ་བསྒོམ་བཞིན་པ་དེས་
ཆོག་ལ། དེ་ལྟར་མ་ཡིན་ན་སྦྱོར་བ་རྩ་ལམ་སྦྱང་བའི་བར་བྱས་ནས། རང་གི་སྙིང་གའི་ཡེ་ཤེས་སེམས་
དཔའི་ཐུགས་ཀར་ཕྱག་མཚན་གྱི་དབུས་སུ་དཀྱིལ་འཁོར་ཡོངས་རྫོགས་རིམ་པ་གཉིས་སམ། ཡེ་ཤེས་
སེམས་དཔའ་རང་གི་ཐུགས་ཀར་རལ་གྲིའི་དབུས་སུ་ཐིག་ལེ་ཕྲ་མོ་བསྒོམས་ཀྱང་ཆོག་པ་འདྲ་བས་དེ་
ལྟར་བསྒོམ་པའི་མུ་ནས། ཞལ་ལུང་ལས། གོང་མའི་ཡེ་ཤེས་ཐིག་ལེ་ལས། །འོད་ཟེར་ལྕགས་ཀྱུ་འདྲ་
བ་རྣམས། །ཞེས་པ་ནས། བུག་དགག་སྟོང་པའི་ཡན་ལག་གོ། །ཞེས་གསུངས་པ་ལྟར་བསྒོམ་ཚུལ་ནི།
རང་གི་སྙིང་གའི་ཡེ་ཤེས་སེམས་དཔའི་ཐུགས་ཀའི་རལ་གྲིའི་དབུས་ཀྱི་མི་ཤིགས་པའི་ཐིག་ལེ་དེ་ལས་
འོད་ཟེར་འཕྲོས་པ་རིམ་གྱིས་ཡེ་ཤེས་སེམས་དཔའི་ཤངས་བུག་ནས་བྱུང་རང་གི་སྣ་བུག་གཡས་ནས་
འཕྲོས་པ་རྣམས་ལྕགས་ཀྱུའི་རྣམ་པ། ཕྱོགས་བཅུའི་འཇིག་རྟེན་གྱི་ཁམས་གསུམ་དུ་སྤྲོས་པས། དེས་
བདེ་བར་གཤེགས་པ་ཐམས་ཅད་འཇམ་པའི་རྡོ་རྗེའི་དཀྱིལ་འཁོར་བའི་རྣམ་པར་བཀུག་ནས་དེ་རྣམས་
ལྷག་པའི་ལྷ་དང་བྱང་ཆུབ་ཀྱི་སེམས་ཡེ་ཤེས་ཀྱི་བདུད་རྩིའི་རྣམ་པར་ཞུ་ནས། རང་གི་སྣ་བུག་གཡས་
ནས་འགྲོ་བ་རྡུལ་དང་གཡོན་ནས་འགྲོ་བ་མུན་པ་དང་དབུས་ནས་འགྲོ་བ་སྙིང་སྟོབས་ཀྱི་ཚུལ་དུ་བབས་
- 241 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ནས་མི་ཤིགས་པའི་ཐིག་ལེ་ལ་ཐིམ་པས་སྙིང་གའི་རྟེན་བརྟེན་པ་དེ་རྣམས་ཐིག་ལེའི་རྣམ་པར་ཞུ་བ་དབུ་
མའི་ལམ་ནས་རང་གི་རྡོ་རྗེའི་ནོར་བུའི་དཀྱིལ་དུ་གནས་པ་འབྱུང་བ་ལྔའི་གཟུགས་ལས་གྲུབ་པ་ལྟ་བུ་
ཡེ་ཤེས་ལྔའི་ངོ་བོ་ཉིད་འོད་ཟེར་ལྔ་རབ་ཏུ་འབར་བར་བསམ། དེ་ནས་ཐིག་ལེ་དེ་གནས་འགྱུར་ནས་
རལ་གྲི་ནས་བརྩམས་པའི་འཆང་བཟུང་གི་དབུས་སུ་ཆོས་འབྱུང་ནས་བརྩམས་པའི་གཞལ་ཡས་ཁང་
ཡུངས་ཀར་ཙམ་གྱི་ནང་དུ་ལྷ་བཅུ་དགུ། གཙོ་བོའི་ཐུགས་ཀར་ཡེ་ཤེས་སེམས་དཔའ་དེ་ཡི་ཐུགས་ཀར་
མི་ཤིགས་པའི་ཐིག་ལེ་ཤིན་ཏུ་ཕྲ་བ་བསྒོམས་ལ་རྒྱུན་བསྲིང་། དེ་ནས་ཐིག་ལེ་དེ་ལས་འོད་ཟེར་འཕྲོས་
རང་གི་གནས་རལ་གྲི་དང་། ཡེ་ཤེས་སེམས་དཔའ་དང་། དམ་ཚིག་སེམས་དཔའ་དང་། འཁོར་རྣམས་
དང༑ གཞལ་ཡས་ཁང་དང་། དེའི་གནས་ཕྱག་མཚན་ནི་ཕྲ་མོ་རྣམས་གསལ་བར་བྱས། དེས་རང་གི་
རྩ་ནང་ཐམས་ཅད་གསལ་བར་བྱས་ནས། རང་གི་སྟེང་གི་སྣ་སྒོ་གཡས་ནས་ཕྱིར་སྤྲོས་པས་དམ་ཚིག་གི་
གཞལ་ཡས་ཁང་ལྷ་དང་བཅས་པ་གསལ་བར་བྱས་ནས། ཕྱོགས་བཅུའི་སངས་རྒྱས་ཐམས་ཅད་ཀྱི་
སྤྱན་སྔར་གཤེགས་ཏེ་དེ་རྣམས་ཀྱི་ཞལ་ནས་ཞུགས། ཐུགས་ཀའི་མི་ཤིགས་པའི་ཐིག་ལེ་ལས་བདུད་རྩི་
བླངས་རིམ་གྱིས་དེ་རྣམས་ཀྱི་རྡོ་རྗེའི་ལམ་ནས་བདུད་རྩི་འོ་མའི་མདོག་ལྟ་བུ་རྣམས་འོངས་ནས་རང་གི་སྣ་
བུག་གཡས་ནས་ཞུགས་ཏེ་དབུ་མའི་ལམ་བརྒྱུད། རྡོ་རྗེའི་ནོར་བུའི་དབུས་ཀྱི་དཀྱིལ་འཁོར་གྱི་གཙོ་
བོའི་ཤངས་བུག་གཡས་ནས་སོང་སྟེ་ཡེ་ཤེས་སེམས་དཔའི་ཐུགས་ཀའི་ཐིག་ལེ་ཕྲ་མོ་ལ་ཐིམ་པས་འོད་
འཚེར་ཞིང་བདུད་རྩི་འཛག་པ་བདེ་བ་ཆེན་པོའི་ངོ་བོར་མེར་གྱིས་སོང་བར་བསམས་ལ་རྩེ་གཅིག་ཏུ་སེམས་
བཟུང་ངོ་། །དེ་ནི་ཡང་ནས་ཡང་དུ་བྱ་སྟེ། དབུགས་འགག་པ་སྟེ་སྲོག་རྩོལ་གྱི་ཡན་ལག་གོ། །གཟུང་བའི་
ཡན་ལག་ནི། ཞལ་ལུང་ལས། དེ་ན་གསང་བའི་ཐིག་ལེ་ཆེ། །ཞེས་པ་ནས། རྣལ་འབྱོར་པས་ནི་འདི་ལ་
འབད། །གཟུང་བ་ཡི་ནི་ཡན་ལག་གོ། །ཞེས་གསུངས་པའི་དོན་ནི། གོང་གི་དམིགས་པ་འོད་ཟེར་སྤྲོ་བ་
དང༑ བདུད་རྩི་བཀུག་པའི་མཐར་ཐིག་ལེ་ལ་སེམས་དལ་བུས་བཟུང་པས་ས་ཆུ་ལ་ཐིམ་པ་སོགས་ཀྱི་
རྟགས། སྨིག་རྒྱུ། དུ་བ་མཁའ་སྣང་། མར་མེ་ལྟར་འབར། ནམ་མཁའ་སྤྲིན་མེད་ལྟ་བུ་རྣམས་ཤར་
ནས༑ དངོས་པོ་མེད་པའི་གནས་འོད་གསལ་འཆར་བར་འགྱུར་ལ། དེའི་ཚེ་བདེ་སྟོང་སྦྱར་ནས་ཡུན་ཅི་
རིང་མཉམ་པར་འཇོག་སྟེ་དེ་ནི་བཟུང་བའི་ཡན་ལག་གོ། །འོད་གསལ་དེ་ལས་ལྡང་བར་རྩོམ་པ་ན།
ཕུང་པོ་རྙིང་པ་ལས་ལོགས་སུ་རྟེན་བརྟེན་པའི་རྣམ་པར་ལྡང་བ་དང་། དེ་སླར་ཕུང་པོ་རྙིང་པ་ལ་འཇུག་
པའི་སད་དུས་ཀྱིས་བསྲེ་བ་དང་། དེས་མཚོན་ནས་གཉིད་དུས་དང་། འཆི་དུས་ཀྱི་བསྲེ་བ་གསུམ་ཡང་
- 242 -



*) ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼༢༽
ཉམས་སུ་བླང་བར་བྱའོ། །
གསུམ་པ་རྗེས་དྲན་གྱི་ཡན་ལག་ནི། ཞལ་ལུང་ལས། དེ་ལྟར་དེ་ལ་མཚན་མ་ལྔ། །མཐོང་བྱས་
དོན་དེས་ཁྱབ་བྱའི་ཕྱིར། །ཞེས་པ་ནས། སྤྲོ་བསྡུ་ལས་ནི་གསལ་བྱེད་པའི། །རྗེས་སུ་དྲན་པའི་ཡན་
ལག་གོ། །ཞེས་གསུངས་པའི་དོན་དམིགས་རྣམ་སྐྱོང་ཚུལ་ནི། རླུང་དབུ་མར་ཐིམ་པའི་རྟགས་ལྔའི་
མཐར་ལྷན་སྐྱེས་ཀྱི་བདེ་བས་སྟོང་ཉིད་ངེས་པའི་བདེ་སྟོང་དབྱེར་མེད་ཀྱི་དོན་དེས་ཡུལ་སྣང་ཀུན་ལ་ཁྱབ་
པར་བྱ་བའི་ཕྱིར་རྗེས་དྲན་བཅུ་དྲུག་བསྒོམ་པ་ནི། ཡབ་ཡུམ་སྙོམས་པར་ཞུགས་པའི་རྡོ་རྗེའི་དབུས་ཀྱི་
མི་ཤིགས་པའི་ཐིག་ལེ་བདེ་སྟོང་དབྱེར་མེད་ཀྱི་ངོ་བོ་དེ་ལས། སངས་རྒྱས་རྗེས་སུ་དྲན་པ་སོགས་ལྔ་ནི།
རྣམ་སྣང་འོད་དཔག་མེད། མི་བསྐྱོད་པ། རིན་འབྱུང་། ཁྲོ་བོ་གཤིན་རྗེ་གཤེད་སོགས་སྐུ་རྐྱང་དང༌།
དཀྱིལ་འཁོར་གྱི་གཙོ་བོ་དེ་རྣམས་ཀྱིས་བྱས་པའི་འཁོར་ལོ་གསང་བའི་ཐིག་ལེ་ལས་སྤྲོ་བ་དང་བསྡུ་བ་
བྱས་ནས་དེ་རྣམས་བདེ་སྟོང་གི་ཤེས་པའི་རྣམ་རོལ་དུ་དྲན་པའོ། །དམ་ཚིག་རྗེས་སུ་དྲན་པ་ཡབ་ཡུམ་གྱི་
མཁའ་གསང་བྱིན་གྱིས་བརླབས་ནས་རྗེས་ཆགས་ཀྱིས་སྔགས་བཟླ་བ་དང་། དེ་བཞིན་གཤེགས་པ་
ཐམས་ཅད་སྤྱན་དྲངས་པ་ཞལ་དུ་ཞུགས་པ་ཟླ་བར་ཞུ་བ་དང་། དཀྱིལ་འཁོར་རྗེས་སུ་དྲན་པ་ནི། དཀྱིལ་
འཁོར་རྒྱལ་མཆོག་གི་གཙོ་བོའི་ས་བོན་དང་། དེ་ལས་ལྷ་རྣམས་བསྐྱེད་པ་དང་། དེ་དབྱུང་བ་དང༌།
འཁོར་ལོ་དམ་ཚིག་པ་དང་སྲེ་བ། དེ་ལ་བསྙེན་སྒྲུབ་ཡན་ལག་བཞི་ཚང་བ་རྣམས་ཕར་སྤྲོ་ཞིང་བསྡུ་བ་
དང་༑ སྐུ་གསུང་ཐུགས་རྗེས་སུ་དྲན་པ་ནི། ཡབ་དང་ཡུམ་དང་འཁོར་གྱི་སྐུ་གསུང་ཐུགས་བྱིན་རླབས་
ཀྱི་ལྷ་རྗེས་སུ་དྲན་པ་དང་། སེམས་ཅན་རྗེས་སུ་དྲན་པ་ནི་སྐུ་གསུང་ཐུགས་ཀྱི་རྡོ་རྗེ་གསུམ་བསྒོམ་པ་དེ་
དང་འདྲ་བར་རང་ཡང་སྨོན་ཞིང་དྲན་ནོ། །སྔགས་ཐམས་ཅད་ཀྱི་སྤྱི་གཟུགས་རྗེས་སུ་དྲན་པ་ནི། རྒྱུ་རྡོ་
རྗེ་འཛིན་པ་བསྐྱེད་པ་དང༌། བར་དུ་ཞུགས་པ་ནས་རང་གཙོ་བོའི་བསྙེན་སྒྲུབ་ཡན་ལག་བཞི་དང་ལྡན་
པ་སྤྲོ་བསྡུ་ལས་རྗེས་སུ་དྲན་པའོ། །ཡང་དམ་ཚིག་རྗེས་སུ་དྲན་པ་ནི། བདུད་རྩི་མྱང་བ་དང་། གསང་
བའི་མཆོད་པ་དང་། དེ་ཁོ་ན་ཉིད་ཀྱི་མཆོད་པ་རྗེས་སུ་དྲན་པའོ། །(ཤེས་ཤེར་)ཕྱིན་དང་། མ་སྐྱེས་པ་
རྗེས་སུ་དྲན་པ་ནི་སྤྲོས་པའི་དཀྱིལ་འཁོར་དེ་ཐམས་ཅད་དོན་དམ་པར་རང་བཞིན་མེད་པ་དང་། རང་
བཞིན་མེད་བཞིན་དུ་མ་འདྲེས་པ་སོ་སོར་སྣང་བ་རྗེས་སུ་དྲན་པའོ། །ཞེ་སྡང་གི་རིགས་ལ་སོགས་པའི་
མཆོད་པ་རྗེས་སུ་དྲན་པ་ནི། རིགས་ངན་གྱི་བུ་མོ་ལ་སོགས་པ་རིགས་སོ་སོ་དང་མཐུན་པའི་བུ་མོ་
བསྙེན་སྒྲུབ་ཡན་ལག་བཞིས་དག་པ་རིགས་ལྔས་རྒྱས་བཏབ་ནས། རྗེས་སུ་ཆགས་པས་མཉེས་པར་བྱ་
- 243 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བ་རྗེས་སུ་དྲན་པ་སྟེ། མདོར་བསྡུ་ན་གོང་གི་ཐིག་ལེ་ལས། བསྐྱེད་རིམ་གྱི་སྐབས་སུ་ཇི་ལྟར་གོམས་
འདྲིས་སུ་བྱས་པའི་དཀྱིལ་འཁོར་བསྐྱེད་ཚུལ་ཏིང་ངེ་འཛིན་གསུམ་ཚང་བ་ཕར་སྤྲོ་ཞིང་ཚུར་བསྡུས་ནས་
ཐིག་ལེ་ལ་བསྟིམ་ཞིང་། དེ་ཐམས་ཅད་སྔར་ས་ཆུ་ལ་ཐིམ་པ་སོགས་ཀྱི་མཐར་རང་གིས་ཉམས་སུ་མྱོང་
བའི་བདེ་སྟོང་དབྱེར་མེད་ཀྱི་རོལ་པ་འབའ་ཞིག་ཏུ་བལྟ་བ་ནི་སྔར་མཐོང་བའི་དོན་ལ་བཅུ་དྲུག་པོ་དེ་
རྣམས་དྲན་པ་ནི་རྗེས་དྲན་གྱི་ཡན་ལག་གོ། །དེ་དག་ནི་ཞལ་ལུང་ལས་ཇི་ལྟར་གསུངས་པ་ལྟར། གྲོལ་
བའི་ཐིག་ལེ་ལས་ཀྱང་། ཡང་ནི་འཛག་པའི་ཐིག་ལེ་ལས། །བྱུང་བ་ནོར་བུར་རྣམ་པར་གནས། །རང་གི་
མཚན་མའི་དབུས་གནས་པ། །གོང་གི་དཀྱིལ་འཁོར་ལྟར་བསྒོམས་ཏེ། །དེ་ལ་སྣང་བའི་ཐིགས་པ་
ལས༑ ༑གོང་གི་རིམ་པས་སྤྲོ་བསྡུ་བས། །གཟུང་སྟེ་དེ་ལ་རེག་འགྱུར་བས། །རྒྱུད་གསུང་ལྔ་པོ་ཡང་དག་
འབྱུང་། །དེ་བྱུང་རྗེས་དྲན་རབ་བསྒོམ་པས། །དོན་དེས་ཀུན་ལ་ཁྱབ་པར་བྱ། །ཞེས་གསུངས་པའི་དོན་
བསྡུས་ནས་བསྟན་པ་ཡིན་ནོ། ། །
གཉིས་པ་དགའ་བྲལ་གྱི་ཡེ་ཤེས་ཀྱི་དབང་དུ་བྱས་ནས་རླུང་གི་རྣལ་འབྱོར་སྤྲུལ་པའི་ཐིག་ལེ་
ཉམས་སུ་ལེན་ཚུལ་ནི། ཞལ་ལུང་ལས། རང་གི་སྤྱི་བོའི་དབུས་སུ་ནི། །སྐུ་ཡི་རྡོ་རྗེ་ཐུགས་ཀ་རུ། །ཞེས་
པ་ནས། རང་བཞིན་བཟླས་པ་འདི་ལ་ནི། །རྣལ་འབྱོར་པས་ནི་རབ་ཏུ་འབད། །ཅེས་གསུངས་པའི་
དོན་བསྒོམ་ཚུལ་ནི། གསང་བའི་ཐིག་ལེ་བསྒོམ་པ་གོམས་ནས་སྤྲུལ་པའི་ཐིག་ལེ་བསྒོམ་པ་ལ་ཡང་
བསྐྱེད་རིམ་གྱི་སྐབས་ལྟར་དཀྱིལ་འཁོར་རྫོགས་པར་བསྒོམས་ནས། ལུས་རྣམ་སྣང་གི་ཆོས་བདུན་
ལྡན་རྩ་གསུམ་འཁོར་ལོ་དྲུག་དང་བཅས་པ་གསལ་བཏབ་པའི་རང་གཙོ་བོ་ཡབ་ཡུམ་དུ་གསལ་བའི་སྤྱི་
བོ་ཀླད་རྒྱས་ཀྱི་དབུས་ཏེ། བདེ་ཆེན་འཁོར་ལོའི་དབུས་སུ་ཟླ་གདན་ལ་སྐུ་རྡོ་རྗེ། དེའི་ཐུགས་ཀར་ཟླ་བ་
ལ་གནས་པའི་འཁོར་ལོའི་ལྟེ་བ་ལ་རླུང་གི་དཀྱིལ་འཁོར་དུད་ཀ་གཞུའི་དབྱིབས་ཅན་གྱི་དབུས་སུ་ཨོ་
དཀར་པོ་འོང་བའི་མཚན་ཉིད་ཅན་དང་། མགྲིན་པར་ལོངས་སྤྱོད་འཁོར་ལོའི་དབུས་སུ་པདྨའི་ལྟེ་བ་ལ་
གསུང་རྡོ་རྗེའི་ཐུགས་ཀར་པདྨའི་ལྟེ་བར་ཟླ་གདན་ལ་ཆུའི་དཀྱིལ་འཁོར་ཟླུམ་པོའི་དབུས་སུ་ཨཱདམར་
པོ་གནས་པའི་མཚན་ཉིད་ཅན་དང་། སྙིང་ག་ཆོས་ཀྱི་འཁོར་ལོའི་དབུས་སུ་རྡོ་རྗེ་རྩེ་ལྔ་པའི་ལྟེ་བར་
ཐུགས་རྡོ་རྗེའི་ཐུགས་ཀར་རྡོ་རྗེ་སྔོན་པོ་རྩེ་ལྔ་པའི་ལྟེ་བར་ཟླ་བ་ལ་མེའི་དཀྱིལ་འཁོར་དམར་པོ་གྲུ་
གསུམ་པའི་དབུས་སུ་ཧཱུཾ་སྔོན་པོར་འགྲོ་བའི་མཚན་ཉིད་ཅན་དང་། མགྲིན་པའི་འོག་སྙིང་གའི་གོང་ཙམ་
གྱི་རྩ་འཁོར་གྱི་དབུས་སུ་རང་དང་འདྲ་བའི་ཡེ་ཤེས་སེམས་དཔའི་ཐུགས་ཀར་ཟླ་བ་ལ་རལ་གྲི། དེའི་
- 244 -



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼༢༽
དབུས་སུ་ཟླ་བ་ལ་སའི་དཀྱིལ་འཁོར་གྲུ་བཞི་བའི་སྟེང་དུ་འབྱུང་བ་དང་འཇུག་པ་དང་གནས་པ་ལས་
གྲོལ་བའི་གཉིས་སུ་མེད་པའི་ཡེ་ཤེས་ཀྱི་རང་བཞིན་ཅན་མཾ་ཡིག་བསམས་ལ་རང་ཉིད་ཕྱག་རྒྱ་བཞི་
དང་འབྲེལ་བར་བྱས་ནས་རྡོ་རྗེའི་བཟླས་པ་བྱའོ། །དེའི་ཚུལ་ནི་ཡེ་ཤེས་ལ་ཅུང་ཟད་དབང་དུ་གྱུར་པ་
ཤིན་ཏུ་གོམས་པའི་རྣལ་འབྱོར་པ་ཆེན་པོ་ཡིན་ན། ཉིན་ཞག་ཕྲུགས་གཅིག་ལ་རྡོར་བཟླས་བར་མ་ཆད་
པར་བྱེད་པས་ཉིན་ཞག་གཅིག་ལ་ཐུན་བཅུ་གཉིས། ཐུན་ཕྱེད་པ་ཉེར་བཞི་ཡོད་པའི་ཐུན་ཕྱེད་པ་རེ་རེ་
ལ་འབྱུང་བ་བཞི་རླུང་སོ་སོས་གཙོ་བོ་བྱས་ནས་དགུ་བརྒྱ་པ་ཕྲག་རེ་རྒྱུ་བའི་ཐོག་མར་སྣ་བུག་གཡས་
ནས་རླུང་གི་རླུང་དུད་ཀ་གཙོ་བོ་བྱས་ནས་དགུ་བརྒྱ་རྒྱུ་བ་དེའི་ཚེ་གཡས་ནས་རྒྱུ་བ་དེ་ལ་ཉིས་བརྒྱ་ཉེར་
ལྔ་པ་བཞི་ཡོད་པའི་དང་པོ་རླུང་གི་རླུང་གཙོ་བོ་བྱས་ནས་རྒྱུ་བའི་ཚེ། ཡང་གཞན་གསུམ་འཁོར་གྱི་ཚུལ་
དུ་རྒྱུ་ཞིང་། དེ་ལ་ཉིས་བརྒྱ་ཉེར་ལྔ། དེ་ནས་ཆུའི་རླུང་གཙོ་བོ་བྱས་ནས་ཉིས་བརྒྱ་ཉེར་ལྔ། དེ་ནས་མེ་
རླུང་དང༌། དེ་ནས་ས་རླུང་གཙོ་བོ་བྱས་ནས་ཉིས་བརྒྱ་ཉེར་ལྔ་སྣ་བུག་གཡས་ནས་རྒྱུ་ཞིང་དེ་བཞིན་
བསྡོམས་པས་དགུ་བརྒྱ་ཐམ་པ་སྣ་བུག་གཡས་ནས་རྒྱུ། དེ་ནས་ཐུན་ཕྱེད་པ་གཉིས་པ་ལ་སྣ་བུག་
གཡོན་ནས་ཆུ་རླུང་རྒྱུ་བའི་ཚེ་སྔོན་ལ་ཆུ་རླུང་གཙོ་བོ་བྱས་ནས་ཉིས་བརྒྱ་ཉེར་ལྔ་རྒྱུ་བ་ལ་སོགས་བསྡོམས་
ན་དགུ་བརྒྱ། དེ་བཞིན་དུ་སྣ་བུག་གཉིས་ཀ་ནས་མེ་རླུང་དལ་བུས་རྒྱུ་བའི་ཚེ་དགུ་བརྒྱ་གཉིས་ཀ་ནས་
ས་རླུང་དྲག་ཏུ་རྒྱུ་བའི་ཚེ་དགུ་བརྒྱ་ཕྲག་གཅིག་སྟེ། དེ་ལྟར་ཐུན་ཕྱེད་པ་རེ་ལ་རླུང་དགུ་བརྒྱ་རེ་རྒྱུ་བའི་
རླུང་རྣམས་བསྡོམས་ན་ཞག་གཅིག་ལ་རླུང་ཉི་ཁྲི་ཆིག་སྟོང་དྲུག་བརྒྱ་རྒྱུ་བའི་རེ་རེ་ལ་ཡང་རླུང་ཕྱིར་རྒྱུ་བ་
དང་ནང་དུ་འཇུག་པ་དང་གནས་པ་དང་དེ་གསུམ་མ་འདྲེས་པ་བཞི་བཞི་ཡོད་པས་རླུང་རེ་རེ་ཡང་ཕྱག་
རྒྱ་ཆེན་པོ་སོགས་བཞི་རེ་ཚང་བ་ཡིན་ལ། སྤྱིར་རླུང་རྟེན་དང་བཅས་པ་ནི་ལས་ཀྱི་ཕྱག་རྒྱ། ཆུ་རྟེན་དང་
བཅས་པ་ནི་ཆོས་ཀྱི་ཕྱག་རྒྱ། མེ་རྟེན་དང་བཅས་པ་ནི་ཕྱག་རྒྱ་ཆེན་པོ། ས་རྟེན་དང་བཅས་པ་དམ་ཚིག་
གི་ཕྱག་རྒྱ་སྟེ་ཕྱག་རྒྱ་བཞིའོ། །དེ་ལྟར་འབྱུང་བ་བཞིའི་རླུང་གང་གི་གཙོ་བོ་བྱས་རྒྱུ་བ་དེའི་ཚེ་དམིགས་
པ་གཙོ་བོར་རང་རང་གི་རྟེན་ལ་དམིགས་ཤིང་ཞག་རེ་བཞིན་རླུང་གི་གྲངས་ཆད་ལྷག་མེད་པར་བཟླས་
པས་སེམས་དབེན་འཐོབ། སྒྱུ་ལུས་འགྲུབ་པའི་མཚན་མ་མཐོང་། དེ་ནས་ཕྱི་ནང་གི་རྐྱེན་གཉིས་ལ་རྟེན་
ནས་རྡོ་རྗེའི་བཟླས་པ་བྱས་པས་མཐར་རླུང་ཐམས་ཅད་ནང་དུ་ཞུགས་ཏེ་གནས་པའི་མཐར་ཕྱག་རྒྱ་ཆེན་
པོའི་ཡེ་ཤེས་དཔེའི་འོད་གསལ་མཐར་ཐུག་པ་འཆར་ཞིང་། དེ་ལས་ལྡང་བ་ན་མ་དག་པའི་ཡེ་ཤེས་ཀྱི་
སྐུ་དཔེ་བཅུ་གཉིས་ཀྱིས་མཚོན་པ་ཐོབ་པར་འགྱུར་རོ། །དེ་ཙམ་གྱི་ནུས་པ་དང་མི་ལྡན་པའི་རྣལ་འབྱོར་
- 245-



༈
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པས་ནི་སྔར་ལྟར་གནས་བཞིར་ཕྱག་རྒྱ་བཞི་བསྒོམ་བཞིན་པའི་མུ་ནས། རླུང་ཕྱིར་རྒྱུ་བའི་ཚེ། གནས་
བཞིའི་ཡི་གེ་བཞི་ལས་རང་རང་གི་རླུང་སྤོས་རེང་གི་དུ་བ་ལྟ་བུ་རེ་དལ་བུས་རྩ་དབུ་མའི་ནང་ནས་
མཉམ་དུ་འཇའ་ཚོན་ལྟར་ཕྱིར་སོང་བའི་རླུང་གི་རང་གདངས་ཧཱུྃ་ཞེས་པའི་གདངས་ཀྱིས་སྣ་བུག་གཡས་
པ་སོགས་རླུང་གང་ན་རྒྱུ་བའི་དུས་ཡིན་པ་དེ་ནས་སོང་སྟེ་ (ནང་སྣང་)སྲིད་ཀྱི་ཆོས་དག་པ་དང་མ་དག་པ་
ཐམས་ཅད་ལ་རླུང་དེས་ཁྱབ་པར་བྱས་པས། མ་དག་པ་ཐམས་ཅད་སྦྱངས་ནས་ཡེ་ཤེས་ཀྱི་རང་བཞིན་
ཅན་གྱི་བདུད་རྩི་འོ་མའི་མདོག་ལྟ་བུར་གྱུར། དེ་ནས་རླུང་བདུད་རྩི་དང་བཅས་པ་ཚུར་འོངས་པའི་རང་
གདངས་ཨོཾ་གྱི་རང་གདངས་སུ་ཤར་ནས་སྣ་བུག་རེ་རེའི་མཉམ་དུ་ཕར་གང་སྤྲོས་པའི་ལམ་ནས་དབུ་མ་
བརྒྱུད་ནས་འོངས་པས་རང་རྒྱུད་ཀྱི་ཕྱག་རྒྱ་ཆེན་པོའི་དངོས་གྲུབ་ཐོབ་པའི་གེགས་བག་ཆགས་ངན་པ་
ཐམས་ཅད་སྦྱངས་ནས། གནས་པའི་ཚེ་རླུང་སོ་སོའི་ཆ་ཤས་རེ་སྤྱི་བོ་ལ་སོགས་པ་ལ་གནས་ཀྱང་ཤས་
ཆེར་རླུང་ཐམས་ཅད་ཡེ་ཤེས་སེམས་དཔའི་མོ་ཡིག་དང་། ཧཱུྃ་ཡིག་ལ་གནས་པའི་རང་གདངས་ཨཱཿ ཞེས་
པའི་རང་གདངས་ཀྱིས་གནས་པའི་མཐར་འོད་གསལ་ཕྱག་རྒྱ་ཆེན་པོའི་ངོ་བོར་མཾ་ཡིག་ལ་གནས་པར་
བསམ། དེ་ལྟ་བུའི་ཚུལ་གྱིས་རླུང་ཕྱིར་འཕྲོ་བའི་རང་གདངས་ཧཱུཾ་དང་ནང་དུ་འཇུག་པའི་གདངས་ཨོཾ་
དང་གནས་པའི་གདངས་ཨཱདང་འཇུག་ལྡང་གནས་པ་གསུམ་འདྲེས་ནས་རྣམ་ཐར་སྒོ་གསུམ་གྱི་དོན་
ཚང་བའི་ཕྱག་རྒྱ་ཆེན་པོའི་ཡེ་ཤེས་ཀྱི་ངོ་བོར་སོང་བ་དེའི་ཚེ་བདེ་སྟོང་སྦྱར་ནས་ཡང་དང་ཡང་དུ་སྦྱངས་
པས༑ རྩ་དབུ་མའི་མདུད་པ་གཞན་རྣམས་དང༌། ཁྱད་པར་དུ་སྙིང་གའི་རྩ་མདུད་ལེགས་པར་གྲོལ་
ནས་སེམས་དབེན་ཐོབ། དེ་ནས་ཀྱང་འབད་པས་སྒྱུ་ལུས་འགྲུབ་པའི་མཚན་མ་མཐོང་བའི་ཚེ། ཕྱིའི་
རྐྱེན་ཕྱག་རྒྱ་མ་བསྟེན་ཚུལ་ལ་མཁས་པ་དང་། ནང་གི་རྐྱེན་རྡོ་རྗེའི་བཟླས་པ་རྒྱུན་བསྐྱངས་པས། འཆི་
དུས་ཇི་ལྟར་སྟོད་སྨད་ཀྱི་རླུང་སྤྱི་དང་ཁྱད་པར་དུ་ལུས་ཀྱི་ཚིགས་རྣམས་ལ་གནས་པའི་ཁྱབ་བྱེད་ཀྱི་རླུང་
ཡང་ལྷག་མ་མ་ལུས་པར་ཡེ་ཤེས་སེམས་དཔའི་ས་བོན་མི་ཤིགས་པའི་ཐིག་ལེའི་ངོ་བོ་ལ་ཐིམ་པར་གྱུར་
ཅིང་༑ དེའི་ཚེ་རླུང་རགས་པ་ཐིམ་པའི་རྟགས་སྨིག་རྒྱུ་ལྟ་བུ་སོགས་བཞི་དང་། རླུང་ཕྲ་བ་ཐིམ་པའི་
རྟགས་དཀར་ལམ་པ་དམར་ལམ་པ་ནག་ལམ་པ་རྣམས་ཤར་ནས་དྲན་མེད་ཀྱི་མཐར་སེམས་དབེན་
དཔེའི་འོད་གསལ་མཐར་ཐུག་པ་ཤར་ནས། ཡེ་ཤེས་དེའི་བཞོན་པར་གྱུར་པའི་རླུང་འོད་ཟེར་ལྔ་པས་
ཉེར་ལེན་དང་། འོད་གསལ་དེའི་སེམས་ཀྱིས་ལྷན་ཅིག་བྱེད་རྐྱེན་དང༌། འོད་གསལ་ལས་ཡེ་ཤེས་ཀྱི་
སྐུར་ལྡང་བར་བྱའོ་སྙམ་པའི་འཕེན་པ་ཡང་ཡང་བཏང་བ་དང་། ཤིན་ཏུ་ཕྲ་བའི་རླུང་མཚན་དཔེའི་སྐུར་
- 246-



( ༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼འ༽
བསྒྱུར་ནུས་པའི་ཚོགས་སྨིན་པ་ལ་བརྟེན་ནས། རྣལ་འབྱོར་པ་རང་གི་འཕེན་པའི་དབང་གིས་ཕུང་པོ་
རགས་པའི་ཕྱི་ནང་གང་རིགས་སུ། འོད་གསལ་ལས་ལུགས་ལྡོག་གི་ཉེར་ཐོབ་ཤར་བ་དང་དུས་མཉམ་
དུ་འཇམ་དཔལ་རྡོ་རྗེ་ལྷ་བཅུ་དགུའི་རྟེན་བརྟེན་པའི་དཀྱིལ་འཁོར་ཡོངས་སུ་རྫོགས་པའི་ཡེ་ཤེས་ཀྱི་སྐུ་
སྐྱ་མ་ལ་སོགས་པ་དཔེ་བཅུ་གཉིས་མཚོན་པར་དངོས་གནས་ལ་ལངས་པ་རྡོ་རྗེ་འཇམ་པ་ཞེས་བྱ་བ་ས་
བཅུའི་དབང་ཕྱུག་རྣམས་དང་སྐལ་བ་མཉམ་པ་དེ་ཐོབ་པར་འགྱུར་ཏེ། ཞལ་ལུང་ལས། རྣལ་འབྱོར་
དབང་ཕྱུག་ཆེན་པོ་ཡི། །ཉིན་མཚན་བཟླས་བརྗོད་གྲངས་བྱེད་དོ། །འདི་ཡི་རྣམ་པའི་ཆོས་ཐམས་ཅད། །
སྒྱུ་མ་དང་ནི་སྨིག་རྒྱུ་དང་། །བྲག་ཆ་འགལ་མེའི་འཁོར་ལོ་དང་། །འཁྲུལ་པ་དྲི་ཟའི་གྲོང་ཁྱེར་དང་། །ཆུ་
བུར་དང་ནི་མིག་འཕྲུལ་དང་། །གཟུགས་བརྙན་ཆུ་ཟླ་ལ་སོགས་པར། །ཐམས་ཅད་ཤེས་ཤིང་ས་བཅུ་
པའི༑ ༑དབང་ཕྱུག་རྣམས་དང་སྐལ་མཉམ་སྟེ། །རང་བཞིན་བཟླས་པ་འདི་ལ་ནི། །རྣལ་འབྱོར་པས་ནི་
རབ་ཏུ་འབད། །ཅེས་གསུངས་ཤིང་། སྒྱུ་མའི་ལུས་སམ་ཡེ་ཤེས་ཀྱིས་སྐུ་དེ་ཐོབ་ནས། དེ་སྙིང་གའི་སྡུད་
རིམ་དང་བཅས་ཏེ་བསྒོམས་པས་དངོས་པོ་ཀུན་གྱི་མཐའ་ཞེས་བྱ་བ་འཁོར་འདས་ཀྱི་བྱེད་པ་པོ། སེམས་
མཐར་ཐུག་པ་དོན་གྱི་འོད་གསལ་དང་། རླུང་མཐར་ཐུག་པ་དག་པའི་ཡེ་ཤེས་ཀྱི་སྐུ་དང་། དེ་འདྲ་བའི་
ཀུན་རྫོབ་བདེན་པ་དང་། དོན་དམ་བདེན་པ་གཉིས་སྐུ་ཐུགས་སུ་དངོས་པོ་ཟུང་གཅིག་ཏུ་དབྱེར་མེད་པ་
མེ་དང་ཚ་བ་ལྟ་བུ་ཆུ་དང་གཤེར་བ་ལྟ་བུར་རོ་གཅིག་པའི་ཟབ་གསལ་གཉིས་མེད་ཅེས་ཡང་ཡང་བསྔགས་
པའི་བདེན་གཉིས་དབྱེར་མེད་ཀྱང་ཐོབ་པར་འགྱུར་ཏེ། གྲོལ་བའི་ཐིག་ལེ་ལས། དེ་བས་ཐབས་དེས་
དངོས་ཀུན་གྱི། །དེ་ཉིད་བདེན་པས་སྒྲུབ་པའོ། །ཞེས་དང་། དེའི་འགྲེལ་བ་ལས་ཀྱང་། དེ་བས་ན་
ཐབས་དེས་དངོས་པོ་ཀུན་གྱི། དེ་ཉིད་བདེན་པས་བསྒྲུབ་པར་བྱའོ། །དངོས་པོ་ཀུན་གྱི་དེ་ཉིད་དེ་ཡང་
ཇི་ལྟ་བུ་ཞེ་ན། གཉིས་སུ་མེད་ཅེས་པ་ནི་བདེན་པ་གཉིས་ཟུང་དུ་འཇུག་པའོ། །ཞེས་གསུངས་སོ། །
སྐབས་འདིའི་ཞལ་ལུང་དང་གྲོལ་བའི་ཐིག་ལེ་རྩ་འགྲེལ་རྣམས་སུ་སྒྱུ་མ་སོགས་ཀྱི་དཔེ་རྣམས་ཀྱིས་ཕྱི་
ནང་གི་ཆོས་ཀུན་སྣང་སྟོང་ཚོགས་པའི་སྒྱུ་མ་ལྟ་བུ་སོགས་ཕར་ཕྱིན་ཐེག་པ་ལྟར་སྟོན་པར་གསུངས་པ་
འདྲ་ཞིག་འདུག་ནའང་དཔེས་མཚོན་ཚུལ་ཐུན་མོང་མ་ཡིན་པ་ནི། རྗེ་བླ་མས་རིམ་ལྔ་གསལ་སྒྲོན་ལས་
གསུངས་པ་ལྟར་ཤེས་དགོས་པས། དེ་ཉིད་ལས། དེ་འདྲ་བའི་སྐུ་དེ་ནི་ཡེ་ཤེས་རྡོ་རྗེ་ཀུན་ལས་བཏུས་
ལས་སྒྱུ་མའི་དཔེ་བཅུ་གཉིས་ཀྱིས་མཚོན་པར་གསུངས་ལ། བཅུ་གཉིས་ནི། སྒྱུ་མ་དང་། ཆུ་ཟླ་དང་།
མིག་ཡོར་དང་། སྨིག་རྒྱུ་དང་། རྨི་ལམ་དང་། བྲག་ཆ་དང་། དྲི་ཟའི་གྲོང་ཁྱེར་དང་། མིག་འཕྲུལ་དང་།
-247-



༤ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༢༽
འཇའ་ཚོན་དང་། གློག་དང་། ཆུའི་ཆུ་བུར་དང༌། མེ་ལོང་ནང་གི་གཟུགས་བརྙན་ནོ། །སྒྱུ་མ་དཔེར་
བླངས་པ་གཅིག་ལས་མེད་ཀྱང་སྒྱུ་མའི་དཔེ་བཅུ་གཉིས་ཞེས་གསུངས་པ་ནི་དཔེའི་ཐོག་མས་གཞན་
རྣམས་ཀྱང་མཚོན་པའི་སྒྱུ་མའི་ལུས་ཀྱི་དཔེ་ཡིན་པ་ལ་དགོངས་སོ། །དེ་ལ་རླུང་སེམས་ཙམ་ལས་རྡོ་རྗེ་
འཆང་གི་སྐུར་བསྐྱེད་པ་ན། ཡན་ལག་དང་། ཉིང་ལག་ཚང་ཡང་རླུང་སེམས་ཙམ་ལས་མེད་པས་སྒྱུ་
མའི་མི་ལྟ་བུའོ། །གར་ཡང་ཁྱབ་པ་ནི་ཆུ་ཟླ་ལྟ་བུའོ། །ཤ་རུས་ལ་སོགས་པ་དང་བྲལ་བས་མིག་ཡོར་ཏེ་
མིའི་གྲིབ་མའི་ལུས་ལྟ་བུའོ། །སྐད་ཅིག་གིས་གཡོ་བ་ནི་སྨིག་རྒྱུ་ལྟ་བུའོ། །རླུང་སེམས་ཙམ་ལས་གྲུབ་
པའི་ལུས་ཡིན་པ་ནི་རྨི་ལམ་དུ་ལུས་རགས་པ་ལས་ཐུང་དུ་བྱེ་བའི་རྨི་ལམ་གྱི་ལུས་ལྟ་བུའོ། །རྣམ་སྨིན་
གྱི་ལུས་དང་རྒྱུད་གཅིག་ཏུ་གཏོགས་ཀྱང་གཞན་དུ་སྣང་བ་ནི་བྲག་ཆ་ལྟ་བུའོ། །སྐུ་དེའི་རྟེན་དང་བརྟེན་
པའི་དཀྱིལ་འཁོར་པ་ནི་དྲི་ཟའི་གྲོང་ཁྱེར་ལྟ་བུའོ། །ཁ་གཅིག་ཡིན་ཀྱང་དུ་མར་སྣང་བ་ནི་མིག་འཕྲུལ་
ལྟ་བུའོ། །སྐུའི་ཁ་དོག་རྣམ་པ་ལྔ་ཐོགས་པ་མེད་ཅིང་མ་འདྲེས་པར་སྣང་བ་ནི་འཇའ་ཚོན་ལྟ་བུའོ། །རྣམ་
སྨིན་གྱི་ལུས་ཀྱི་ཕུང་པོའི་ནང་ནས་གནས་པ་ནི་སྤྲིན་གྱི་གསེབ་ན་གློག་འགྱུ་བ་ལྟ་བུའོ། །སྟོང་པའི་ངང་
ནས་ཐོལ་གྱིས་བཞེངས་པ་ནི་ཤིན་ཏུ་དྭངས་པའི་ཆུ་ལས་ཆུ་བུར་རྡོལ་བ་ལྟ་བུའོ། །ཡན་ལག་དང་ཉིང་
ལག་ཐམས་ཅད་ཡོངས་སུ་རྫོགས་པ་ནི་མེ་ལོང་ལ་རྡོ་རྗེ་འཆང་གི་གཟུགས་བརྙན་ཤར་བ་ལྟ་བུའོ། །ཞེས་
གསུངས་པ་ལྟར་རོ། །སྒྱུ་ལུས་སམ་མ་དག་པའི་ཡེ་ཤེས་ཀྱི་སྐུ་དེ་ཐོབ་པའི་ཕན་ཡོན་ནི། རིམ་ལྔ་ལས།
གཙོ་བོ་བདེ་བ་ཀུན་རང་བཞིན། །སེམས་དཔའ་ཆེན་པོ་འགྲོ་དང་བཞུགས། །གནས་དང་གོས་དང་
ཟས་ལ་སོགས། །མཁའ་ལ་སྐད་ཅིག་དག་གིས་རྙེད། །སྲིད་པ་གཅོད་པར་འགྱུར་བ་དང༌། །འགྲོ་ན་
རབ་མཆོག་སྟོན་པར་འགྱུར། །ལྷ་དང་བཅས་པ་ཀུན་གྱིས་མཆོད། །ཡང་དང་ཡང་དུ་ཕྱག་བྱེད་འགྱུར། །
ཞེས་དང་། རྩ་རྒྱུད་ལས་ཀྱང་། ལུས་དང་ངག་སེམས་རྡོ་རྗེ་ལ། །རྡོ་རྗེ་འཇམ་པ་རབ་ཏུ་བསྒོམ། །ལུས་
དང་ངག་སེམས་ལ་སྤྲོས་པས། །རྡོ་རྗེ་འཇམ་པ་འདྲ་བར་འགྱུར། །དཔག་ཚད་བརྒྱ་ཡི་ཁྱོན་ཙམ་དུ། །རྡོ་
རྗེ་འབར་བའི་འོད་དག་གིས། །རྒྱན་རྣམས་ཀུན་གྱིས་བརྒྱན་པ་ཡིས། །དགའ་བའི་བདག་ཉིད་སྣང་
བར་འགྱུར། །ཚངས་པ་དྲག་པོ་ལ་སོགས་ལྷས། །ནམ་ཡང་མཐོང་བར་མི་ནུས་སོ། །ཞེས་གསུངས་པ་
ལྟར་རོ། །
གསུམ་པ་ཐིག་ལེ་དང་རླུང་གི་རྣལ་འབྱོར་གཉིས་ལ་བྱང་ནས་ལྷན་སྐྱེས་ཀྱི་དགའ་བའི་ཡེ་ཤེས་ཀྱི་
དབང་དུ་བྱས་ནས་སླར་ཡང་སྙིང་གའི་མི་ཤིགས་པའི་ཐིག་ལེ་བསྒོམ་ཚུལ་ནི། ཞལ་ལུང་ལས། དེ་ནི་
-248-



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼འ༽
གཉིས་མེད་ཡེ་ཤེས་ཉིད། །ཀུན་རྫོབ་གཟུགས་ལ་བརྟེན་ནས་ཀྱང་། །མི་གཡོ་ལ་སོགས་གཡོ་དང་
བཅས། །ཞེས་པ་ནས། མི་ཤིགས་ཐིག་ལེ་བསྒོམ་པར་བཤད། །ཅེས་པའི་བར་གྱིས་མི་ཤིགས་པའི་
ཐིག་ལེ་གཡོ་བ་བཅུད་ཀྱི་སེམས་ཅན་དང་། མི་གཡོ་བ་སྣོད་ཀྱི་འཇིག་རྟེན་ཀུན་གྱི་རྩ་བ་ཡིན་པས།
སྒྲུབ་གཞི་འདི་རང་ལ་རང་ཆས་སུ་ཡོད་པའི་ཕྱིར་དམིགས་པ་གནད་དུ་བསྣུན་ནས་འཁོར་བར་འཇུག་
རིམ་དང་སྡུད་རིམ་གཞི་ལ་གནས་པ་དང་འདྲ་བར་སྙིང་གའི་སྤྲོ་བསྡུ་མི་ཤིགས་པའི་ཐིག་ལེ་བསྒོམ་པ་
གནད་ཆེ་བར་གསུངས་ནས། བསྒོམ་ཚུལ་དངོས་སྟོན་པ་ལ། ཚངས་པའི་སྤྱོད་པ་བཞི་པོ་དང་། །ཕྱི་
རོལ་སྟོད་བྱས་ལ་སོགས་པ། །རང་གི་ལྷ་རུ་བསྐྱེད་ནས་ཀྱང་། །ཕྱག་རྒྱ་བཞིས་ནི་རྒྱས་བཏབ་པ། །སྔ་
མ་བཞིན་དུ་ཤེས་བྱས་ནས། །རིམ་པ་འདི་ཡི་ཐིག་ལེ་ལ། །རང་གི་སེམས་ནི་ཡང་དག་གཟུང་། །ཞེས་
པ་ནས། རིམ་པས་བཅུག་ནས་ཐིམ་བྱས་ལ། །སེམས་ནི་ཐིག་ལེར་བཞག་པར་བྱ། །ཞེས་པའི་བར་གྱི་
དོན་དམིགས་རྣམ་སྐྱོང་ཚུལ་ནི། སྒྱུ་ལུས་ཐོབ་ནས་ཀྱང་བསྐྱེད་རིམ་ལྟར་སྒྲུབ་ཐབས་ཀྱི་ཐོག་མར་ཚད་
མེད་བཞི་དང་། རྣམ་ཐར་སྒོ་གསུམ་གྱི་སྟོང་པ་ཉིད་དང་རྟེན་གཞལ་ཡས་ཁང་དང་། བརྟེན་པ་ལྷ་བསྐྱེད་
ཚུལ་རྒྱུ་རྡོ་རྗེ་འཛིན་པ་དང་། ཞུ་བ་གླུས་བསྐུལ་ནས་འབྲས་བུ་རྡོ་རྗེ་འཛིན་པ་ལ་བསྙེན་སྒྲུབ་ཡན་ལག་
བཞི་ཚང་བ་དང༌། ཡུམ་གྱི་བསྙེན་སྒྲུབ་ཡན་ལག་བཞི་དང་། དཀྱིལ་འཁོར་རྒྱལ་མཆོག་དང༌། ལས་
རྒྱལ་མཆོག་རྣམས་བསྐྱེད་ནས། དེ་ནས་རྩ་འཁོར་བསྒོམ་སྟེ་མི་ཤིགས་པའི་ཐིག་ལེ་བསྒོམ་པར་
གསུངས་ལ། འོན་ཀྱང་ལྷ་བསྐྱེད་ཚུལ་ཡུད་ཙམ་གྱིས་བསྒོམ་ཞིང་། དེ་ཡང་ཡིད་ངོ་ཙམ་མ་ཡིན་པར་
སྐབས་འདི་ནས་དངོས་གནས་ལ་བསྐྱེད་ནུས་པས་ཁྱད་པར་ཆེན་པོ་ཡོད་དོ། །དེ་ལྟར་དཀྱིལ་འཁོར་
ཡོངས་རྫོགས་བསྒོམས་ནས་རྩ་གསུམ་འཁོར་ལོ་དྲུག་དང་བཅས་པ་བསྒོམས་ལ། རང་ཉིད་གཙོ་བོར་
གསལ་བའི་ཐུགས་ཀར་ཟླ་བ་ལ་ཕྱག་མཚན། དེའི་འཆང་བཟུང་གི་ལྟེ་བར་རྟེན་བརྟེན་པ་ཡོངས་རྫོགས་
ཀྱི་གཙོ་བོ་ཡེ་ཤེས་སེམས་དཔའ་དེའི་ཐུགས་ཀར་ཡང་རལ་གྲིའི་འཆང་བཟུང་གི་དབུས་སུ་མི་ཤིགས་
པའི་ཐིག་ལེའི་ངོ་བོ་མཾ་དམར་སེར་འོད་ཟེར་རྣམ་པ་ལྔ་འཕྲོ་བ་ལ་སེམས་དལ་བུས་བཟུང་བའི་ངང་ནས།
ས་བོན་དེ་ལས་འོད་ཟེར་རྣམ་པ་ལྔ་འཕྲོས་པ་ནང་ནས་རིམ་གྱིས་ཕྱིར་འབྱུང་བ་རང་དམ་ཚིག་སེམས་
དཔའི་སྣ་བུག་གཡས་ནས་འཐོན་པའི་རྩེ་མོ་ལ། དལ་བུས་བཟུང་བའི་ངང་ནས། དཀྱིལ་འཁོར་གྱི་
འཁོར་ལོ་ཡོངས་སུ་རྫོགས་པ་དཔག་ཏུ་མེད་པ་སྤྲུལ་པས་ཕྱོགས་བཅུའི་འཇིག་རྟེན་ཀུན་ཁྱབ་པར་བྱས་
ཏེ༑ དེ་རྣམས་ལས་ཀྱང་འོད་ཟེར་སྤྲོ་བ་བདུད་རྩིའི་རྒྱུན་འབེབས་པ་སོགས་བྱས་པའི་མཐར་འོད་དུ་ཞུ་
- 249 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ནས༑ སེམས་ཅན་རྣམས་ལ་ཐིམ་པས་སེམས་ཅན་ཐམས་ཅད་ཀྱི་གཟུང་འཛིན་གྱི་ཀུན་རྟོག་ཐམས་ཅད་
རྣམ་པར་གསལ་ནས་སེམས་ཅན་ཐམས་ཅད་ཀྱང་དཀྱིལ་འཁོར་གྱི་འཁོར་ལོར་བྱས། དེ་ནས་དེ་
ཐམས་ཅད་བྱང་ཆུབ་ཀྱི་སེམས་ཡེ་ཤེས་ཀྱི་ངོ་བོར་ཞུ་ནས་ཚུར་འདུས་པ་རང་གི་སྣ་བུག་གཡས་ནས་
སོང་བ་རྩ་དབུ་མའི་ལམ་བརྒྱུད་དེ། ཐུགས་ཀའི་རལ་གྲིའི་འཆང་བཟུང་གི་དཀྱིལ་འཁོར་གྱི་གཙོ་བོའི་
ཤངས་བུག་ནས་སོང་བ་དེའི་ཐུགས་ཀའི་རལ་གྲིའི་འཆང་བཟུང་གི་དབུས་ཀྱི་མཾ་ཡིག་ལ་ཐིམ་པས་མཾ་
ཡིག་དེ་ཉིད་མདོ་རྒྱུད་ཀུན་ལས་གསུངས་པའི་སྟོབས་དང་མི་འཇིགས་པ་སོགས་བསྐྱེད་པར་བྱེད་པའི་
མི་ཤིགས་པའི་ཐིག་ལེ་ཡུངས་འབྲུ་ཙམ་དཀར་ལ་དམར་བའི་མདངས་ཆགས་པ། ཁ་དོག་སྣ་ཚོགས་
པའི་འོད་ཟེར་ལྔ་འབར་བར་གྱུར་པ་ལ་སེམས་བཟུང་། དེ་ནས་ཐིག་ལེ་དེ་ལས་འོད་འཕྲོས་པས་ནང་
ནས་ཕྱིར་རིམ་གྱིས་འོད་གསལ་བར་བྱས། དེ་ཡང་ཐོག་མར་ཐིག་ལེ་རང་གི་རྟེན་རལ་གྲི་དང་། དེ་ལས་
ཕྱིར་བྱུང་ནས་ཡེ་ཤེས་སེམས་དཔའི་ལུས་ཀྱི་ནང་དང་། དེའི་ཕྱི་དང་། དེའི་འཁོར་བཅོ་བརྒྱད་དང་།
རྟེན་གཞལ་ཡས་ཁང་ཆོས་འབྱུང་དང་བཅས་པ་དང་། དེའི་རྟེན་རལ་གྲི་དང་བཅས་པ་གསལ་བར་བྱས།
དེ་ལས་ཀྱང་ཕྱིར་བྱུང་བས་རང་ཉིད་དཀྱིལ་འཁོར་གྱི་གཙོ་བོ་དམ་ཚིག་སེམས་དཔའི་ལུས་ཀྱི་ནང་ཐམས་
ཅད་གསལ་བར་བྱས་ཏེ། མཐེ་བོའི་རྩ་བ་ལ་སོགས་པ་གནས་བཅུ་དྲུག་ན་གནས་པའི་བྱང་སེམས་
དཀར་པོ་སྒྲ་ཡིག་བཅུ་དྲུག་གི་གཟུགས་སུ་གནས་པ་བཀུག་ནས། གནས་སོ་སོ་ནས་རྩའི་ལམ་བརྒྱུད་དེ་
འོངས་པ་ཡེ་ཤེས་སེམས་དཔའི་དཀྱིལ་འཁོར་གྱི་གཙོ་བོའི་ཐུགས་ཀའི་མི་ཤིགས་པའི་ཐིག་ལེ་ལ་ལྷག་
མ་མ་ལུས་པར་ཐིམ་པར་བསམས་ལ་སེམས་བཟུང་། དེ་ནས་ཐིག་ལེ་དེ་ཉིད་ཀྱི་ནང་དུ་ཆོས་འབྱུང་
བསྐྱེད་པ་ནས་བཟུང་སྟེ་བདུད་རྩི་མྱང་བའི་བར། ཏིང་འཛིན་གྱིས་སྐད་ཅིག་མ་བསྒོམས་ནས། དེའི་
དབུས་ཀྱི་དམ་ཚིག་སེམས་དཔའི་ཐུགས་ཀར་ཡང་ཡེ་ཤེས་སེམས་དཔའ་དང་དེའི་ཐུགས་ཀར་ཕྱག་
མཚན་གྱི་འཆང་བཟུང་གི་དབུས་སུ་ཟླ་གདན་ལ་རང་སྣང་གི་ཐིག་ལེ་ཡེ་ཤེས་ལྔའི་རང་བཞིན་འོད་ཟེར་
རྣམ་པ་ལྔ་འབར་བ་མཚན་མ་ཐམས་ཅད་ཀྱིས་མ་སྤྲོས་པའི་ངོ་བོར་བསྒོམས་ལ་སེམས་བཟུང་། དེ་ནས་
ཡང་ཐིག་ལེ་དེ་ལས་འོད་ཟེར་འཕྲོས་པས་རང་གི་རྟེན་དང་། དེ་གནས་པའི་ཡེ་ཤེས་སེམས་དཔའི་ནང་
དང་ཕྱི་དང་ཡེ་ཤེས་སེམས་དཔའ་དེ་གནས་པའི་དམ་ཚིག་གི་སེམས་དཔའ་དང་། དེའི་འཁོར་དང་།
རྟེན་གཞལ་ཡས་ཁང་ཆོས་འབྱུང་དང་བཅས་པ་དང་། དེ་གནས་པའི་མི་ཤིགས་པའི་ཐིག་ལེ་དང་རལ་
གྲི་དང་། དེ་གནས་པའི་དཀྱིལ་འཁོར་བར་མའི་གཙོ་བོ་དང་། དེའི་འཁོར་གཞལ་ཡས་ཁང་དང་བཅས་
- 250 -



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །འ༽
པ་དང་། དེའི་རྟེན་རལ་གྲི་རྣམས་དང་། དེ་ནས་རང་གི་གནས་བཅུ་དྲུག་པོ་གསལ་བར་བྱས་ནས་ཡི་གེ་
བཅུ་དྲུག་སྔར་ལྟར་བཞག་པའི་འོད་ཟེར་རང་གི་ལུས་ལས་ཕྱིར་བྱུང་བས། རང་དམ་ཚིག་སེམས་དཔའི་
ལུས་ཀྱི་ཕྱི་དང་། འཁོར་བཅོ་བརྒྱད་དང་། རྟེན་གཞལ་ཡས་ཁང་ཆོས་འབྱུང་ར་བ་མེ་རི་དང་བཅས་པ་
གསལ་བར་བྱས་ཏེ། ཕྱོགས་བཅུ་ཀུན་གྱི་བདེ་བར་གཤེགས་པ་ཐམས་ཅད་ཀྱི་སྤྱན་སྔར་གཤེགས་ཏེ་
བདུད་རྩི་ཞུས་པ་དེ་རྣམས་ཀྱིས་ཀྱང་གནང་བས། འོད་ཟེར་དེ་རྣམས་བདེ་བར་གཤེགས་པ་རྣམས་ཀྱི་
ཞལ་ནས་ཞུགས་ཏེ། དེ་རྣམས་ཀྱི་ཐུགས་ཀའི་མི་ཤིགས་པའི་ཐིག་ལེ་ལས། ཆ་ཤས་ལྔའི་ཡི་གེ་ཧཱུཾ་གྱི་
གཟུགས་སུ་གནས་པའི་བདུད་རྩི་བླངས་ནས་དེ་རྣམས་ཀྱི་རྡོ་རྗེའི་ལམ་ནས་བྱུང་སྟེ། བདུད་རྩི་འོ་མའི་
མདོག་དང་རྒྱུན་ལྟ་བུ་ཕྱོགས་བཅུ་ཀུན་ནས་འོངས་བ་དེས། ཁམས་གསུམ་གྱི་སེམས་ཅན་ཐམས་ཅད་
དང༌། ཐེག་པ་གསུམ་གྱི་བྱང་སེམས་དང་ཉན་རང་ཐམས་ཅད་ལ། སྣོད་ཀྱི་འཇིག་རྟེན་ཐམས་ཅད་བྱང་
ཆུབ་ཀྱི་སེམས་ཀྱི་ངོ་བོའི་བདུད་རྩིར་ཞུ་བར་བྱས་པ། དམ་ཚིག་སེམས་དཔའི་དཀྱིལ་འཁོར་གྱི་བསྲུང་
བའི་འཁོར་ལོ་ལ་ཐིམ། དེ་ཡང་དེ་བཞིན་དུ་ཞུ་ནས་ཆོས་འབྱུང་དང་། དེ་ཡང་རྟེན་གྱི་འཁོར་ལོ་དང་། དེ་
ཡང་འཁོར་བཅོ་བརྒྱད་པོ་དང་། དེ་ཡང་བདག་དང་། བདག་ཉིད་ཀྱང་དེ་བཞིན་དུ་འོད་དུ་ཞུ་ནས་མི་སྣང་
བར་གྱུར་ཏེ། ཡེ་ཤེས་སེམས་དཔའི་དཀྱིལ་འཁོར་གྱི་གནས་ཕྱག་མཚན་དང་། དེའི་ནང་གི་རྟེན་དང་།
བརྟེན་པ་འཁོར་གྱི་ལྷ་དང་། དེའི་གཙོ་བོ་ཡེ་ཤེས་སེམས་དཔའ་དང་དེ་ཐུགས་ཀའི་རལ་གྲི་ལ་བསྡུས་ཏེ།
རལ་གྲི་དེ་དང་དེའི་ལྟེ་བའི་མི་ཤིགས་པའི་ཐིག་ལེ་ལ་སེམས་བཟུང་ཞིང་མཐར་ཕྱག་མཚན་དེ་ཡང་
བསྡུས་ཏེ་མི་ཤིགས་པའི་ཐིག་ལེ་འབའ་ཞིག་ལ་སེམས་བཟུང་བར་བྱའོ། །དེ་ནས་ཡང་མི་ཤིགས་པའི་
ཐིག་ལེ་དེ་ཉིད་ཀྱང་། དེའི་ནང་གི་ཆོས་འབྱུང་། གཞལ་ཡས་ཁང་འཁོར་དེ་རྣམས་ཀྱང་གཙོ་བོ་དང་། དེ་
ཡང་དེའི་ཡེ་ཤེས་སེམས་དཔའ་དང་། དེ་ཡང་དེའི་ཐུགས་ཀའི་ཕྱག་མཚན་དང་། དེ་ཡང་དེའི་འཆང་
བཟུང་གི་དབུས་ཀྱི་རང་སྣང་གི་ཐིག་ལེ་ཤིན་ཏུ་ཕྲ་བ་ལ་བསྡུས་ཏེ། དེ་འབའ་ཞིག་ལ་བླ་མའི་མན་ངག་
གིས་སེམས་ཡང་དང་ཡང་དུ་བཟུང་བར་བྱའོ། །དེ་ནས་ཡང་ནང་ནས་རིམ་གྱིས་ཕྱིར་སྤྲོས་ཏེ་སྔར་ལྟར་
མི་ཤིགས་པའི་ཐིག་ལེའི་ནང་གི་རྟེན་བརྟེན་པ་དང་། མི་ཤིགས་པའི་ཐིག་ལེ་གང་ལ་གནས་པའི་ཡེ་
ཤེས་སེམས་དཔའི་རྟེན་བརྟེན་པ་དང་། རང་དམ་ཚིག་སེམས་དཔའི་རྟེན་བརྟེན་པ་དང་། སྣོད་དང་
བཅུད་ཐམས་ཅད་སྔར་ལྟར་གྲུབ་པར་བྱས་ནས། བདེར་གཤེགས་རྣམས་ཀྱི་བདུད་རྩི་ཞུ་བ་དང་། དེས་
སྣོད་བཅུད་ཐམས་ཅད་བྱང་ཆུབ་ཀྱི་སེམས་ཀྱི་བདུད་རྩི་ཞུ་བ་ཕྱི་ཡི་སྲུང་འཁོར་ནས་བརྩམས་ཏེ། དམ་
-251-



(པ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཚིག་པའི་རྟེན་བརྟེན་པ་དང་། ཡེ་ཤེས་པའི་རྟེན་བརྟེན་པ་དང་། མི་ཤིགས་པའི་ཐིག་ལེའི་ནང་གི་རྟེན་
བརྟེན་པ་ཐམས་ཅད་བསྡུས་ནས་རང་སྣང་གི་ཐིག་ལེ་ལ་སེམས་འཛིན་པའི་བར་ལུགས་འབྱུང་གིས་
སྡུད་པ་དང་། ལུགས་ལྡོག་གིས་སྤྲོས་པ་ཡང་ནས་ཡང་དུ་བྱ་སྟེ། འདི་ནི་གསང་འདུས་འཕགས་ལུགས་
ལ་རྗེས་གཞིག་དང་། (རིག་རིལ་)འཛིན་གཉིས་ཀྱིས་མ་དག་པའི་སྒྱུ་མའི་སྐུ་འོད་གསལ་དུ་སྡུད་པ་དང་
གནད་གཅིག་ཡིན་གསུངས་སོ། །དེ་ལྟར་མི་ཤིགས་པའི་ཐིག་ལེ་འདི་བསྒོམ་པ་ཡང་དང་ཡང་དུ་བྱེད་པ་
དེའི་ཚེ་ཡང་ལས་རྒྱ་དང་སྙོམས་པར་འཇུག་བཞིན་པའི་ངང་ནས་བྱ་དགོས་ལ། ཕྱག་རྒྱ་མ་མཚན་ཉིད་
ཚང་བ་དང་ལྷན་ཅིག་ཏུ་སྨོན་པའི་བརྟུལ་ཞུགས་ཟླ་བ་བཅོ་བརྒྱད་ལ་སོགས་པ་སྤྱོད་ཚུལ་ཇི་ལྟར་བཤད་
པ་དེ་ལྟར་བྱས་པས་ས་ཆུ་ལ་ཐིམ་པ་སོགས་ཀྱི་རྟགས་རྣམས་དང་འོད་གསལ་ཡང་ཡང་འཆར་མོད་ཀྱང་།
རེ་ཞིག་དོན་གྱི་འོད་གསལ་གཉིས་མེད་ཡེ་ཤེས་ཐོབ་མི་ནུས་ལ། ནམ་ཞིག་ན་དོན་གྱི་འོད་གསལ་ཐོབ་
ཏུ་ཉེ་བའི་མཚན་མ་མཐོང་བ་ན། ཚེས་བཅོ་ལྔ་ལྟ་བུའི་སྲོད་ལ་བླ་མ་ལ་ཚོགས་ཀྱི་མཆོད་པ་སྔོན་དུ་འགྲོ་
བས༑ མཚན་ཕྱེད་ན་དབང་གསུམ་པ་དངོས་དབང་ཞུས་ནས་འོད་གསལ་གྱི་གདམས་པ་ཉན་ནས་
བསྒོམས་པས་ཐོ་རངས་ནམ་མཁའ་ (གློད་སློད་)བྱེད་ཀྱི་སྐྱོན་གསུམ་དང་བྲལ་བའི་དུས་སུ། རྣལ་འབྱོར་
པ་དེས་ཀྱང་གོང་དུ་བཤད་པའི་སྙིང་གའི་སྡུད་རིམ་བསྒོམས་པས། ཐོག་མར་ས་ཆུ་ལ་ཐིམ་པའི་རྟགས་
ནས་བཟུང་མཚན་མ་ལྔ་དང་། སྣང་བ་དཀར་ལམ་དམར་ལམ་ནག་ལམ་གསུམ་གྱི་མཐར་དཔེའི་འོད་
གསལ་ཅུང་ཟད་ཤར་བའི་རྗེས་སུ་འོད་གསལ་དེ་ཆོས་ཐམས་ཅད་ཀྱི་མཐའི་གནས་ལུགས་དེ་བཞིན་
ཉིད་ལ་གཉིས་སྣང་ཕྲ་མོས་ཀྱང་བར་མ་ཆོད་པར་ཆུ་ལ་ཆུ་བཞག་པ་ལྟར་སོང་ནས་ཡང་དག་པའི་མཐའ་
མངོན་སུམ་དུ་རྟོགས་པ་དང་དུས་མཉམ་དུ་མ་དག་པའི་ཡེ་ཤེས་ཀྱི་སྐུ་དེ་ཡང་མེ་ལོང་ལ་ཧ་བཏབ་་་
པའམ། ལྟེང་ཀའི་འཁྱགས་རོམ་ཆུར་ཞུ་བ་ལྟར་སྟོད་སྨད་རྒྱབ་མདུན་ཐམས་ཅད་ནས་འོད་དུ་ཞུ་སྟེ་སྣང་
བའི་ཐིག་ལེའི་སེམས་དང་རླུང་དོན་གྱི་འོད་གསལ་གྱི་སེམས་དང་བཞོན་པར་གྱུར་པ་དེ་ལ་ཐིམ་ནས་
ནམ་མཁའ་དྭངས་པ་ལ་སྤྲིན་དེངས་པ་བཞིན་དུ་འགྱུར་ཞིང་། དེ་ནས་མཉམ་བཞག་དེ་ལས་ལྡང་བར་
རྩོམ་པ་ན། ལུགས་ལྡོག་གི་ཉེར་ཐོབ་ཤར་བ་དང་དུས་མཉམ་དུ་མཉམ་བཞག་དེའི་བཞོན་པར་གྱུར་
པའི་རླུང་འོད་ཟེར་ལྔ་པས་ཉེར་ལེན་དང༌། འོད་གསལ་གྱི་སེམས་དེས་ལྷན་ཅིག་བྱེད་རྐྱེན་བྱས་པ་ལ་
བརྟེན་ནས། དག་པའི་སྒྱུ་མའི་སྐུའམ་ཤིན་ཏུ་དག་པའི་ཡེ་ཤེས་ཀྱི་སྐུའམ་རྫོགས་པ་ཆེན་པོ་ཡེ་ཤེས་སྤྱི་
ཡི་གཟུགས་ཞེས་བྱ་བ་རྟེན་དང་བརྟེན་པར་བཅས་པ་ཡོངས་སུ་རྫོགས་པའི་རྡོ་རྗེའི་སྐུ། ཕུང་པོ་རྙིང་པའི་
- 252 -



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼༢༽
ཕྱི་ནང་གང་རུང་དུ་འགྲུབ་པར་འགྱུར་ཏེ། ཞལ་ལུང་ལས། རང་གི་དབང་པོ་དེར་བཟུང་ནས། །ས་ཡི་
དཀྱིལ་འཁོར་ཆུ་ལ་ཞུགས། །ཞེས་པ་ནས། འདི་ནི་ཡང་དག་གོམས་བྱས་པས། །མི་གནས་མྱ་ངན་
འདས་པ་ཆེ། །ཐབས་ཀུན་གྱི་ནི་བསྒྲུབ་བྱ་མཆོག །རྡོ་རྗེ་འཆང་བ་ཆེན་པོར་ཐོབ། །འདི་ནི་ལྷན་ཅིག་
སྐྱེས་པ་ཡིས། །ཡེ་ཤེས་འབའ་ཞིག་དབང་བྱས་ནས། །རིམ་པ་གཉིས་པ་བསྒོམ་པའི་ཐབས། །མི་
ཤིགས་ཐིག་ལེ་བསྒོམ་པའོ། །ཞེས་གསུངས་པ་ལྟར་རོ། །དེ་འདྲ་བའི་ཟབ་པ་དོན་གྱི་འོད་གསལ་དང་།
གསལ་བ་དག་པའི་ཡེ་ཤེས་ཀྱི་སྐུ་ཟུང་དུ་འཇུག་པ་དེ་གཉིས་སོ་སོ་དང་ཟུང་དུ་འཇུག་པ་དེའི་མིང་གི་
རྣམ་གྲངས་ནི། འདི་ཉིད་ལས། རྣམ་གྲངས་དག་ཀྱང་ཡོངས་སུ་བསྟན། །དེ་བཞིན་ཉིད་དང་ཡང་དག་
མཐའ། །ཞེས་པ་ནས། དེར་ནི་དེ་བཞིན་ཉིད་དག་ལས། །གཞན་ནི་ཅི་ཡང་མ་གསུངས་སོ། །ཞེས་པ་
ལྟར་རོ། ། །
གསུམ་པ་འབྲས་བུ་མངོན་དུ་བྱེད་པའི་ཚུལ་ནི། ཞལ་ལུང་ལས། བདག་ཉིད་ཅན་དེས་སྒྲུབ་
པའི་མཆོག །ཇི་སྐད་གསུངས་པ་བརྩམ་པར་བྱ། །ལྷ་མོ་ཀླུ་མོ་གནོད་སྦྱིན་མོ། །མི་མོ་མིའམ་ཅི་མོའམ། །
མཁའ་འགྲོ་མ་ལ་སོགས་པ་རྣམས། །རང་གི་ནུས་པས་བརྩམ་པར་བྱ། །སྨྱོན་པའི་བརྟུལ་ཞུགས་ལ་
སོགས་པས། །ཟླ་དྲུག་སོགས་པར་རབ་ཏུ་འབད། །དེ་ཡི་རྗེ་བཙུན་ཡིག་མེད་པ། །དཔལ་ལྡན་སངས་
རྒྱས་ཀུན་ངོ་བོ། །རྡོ་རྗེ་འཛིན་པ་ཐམས་ཅད་གནས། །ཞེས་པ་ནས། འདི་ནི་རང་བྱུང་བཅོམ་ལྡན་
འདས། །གཅིག་པུ་རབ་ཏུ་ཆེ་བའི་ལྷ། །ལྷག་པའི་ལྷ་ཞེས་བྱ་བ་ནི། །བཅུ་གསུམ་པ་ཞེས་བྱ་བར་བཤད། །
ཅེས་པའི་བར་དང་། གྲོལ་བའི་ཐིག་ལེ་ལས་ཀྱང་། དེ་འདྲའི་སྤྱོད་པ་ལ་གནས་པ། །ཞེས་པ་ནས།
སངས་རྒྱས་ཀུན་གྱི་བསྒྲུབ་བྱའོ། །ཞེས་དང་། དེའི་འགྲེལ་བ་ལས་ཀྱང་། དེ་འདྲའི་སྤྱོད་པ་ཞེས་པ་ནི།
གོང་དུ་གསུངས་པའི་སྤྱོད་པ་དང་། རིག་པ་གསང་བའི་བརྟུལ་ཞུགས་དང་མཚན་མ་བཞི་མངོན་དུ་གྱུར་
བའི་རྣལ་འབྱོར་པ་དེས་ཟླ་བ་དྲུག་ལ་སོགས་པར་གནས་པས་སྐད་ཅིག་གིས་ནི་ཞེས་པ་ནི་རང་གི་
རིགས་ཀྱི་བུ་མོ་དང་ལྷན་ཅིག་ཏུ་རྩེ་ཞིང་རོལ་པའི་ལྷན་ཅིག་སྐྱེས་པའི་དགའ་བའི་ཡན་ལག་དང་བཅས་
པའི་དུས་ཞེས་སོ། །སྦྱོར་བ་བདུན་རྟོགས་ནས་ཞེས་པ་ནི་དགའ་བའི་སྦྱོར་བ་གཉིས་དང་། དགའ་བ་
བར་མའི་སྦྱོར་བ་གཉིས་དང་། དགའ་བྲལ་གྱི་སྦྱོར་བ་གཅིག་དང་། གསུམ་གྱི་སྦྱོར་བ་གཉིས་ཏེ་བདུན་
རྟོགས་པའོ། །དེ་རྟོགས་ནས་འཁོར་བ་ཇི་སྲིད་ཡོད་པ་དེ་སྲིད་ཀྱི་བར་དུ་རོ་མྱང་བའི་མཚན་ཉིད་བརྒྱད་
བརྟག་པ་དང་གཅིག་པ་དང་བསིལ་བ་དང་མི་གདུང་བ་དང་། བདེ་བ་དང་དྲི་མ་མེད་པ་དགའ་བ་དང་
པའི་དུས་མ་དང་ལྷན་ཅིག་རྒྱག་ལ་སོགས་པའ་བརྟུལ་ཞུགས་ལྡན
-253-



s
，
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཡིད་བདེ་བ་དང་ལྡན་པར་གྱུར་པ་དེས་ལ་ནི་ཡང་དག་པའི་ཡེ་ཤེས་དབང་དུ་གྱུར་པའི་རྣལ་འབྱོར་པ་སྟེ་
མཐར་ཐུག་པའོ། །ཇི་ལྟ་བུ་ཞེ་ན། བྱ་བ་བྱས་པའི་ཞེས་པ་ལ་སོགས་པའོ། །ཞེས་གསུངས་པ་ལྟར་ཟབ་
གསལ་གཉིས་མེད་སློབ་པའི་ཟུང་འཇུག་ལ་གནས་པ་དེས་ཡང་དག་པའི་ཡེ་ཤེས་དབང་དུ་གྱུར་པ་
མཐར་ཐུག་པའི་མི་སློབ་པའི་ཟུང་འཇུག་མཚན་གྱི་རྣམ་གྲངས་བྱ་བ་བྱས་པ་ནས། བདག་པོ་རྡོ་རྗེ་འཆང་
ཞེས་པའི་བར་དང་ལྡན་པ་དེ་མངོན་དུ་བྱ་བའི་ཕྱིར་རི་དྭགས་གཤོར་བ་དང་ཕྱག་རྒྱ་དང་སྙོམས་པར་
འཇུག་པ་དང་། གདུལ་བྱ་ལ་ཆོས་སྟོན་པ་སོགས་བརྟུལ་ཞུགས་ཀྱི་སྤྱོད་པ་ཟླ་བ་དྲུག་ལ་སོགས་པ་སྤྱད་
པས་མི་སློབ་པའི་ཟུང་འཇུག་མངོན་དུ་འགྱུར་བའི་མཚན་མ་བརྟན་པོ་མཐོང་བ་ན། ཚེས་བཅོ་ལྔ་ལྟ་བུའི་
ཐོ་རངས་རིག་མ་དང་སྙོམས་པར་འཇུག་བཞིན་པའི་མུ་ནས་ཆོས་ཐམས་ཅད་སྟོང་པ་ཉིད་ཀྱི་གནས་
ཚུལ་ལ་མཉམ་པར་བཞག་པས་སྐད་ཅིག་གིས་སྦྱོར་བ་བདུན་རྟོགས་པའི་ཡེ་ཤེས་སློབ་པ་མཐའི་དོན་གྱི་
འོད་གསལ་དེས་ཤེས་སྒྲིབ་ཀྱི་དངོས་གཉེན་བྱས་ནས་དེའི་མཇུག་ཐོག་ཏུ་རོ་མྱང་གི་མཚན་ཉིད་བརྒྱད་
དང་ལྡན་པ་མཐར་ཐུག་པའི་མི་སློབ་པའི་ཟུང་འཇུག་སྐུ་གསུམ་གྱི་བདག་ཉིད་ཅན་ཐོབ་ནས་སྤྲུལ་སྐུ་བྱེ་
བ་ཐེར་འབུམ་ལ་སོགས་པའི་གྲངས་ཀྱིས་མི་ཆོད་པ་ཅིག་ཅར་དུ་སྤོ་བ་སོགས་ལྷུན་གྱིས་གྲུབ་ཅིང་རྒྱུན་
མི་འཆད་པའི་འཕྲིན་ལས་ཀྱིས་ནམ་མཁའ་ཇི་སྲིད་གནས་ཀྱི་བར་དུ་འགྲོ་བའི་རེ་བ་སྐོང་བ་ལ་ཡིད་
བཞིན་གྱི་ནོར་བུ་ལྟར་འགྱུར་བ་ལགས་སོ། །དེ་ལྟར་ལུགས་འདིའི་རྫོགས་རིམ་གྱི་དམིགས་པ་ཐུན་མོང་
མ་ཡིན་པ་སྐྱོང་ཚུལ་གྱི་ངོ་བོ་ཙམ་བསྡུས་ནས་བསྟན་པ་འདི་ནི་རྗེ་བཙུན་རང་གི་བཀའ་སློབ་དཔོན་གྱིས་
བསྡུས་པ་ཞལ་ལུང་རྩ་འགྲེལ་དང་། གྲོལ་པའི་ཐིག་ལེ་རྩ་འགྲེལ་ལས་ཇི་ལྟར་འབྱུང་བ་ལྟར་རྗེ་རིན་པོ་
ཆེའི་གསུང་རབ་སྔགས་རིམ་ཆེན་མོ་དང་རིམ་ལྔ་གསལ་སྒྲོན་དང་
། བླ་མ་རྣམས་ལས་དངོས་སུ་ཐོབ་
པའི་མན་ངག་རྣམས་བསྟུན་ནས་འགོད་པ་ཡིན་ལ། འོན་ཀྱང་འདིར་རྩ་འགྲེལ་རྣམས་ཀྱི་ཚིག་ཟིན་ལ་
སྤྱོད་པ་ཟླ་བ་དྲུག་ལ་སྤྱོད་པ་ཡེ་ཤེས་ཅུང་ཟད་དབང་བའི་སྐབས་ལ་བཤད་པ་འདི་ནི་སློབ་པའི་ཟུང་
འཇུག་པས་མི་སློབ་པའི་ཟུང་འཇུག་གི་ཉེ་རྒྱུའི་སྤྱོད་པ་ལ་བཤད་པ་དང་། རྩ་འགྲེལ་དུ་སྦྱོར་བ་བདུན་
རྟོགས་ནས་རོ་མྱང་བརྒྱད་དང་ལྡན་པ་སོགས་མཚན་གྱི་རྣམ་གྲངས་ཡེ་ཤེས་པ་ཡང་དག་པར་དབང་བ་
བདེན་གཉིས་དབྱེར་མེད་ཐོབ་པའི་སྐབས་ལ་བཤད་པ་སོགས་འདི་ན་འབྲས་བུའི་སྐབས་ལ་བཤད་པ་
རྣམས་འགལ་བ་མ་ཡིན་ཏེ། སྒྱུ་ལུས་པ་དོན་གྱི་འོད་གསལ་གྱི་ཆེད་དུ་སྤྱོད་པ་བྱེད་པ་དང༌། སློབ་པའི་
ཟུང་འཇུག་པས་ནི་སློབ་པའི་ཟུང་འཇུག་གི་ཆེད་དུ་སྤྱོད་པ་བྱེད་ཚུལ་མཚུངས་པའི་ཕྱིར་དང་། མཚན་གྱི་
- 254 -



t
(*༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼༢༽
རྣམ་གྲངས་རྡོ་རྗེ་འཆང་སོགས་སློབ་པ་དང་མི་སློབ་པའི་ཟུང་འཇུག་གཉིས་ཀ་ལ་འདྲ་བར་ཡང་ཡང་
གསུངས་པའི་ཕྱིར་རོ། །སྙིང་ཐག་པ་ནས་ཆོས་འདི་ལ་བློ་གཏད་ནས་སྦྱོང་རྒྱུ་ཡིན་ན་ནི་འདིར་ཡི་གེར་
བྲིས་པ་ཙམ་ཞིག་གིས་གར་ཡང་མི་ཕྱིན་པས་བླ་མ་མཁས་པ་ལས་རིམ་གཉིས་ཀྱི་གདམས་པ་ཡང་དང་
ཡང་དུ་ཉན་པ་དང་། རིམ་ལྔ་གསལ་སྒྲོན་སོགས་རྗེ་རིན་པོ་ཆེ་ཡབ་སྲས་ཀྱི་ལེགས་བཤད་རྣམས་ལས་
ཞིབ་ཆ་མཐའ་དག་ཤེས་པར་བྱེད་དགོས་སོ། ། །
གསུམ་པ་རྫོགས་རིམ་ཡོངས་སུ་རྫོགས་པ་ཚེ་དེ་ལ་བསྒོམ་མི་ནུས་པས་འཕོ་བ་ཉམས་སུ་ལེན་
ཚུལ་ནི། ཞལ་ལུང་ལས། ད་ནི་རང་ཉིད་བྱིན་བརླབས་པའི། །རིམ་པ་འདི་ནི་རྣལ་འབྱོར་བ། །བྱ་བས་
བསྐལ་པ་འགའ་ཞིག་ལ། །ཡང་དག་ཏུ་ནི་བཤད་པར་བྱ། །ཞེས་པ་ནས། གལ་ཏེ་སྐུ་གསུམ་མ་གྲུབ་ན། །
རིག་པ་འཛིན་པའི་གཙོར་འགྱུར་ཏེ། །རིམ་གྱིས་ཕྱག་རྒྱ་ཆེན་པོར་འགྱུར། །ཞེས་པའི་བར་གྱིས་འཕོ་བ་
ཉམས་སུ་ལེན་པའི་གང་ཟག་དང་། དུས་ནམ་གྱི་ཚེ་ཉམས་སུ་ལེན་པ། ཉམས་སུ་ལེན་པའི་སྔོན་འགྲོ་
དངོས་གཞི་ཕན་ཡོན་དང་བཅས་པ་སྟོན་པ་རྣམས་མདོར་བསྡུས་ནས་བཤད་ན། རྫོགས་རིམ་གྱི་སྒོ་ནས་
ཡེ་ཤེས་ལ་ཡང་དག་པར་དབང་བའི་རྟོགས་པ་ཚེ་དེར་རྒྱུད་ལ་སྐྱེ་མི་ནུས་ལ། འདིའི་བུམ་དབང་སོགས་
ཐོབ་ཅིང་བསྐྱེད་རིམ་དང་རྫོགས་རིམ་གྱི་ཆ་འགའ་ཞིག་ཉམས་སུ་ལེན་ནུས་པ། དམ་ཚིག་དང་སྡོམ་པ་
དག་ཅིང་ཐུན་བཞིའི་རྣལ་འབྱོར་ལ་འབད་པའི་སྒྲུབ་པ་པོས་རང་ཉིད་འཆི་བའི་མཚན་མ་ལྷ་འཁྲུགས་པ་
དང་འབྱུང་བ་འཁྲུགས་པ་སོགས་མཐོང་ནས་འཆི་སླུ་ལ་སོགས་པས་བཟློག་མ་ནུས་ཤིང་། ཧ་ཅང་ནད་
ཀྱིས་ཟུངས་ཟད་པ་མ་ཡིན་པ་དེའི་ཚེ་འཕོ་བའི་ལས་ལ་སྦྱར་བར་བྱའོ། །དེ་ཡང་དབང་པོའི་སྒོ་གང་ནས་
རྣམ་ཤེས་འཕོས་ནས། འགྲོ་བ་གང་དུ་སྐྱེ་བ་ཤེས་པར་བྱས་ནས་སྒོ་ངན་པ་ནས་འཕོ་བ་བཀག་དགོས་
པས༑ དཔྲལ་བ་ནས་རྣམ་ཤེས་འཕོ་ན་གཟུགས་ཁམས་པའི་ལྷར་སྐྱེ། ལྟེ་བ་ནས་འཕོ་ན་འདོད་ལྷ་དང་།
སྤྱི་གཙུག་ནས་འཕོ་ན་གཟུགས་མེད་ཁམས་དང་། སྣ་བུག་གཉིས་ནས་འཕོ་ན་རི་རབ་ཀྱི་བང་རིམ་ལ་
གནས་པའི་རྣམ་ཐོས་སྲས་ལ་སོགས་པ་གནོད་སྦྱིན་དང་། རྣ་བའི་བུག་པ་གཉིས་ནས་འཕོ་ན་རིག་པ་
འཛིན་པ་དང་མིག་སྨན་སོགས་གྲུབ་ཆེན་བརྒྱད་འགྲུབ་པའི་རིག་འཛིན་གྱི་རྣལ་འབྱོར་པ་དང་། མིག་
གཉིས་ནས་འཕོ་ན་མིའི་རྒྱལ་པོ་དང་། ཁ་ནས་འཕོ་ན་ཡི་དྭགས་སུ་སྐྱེ་བ་དང་། ཆུ་ལམ་ཕོ་མོའི་མཚན་
མ་ནས་འཕོ་ན་དུད་འགྲོ་དང་། བཤང་བའི་ལམ་ནས་འཕོ་ན་ཡང་སོས་ལ་སོགས་པའི་དམྱལ་བར་སྐྱེ་
བས་དཔྲལ་བ་ལ་སོགས་པ་དྲུག་ནི་སྒོ་བཟང་པོ་དང་། ཆུའི་ལམ་ལ་སོགས་པ་གསུམ་ནི་ངན་པའོ། །དེ་
- 255-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལྟར་ན་ཐོག་མར་རང་ཉིད་བསྐྱེད་རིམ་ཚང་བར་བསྒོམས་ནས་རང་གི་ཕུང་པོ་ལྔ་ཁམས་བཞི་སྐྱེ་མཆེད་
བཅུ་གཉིས་པོ་ཐམས་ཅད་ལ་ཐ་མལ་གྱི་སྣང་ཞེན་བསལ་ནས། ཕུང་སོགས་རྣམས་ལྷའི་བདག་ཉིད་དུ་
མོས་ནས། རང་གི་ལུས་ཀྱི་དབང་པོའི་སྒོ་རྣམས་གསལ་བཏབ་ལ། རང་གི་སྙིང་གའི་ཧཱུྃ་ཡིག་ལས་
སངས་རྒྱས་ལྔའི་རང་བཞིན་ཧཱུཾ་ཡིག་འཕྲོས་པས་གོང་དུ་སྨོས་པའི་དཔྲལ་བ་ལ་སོགས་པའི་སྒོ་བདུན་
བཀག །ཆུ་སྒོར་སུཾ་དཀར་པོ་དང་། བཤང་སྒོར་ཧཱུཾ་སེར་པོ་རྣམས་ཀྱིས་བཀག་ལ། དེ་ནས་རང་གི་སྤྱི་
བོར་སངས་རྒྱས་ལྔའི་ངོ་བོ་རིན་པོ་ཆེ་སྣ་ལྔ་ལས་གྲུབ་པའི་རྡོ་རྗེ་རྩེ་ལྔ་པ་ཆེ་ཆུང་ཇི་ལྟར་འཚམ་པ་ཞིག་
བསྒོམ་ལ། དེའི་ཡར་གྱི་རྩེ་ལྔ་རིགས་ལྔ། མར་གྱི་རྩེ་ལྔ་ལྷ་མོ་ལྔའི་ངོ་བོ། དེའི་ལྟེ་བའི་དབུས་སུ་ཟླ་བའི་
དཀྱིལ་འཁོར་གྱི་སྟེང་དུ། ཤིན་ཏུ་ཕྲ་བའི་རླུང་སེམས་ཀྱི་ངོ་བོ་ཐིག་ལེ་སེར་པོ་བྱང་ཆུབ་ཀྱི་སེམས་ཀྱི་
རང་བཞིན་གྱི་བདུད་རྩི་འཛག་པ་འོད་འཚེར་བ་ཙ་ན་ཀའི་འབྲུ་ཚད་ཙམ་ཞིག་བསྒོམས་པ་ལ་སེམས་
བཟུང་བར་བྱའོ། །དེ་ནས་སྣོད་བཅུད་ཀྱི་ཆོས་ཐམས་ཅད་སྟོང་པ་ཉིད་དུ་བསམ་པ་སྔོན་དུ་འགྲོ་བས་
རང་ཉིད་ལྷར་གསལ་བ་ལ་བསྡུ། རང་ལྷར་གསལ་བ་ཡང་གཟུང་འཛིན་གྱི་རྣམ་རྟོག་ཐམས་ཅད་དང་
བྲལ་བའི་གཉུག་མའི་སེམས་སུ་བསྡུས་ལ། ཤིན་ཏུ་ཕྲ་བའི་རླུང་སེམས་སྟོང་པ་ཉིད་ཀྱི་རྣམ་པ་ཅན་དེ་
ཡང་འདའ་འཕངས་པ་བཞིན་དུ་སྟེང་དུ་སོང་ནས་སྤྱི་བོའི་རྡོ་རྗེ་རྩེ་ལྔ་པའི་འོག་གི་རྭ་དབུས་མའི་བུག་པ་
ནས་ཞུགས་ཏེ་རྡོ་རྗེའི་ལྟེ་བའི་ཟླ་བ་ལ་གནས་པའི་ཐིག་ལེ་ལ་ཐིམ་པས་ཐིག་ལེ་དེ་ཉིད་དེ་བཞིན་
གཤེགས་པ་རྣམས་དང་ལྷ་མོ་རྣམས་ཀྱི་རང་བཞིན་དུ་བསམ་ལ་དེར་ཡང་དང་ཡང་དུ་སེམས་བཟུང་ངོ༌། །
དེ་ནས་དཔེར་ན་རིང་བསྲེལ་འཕར་བ་ལྟར་ཐིག་ལེ་དེ་ཉིད་འཕར་བ་རྡོ་རྗེ་དེའི་ཡར་གྱི་རྭ་དབུས་མའི་སྤྱི་
གུ་ནས་འཐོན་ཏེ། དེའི་རྩེ་མོར་སླེབ་པ་ན་ཐིག་ལེ་དེ་གནས་འགྱུར་ནས། སྣ་ཚོགས་པདྨ་དང་ཟླ་བའི་
གདན་ལ་རྡོ་རྗེ་སེམས་དཔའ་སྐུ་མདོག་དཀར་པོ་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ་ན་བཟའ་
མེད་པ་མཚན་བཟང་པོ་སུམ་ཅུ་སོ་གཉིས་དང་དཔེ་བྱད་བརྒྱད་ཅུས་སྤྲས་པ། ཡུམ་དང་བཅས་པ་སྐུ་དང་
སྦྱོར་མཚམས་ནས་སངས་རྒྱས་དང་བྱང་ཆུབ་སེམས་དཔའི་ཚོགས་འཕྲོ་ཞིང་འདུ་བར་བསམ་མོ། །དེ་
ལྟར་བསྒོམ་ནས་འདིའི་འགྲེལ་བ་ལས། དེ་ལྟར་འཆི་ཀ་མའི་སེམས་བདེན་པ་གཉིས་སུ་མོས་པ་ནི།
རྣམ་པར་བསྒོམ་པ་མཆོག་སྟེ་དེ་ཁོ་ན་བཞིན་དུ་བྱེད་པའི་ཕྱིར་རོ། །དེ་བས་ན་འཆི་ཀའི་དུས་སུ་ཡང་དང་
ཡང་དུ་ཅི་ནུས་སུ་བསྒོམ་ཞེས་སོ། །ཞེས་གསུངས་པ་ལྟར་རོ། །དེ་ལྟར་བསྒོམས་པའི་ཕན་ཡོན་ནི་
སེམས་ཅན་རྣམས་འཆི་བ་དང་བརྒྱལ་བ་དང་གཉིད་ལོག་པ་དང་གླལ་བ་དང་འཁྲིག་པའི་དུས་སུ་རླུང་
-256 -



༄༅ ༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼འ༽
དབུ་མར་འདུས་ནས་མི་རྟོག་པ་ཅུང་ཟད་རེ་སྐྱེ་བ་དེ་ཉིད་གཞིར་བྱས་ནས་བླ་མའི་མན་ངག་གིས་ཡང་
ཡང་གོམས་པར་བྱས་པས། འཆི་དུས་སུ་ལམ་དུས་ཀྱི་ཆོས་སྐུ་དང་། བར་དོ་གྲུབ་ཚེ་ལམ་དུས་ཀྱི་
ལོངས་སྐུ་དང༌། སྐྱེ་བ་ལེན་པའི་ཚེ་ལམ་དུས་ཀྱི་སྤྲུལ་སྐུ་མངོན་དུ་བྱེད་ནུས་པ་དང་། དེ་ལྟར་མ་ནུས་
ཀྱང་རིག་པ་འཛིན་པར་སྐྱེས་ནས་རིམ་གྱིས་ཕྱག་རྒྱ་ཆེན་པོའི་དངོས་གྲུབ་འཐོབ་པར་གསུངས་སོ། །
གང་གི་མཚན་ཙམ་ཐོས་པའང་ཆེས་དཀའ་བ། །རྣལ་འབྱོར་རྒྱུད་ཀྱི་མཐར་ཐུག་གསང་འདུས་
ཞེས༑ ༑ས་གསུམ་འགྲོ་བ་ཀུན་གྱི་སྒྲོན་མེ་གཅིག །དཀྱིལ་འཁོར་བདག་པོས་ཡེ་ཤེས་ཞབས་ལ་སྩལ། །
དེ་ཉིད་ལྗོངས་འདིར་དཱི་པཾ་ཀ་ར་དང་། །འཇིག་རྟེན་མིག་གཅིག་རིན་ཆེན་བཟང་པོ་སོགས། །སྔོན་བྱོན་
མཁས་གྲུབ་དུ་མས་རྒྱས་མཛད་པ། །སླར་ཡང་ཡབ་རྗེ་དམ་པས་གསལ་བར་མཛད། །དེ་ཉིད་ནུབ་ལ་
མངོན་དུ་ཕྱོགས་པའི་ཚེ། །རྡོ་རྗེ་འཆང་དངོས་ཤཱི་ལའི་མཚན་ཅན་སོགས། །ཡོངས་འཛིན་དུ་མ་ཚུལ་
བཞིན་བསྟེན་པའི་མཐུས། །ལུགས་འདིའི་གནད་དོན་ཕྱོགས་ཙམ་གོ་བ་རྙེད། །དེ་ལྟ་མོད་ཀྱི་ཉམས་
མྱོང་སྙིང་པོས་དབེན། །དེ་ཕྱིར་ཚིག་སྤྱིའི་འཕྲེང་བས་ཅི་ཞིག་འགྲུབ། །དེང་དུས་ལེགས་བཤད་གླེགས་
བམ་མུན་མཚམས་བསྡམས། །གསང་སྔགས་ལྟར་སྣང་བཙོག་ཆུས་འཇིག་རྟེན་གང་། །མཁས་རློམ་
ཕལ་ཆེར་ང་རྒྱལ་རི་བོས་ནོན། །བརྩོན་ལྡན་ཕལ་ཆེར་བློ་མིག་མུན་པས་བསྒྲིབས། །ཆོས་འདོད་ཕལ་
ཆེར་ལོག་པའི་བཤེས་ཀྱིས་བསླུས། །རྒྱལ་བ་རང་ཉིད་དངོས་སུ་བྱོན་གྱུར་ཀྱང་། །དྲི་མེད་བསྟན་པ་
འཕེལ་ཞིང་རྒྱས་པ་དཀའ། །དེ་ཕྱིར་ལང་ཚོ་སྨིན་པའི་ཐ་མ་འདིར། །གཅིག་པུར་དབེན་པའི་གནས་སུ་
གནས་པར་སྤྲོ། །སླུ་མེད་རིན་ཆེན་རྣམ་གསུམ་གཙུག་ཏུ་ཁུར། །དཀར་ནག་ལས་ཀྱི་འབྲས་བུའི་གནས་
ཚུལ་དང་། །མི་རྟག་བསླུ་ཆོས་འཁོར་བའི་ངང་ཚུལ་དང་། །ཕ་མ་མགོན་མེད་རྣམས་ཀྱི་བདེ་སྡུག་རྣམས། །
བསམས་ནས་རིན་ཆེན་སེམས་མཆོག་བསྐྱེད་ལ་སྨོན། །ཐུན་མོང་ལམ་གྱི་རང་བཞིན་ལུས་མཛེས་ལ། །
དམ་ཚིག་སྡོམ་པའི་དབང་པོ་མ་ཉམས་ཤིང་། །རིམ་གཉིས་ཟབ་མོའི་རྒྱན་གྱིས་ལེགས་སྤྲས་ནས། །
འགྲོ་བ་ཀུན་གྱི་མགོན་སྐྱབས་བྱེད་པར་སྨོན། །སྣོད་ཀྱི་སྐྱོན་གསུམ་ལྡན་པའི་འགྲོ་བ་ལ། །ལེགས་པར་
བཤད་པས་ཕན་པར་ཆེས་དཀའ་ཡང་། །རང་བློ་མཁས་པའི་གཞུང་ལ་གོམས་པ་དང་། །དོན་གཉེར་
སློབ་མས་བསྐུལ་ཕྱིར་ཚུལ་འདིར་འབད། །འདི་ན་མ་བཤད་ལོག་བཤད་ཧ་ཅང་བཤད། །ནོར་འཁྲུལ་
ཉེས་པའི་ཚོགས་རྣམས་ཅི་མཆིས་པ། །ཐམས་ཅད་དཀྱིལ་འཁོར་ལྷ་ཚོགས་ཆོས་སྲུང་དང་། །དཔང་
གྱུར་མཁས་པའི་ཚོགས་ལ་སྙིང་ནས་བཤགས། །འདིས་མཚོན་དུས་གསུམ་དགེ་བའི་འབྲས་བུ་ཀུན། །
-257-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བསྟན་དང་འགྲོ་བ་ཀུན་ལ་ཕན་ཕྱིར་བསྔོ། །དེ་ཡི་མཐུ་ལས་མཁའ་མཉམ་ལུས་ཅན་ཀུན། །ཀུན་མཁྱེན་
སངས་རྒྱས་ཡེ་ཤེས་མྱུར་ཐོབ་ཤོག །བདག་ཀྱང་དེང་ནས་ཚེ་རབས་ཐམས་ཅད་དུ། །བདེ་ལེགས་རྩ་བ་
རྡོ་རྗེ་སློབ་དཔོན་གྱིས། །དགྱེས་བཞིན་རྗེས་སུ་བཟུང་བའི་བཀའ་དྲིན་མཐུས། །མདོ་སྔགས་ལམ་
རྣམས་སྒྲུབ་པ་མཐར་ཕྱིན་ཤོག །རྒྱལ་བས་ལུང་བསྟན་རྒྱལ་བ་རྒྱ་མཚོའི་གནས། །རྭ་སྒྲེང་དཔལ་གྱི་
སྐྱེད་ཚལ་ཉམས་དགའ་བར། །བསླབ་གསུམ་པདྨོའི་ཚལ་རབ་རྒྱས་པ་ལ། །རྣམ་དག་འདུས་སྡེ་དགའ་
བས་རྟག་རོལ་ཤོག །འཇམ་དཔལ་རྡོ་རྗེའི་རིམ་གཉིས་རིན་ཆེན་འཕྲེང་། །རིས་མེད་མཁས་པའི་
མགྲིན་པར་གཟི་འབར་ཞིང་། །གཟུར་གནས་བློ་ལྡན་ཡིད་ཀྱིས་དགའ་བསྐྱེད་ལ། །སྲིད་ཞིའི་རྒུད་པ་
རྟག་ཏུ་སེལ་བར་ཤོག །ཆོས་འདིའི་གཉེར་ཁ་ཇོ་བོ་ཡབ་སྲས་ཀྱི། །བཀའ་སྲུང་དགུ་བཅུ་རྩ་གཉིས་གྲི་
གུག་གཉིས། །ལག་འགྲོའི་དབང་པོ་གཉིས་དང་འཕྱིང་དཀར་བར། །གཏད་དོ་མ་གཡེལ་དར་ཞིང་རྒྱས་
པར་མཛོད། །གསུང་རབ་ཀུན་གྱི་སྙིང་པོ་བསླབ་པ་གསུམ། །རྒྱུད་སྡེ་ཀུན་གྱི་ཡང་སྙིང་རིམ་པ་གཉིས། །
མ་ནོར་ཡོངས་སུ་རྫོགས་པའི་ཞྭ་སེར་བསྟན། །ཕྱོགས་དུས་ཀུན་ཏུ་དར་ཞིང་རྒྱས་པར་མཛོད། །སྲིད་ན་
དཀོན་པའི་དམ་པ་ཞབས་བརྟན་ཞིང་། །སྲིད་པའི་མིག་གཅིག་མི་དབང་བསོད་ནམས་མཚན། །སྲིད་པ་
གསུམ་གྱི་ཁྱོན་ལ་དབང་བསྒྱུར་ཞིང་། །སྲིད་པའི་ཕྱི་མཐའ་ཇི་སྲིད་ཞབས་བརྟན་མཛོད། །རྟེན་འབྲེལ་
བསླུ་བ་མེད་པའི་ནུས་པ་དང་། །ལྟོས་གྲུབ་ཟབ་གསལ་གཉིས་མེད་བྱིན་རླབས་ཀྱིས། །སྣང་སྟོང་ཟུང་
འཇུག་སྨོན་པའི་གནས་རྣམས་ཀུན། །མི་འགྱུར་བདེ་ཆེན་ངང་དུ་གྲུབ་གྱུར་ཅིག ། །
ཅེས་པ་འདི་ནི་དཔལ་རྭ་སྒྲེང་གི་འདུས་ཚོགས་སྤྱི་དང་། ཁྱད་པར་དུ་བསླབ་པ་གསུམ་གྱིས་རྒྱུད་ཕྱུག་པ་བླ་མ་བློ་བཟང་
ཤེས་རབ་དང་། ཇོ་བོ་ཡབ་སྲས་ཀྱི་རྣམ་ཐར་ལ་མི་ཕྱེད་པའི་དད་པ་ཅན་གཉེར་པ་ངག་དབང་བསམ་འཕེལ། དཔལ་ལྡན་སྨད་
རྒྱུད་གྲྭ་ཚང་གི་རིག་པ་འཛིན་པ་སྔགས་རམ་པ་ལྷུན་གྲུབ་དཔལ་འབར་དང་། བློ་བཟང་དོན་གྲུབ་རྣམ་པ་གཉིས་ཀྱིས་ཡང་དང་
ཡང་དུ་བསྐུལ་བ་ལ་བརྟེན་ནས། ཕྱག་ན་པད་དཀར་འཛིན་པ་འཕགས་པ་ལྷ་རྒྱལ་བ་རྒྱ་མཚོའི་བཀའ་དྲིན་གྱིས་རབ་ཏུ་བྱུང་ཞིང་།
སྣང་བ་མཐའ་ཡས་ངུར་སྨིག་གར་གྱི་རྣམ་པར་རོལ་པ་པཎ་ཆེན་བློ་བཟང་ཡེ་ཤེས་དཔལ་བཟང་པོའི་ཞལ་སྔ་ནས་ལས་བསྙེན་
པར་རྫོགས་ཏེ། འབྲོམ་སྟོན་པ་གཉིས་པ་རྗེ་བཙུན་གྲུབ་པའི་དབང་ཕྱུག་དགེ་ལེགས་རྒྱ་མཚོ་དཔལ་བཟང་པོའི་ཞབས་རྡུལ་ཡུན་
རིང་དུ་སྤྱི་བོར་བསྟེན་པས་ཇོ་བོ་བཀའ་གདམས་པའི་རྣམ་ཐར་ལ་མི་ཕྱེད་པའི་དད་པ་ཐོབ་ཅིང་། རྡོ་རྗེ་འཆང་མི་ཡི་ཟོལ་ཅན་
དཔལ་དོན་ཡོད་མཁས་གྲུབ་དཔལ་བཟང་པོ་དང་། ངག་དབང་མཆོག་ལྡན་དཔལ་བཟང་པོ་ཡབ་སྲས་ཀྱི་བཀའ་དྲིན་དང་།
ལྷག་པར་དུ་འཇམ་དབྱངས་གོང་མ་བདག་པོ་ཆེན་པོའི་གཙུག་གི་ནོར་བུ་རྡོ་རྗེ་འཛིན་པ་བློ་བཟང་ཚུལ་ཁྲིམས་སམ། བཀའ་
-258 -



༄༅། །སློབ་དཔོན་ཡེ་ཤེས་ཞབས་ལུགས་ཀྱི་གསང་འདུས་རྫོགས་རིམ་རིན་ཆེན་འཕྲེང་བ། །༼འ༽ –
འགྱུར་ཏཱ་བློ་མ་ཞེས་ཡོངས་སུ་གྲགས་པ་རྣམས་ཀྱི་བཀའ་དྲིན་གྱིས་གསང་བ་འདུས་པ་ལུགས་གཉིས་ཀྱི་སྨིན་བྱེད་དབང་དང་།
གྲོལ་བྱེད་ལམ་རིམ་པ་གཉིས་ཀྱི་གཟབས་བཤད་དང་མན་ངག་དུ་མ་ཐོབ་པའི་དོན་དབེན་པའི་གནས་སུ་གོམས་པ་ལྷུར་ལེན་
ཞིང་དམ་པ་དེ་རྣམས་ཀྱི་རྣམ་ཐར་ལ་ཁ་མིག་ཡར་ལྟ་བ་ངག་དབང་བྱམས་པ་ཞེས་པས་རང་བཟོ་སྤངས་ཏེ་དབེན་གནས་ཕུར་བུ་
ལྕོག་ཏུ་ཡོས་བུའི་ལོ་ཆོ་འཕྲུལ་ཆེན་པོའི་ཟླ་བའི་ཚེས་བཅོ་བརྒྱད་ལ། ཡོངས་སུ་རྫོགས་པར་སུག་བྲིས་སུ་བགྱིས་པ་འདིས་ཀྱང་
བསྟན་པའི་གནད་ཡོངས་སུ་རྫོགས་པ་ཆོས་ཀྱི་རྒྱལ་པོ་རྒྱལ་བ་ཙོང་ཁ་བ་ཆེན་པོའི་ལུང་རྟོགས་ཀྱི་བསྟན་པ་ཕྱོགས་དུས་ཐམས་
ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་བྱེད་ནུས་པར་གྱུར་ཅིག །མངྒ་ལཾ།། །།
-259 -



ན
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །དཔལ་གསང་བ་འདུས་པའི་བསྐྱེད་རིམ་
དངོས་གྲུབ་རྒྱ་མཚོའི་སྙིང་པོ་
བཞུགས་སོ། །
༈ རབ་འབྱམས་འཁོར་ལོའི་རྩ་བ་བདེ་ཆེན་ཐུགས། །ཐབས་མཁས་མཛད་པས་ཐ་མལ་ཚུལ་
འཛིན་པ། །བཀའ་དྲིན་གསུམ་ལྡན་བླ་མར་ཕྱག་འཚལ་ནས། །རིམ་གཉིས་སྡོམ་འགའ་བརྗོད་དོགས་
བྲི་བར་བྱ། །
འདིར་སྙིགས་དུས་ཀྱི་ཚེ་ཐུང་གཅིག་ལ་སེམས་ཅན་ཐམས་ཅད་ཀྱི་དོན་དུ། སྐུ་དག་པ་སྒྱུ་མའི་སྐུ་
དང༌། ཐུགས་དག་པ་དོན་གྱི་འོད་གསལ་གཉིས་ཟུང་དུ་འཇུག་པའི་ཟུང་འཇུག་རྡོ་རྗེ་འཆང་ཐོབ་པར་
བྱ་བའི་ཐབས་སུ། མདོ་སྡེ་ཐམས་ཅད་ཀྱི་ཟ་མ་ཏོག་དང༌། རྒྱུད་སྡེ་ཐམས་ཅད་ཀྱི་རྩ་བ། དེ་བཞིན་
གཤེགས་པ་ཐམས་ཅད་ཀྱི་གསང་བ་གསུམ་འདུས་པའི་དོན་ཉམས་སུ་ལེན་པ་ལ་ཐོག་མར། སྒྲུབ་
ཐབས་ཀུན་བཟང་ལས། དལ་འབྱོར་འདི་ནི་རྙེད་པར་དཀའ་བ་དང་། །འཇིག་རྟེན་སྐྱེ་བོ་དམ་པ་
འཕྲད་རྙེད་དཀའ། །དེ་བས་ཤེས་རབ་ཐབས་ལ་གཞོལ་བ་ཡི། །ཡིད་ལ་བྱེད་པའི་མཆོག་དེ་བསྒོམ་
པར་བྱ། །ཞེས་གསུངས་པ་ལྟར། གསང་སྔགས་བླ་ན་མེད་པའི་ལམ་ཉམས་སུ་ལེན་པའི་རྟེན་ཁྱད་
པར་ཅན་འཛམ་བུ་གླིང་པའི་མངལ་སྐྱེས་ཁམས་དྲུག་ལྡན་པ་ཐོབ་ནས། བསྟན་པ་ལ་འཇུག་པའི་རིམ་
པ་གོ་རིམ་མ་ནོར་བ་རྗེ་རིན་པོ་ཆེས། དལ་འབྱོར་རྙེད་དཀའ་ཚེ་ལ་ལོང་མེད་ཚུལ། །ཡང་ཡང་
བསམས་པས་ཚེ་འདིའི་སྣང་ཤས་ལྡོག །ལས་འབྲས་མི་བསླུ་འཁོར་བའི་ཉེས་དམིགས་རྣམས། །ཡང་
ཡང་བསམས་པས་ཕྱི་མའི་སྣང་ཤས་ལྡོག །ཅེས་གསུངས་པ་ལྟར་སྐྱེས་བུ་ཆུང་འབྲིང་གཉིས་ཀྱི་ལམ་
ལ་ལེགས་པར་སྦྱངས། དེ་ནས། རང་ཉིད་སྲིད་མཚོར་ལྷུང་བ་ཇི་བཞིན་དུ། །མར་གྱུར་འགྲོ་བ་ཀུན་
ཀྱང་དེ་འདྲ་བར། །མཐོང་ནས་འགྲོ་བ་སྒྲོལ་བའི་ཁུར་འཁྱེར་བའི། །བྱང་ཆུབ་སེམས་མཆོག་འབྱོངས་
-260-



( ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །(ཡ）
པར་བྱིན་གྱིས་རློབས། །ཞེས་གསུངས་པ་ལྟར། སྙིང་རྗེ་ཆེན་པོས་ཡིད་རང་དབང་མེད་པར་བསྐྱོད་
ནས་བྱང་ཆུབ་མཆོག་ཏུ་སེམས་བསྐྱེད་དེ། རྒྱལ་སྲས་ཀྱི་སྤྱོད་པ་སྤྱི་དང་། ཁྱད་པར་དུ་ཡང་ཞི་ལྷག་
གཉིས་ལ་ལེགས་པར་སྦྱངས་པས་ངེས་པ་རྙེད་པར་བྱས། དེའི་ནང་ནས་ཀྱང་རྟག་ཆད་ཀྱི་མཐའ་དང་
བྲལ་བའི་དབུ་མའི་ལྟ་བ་ལ་མཐའ་ཆོད་པར་སྦྱངས། དེ་ནས་སེམས་ཅན་ཐམས་ཅད་ལ་དམིགས་པའི་
སྙིང་རྗེ་ཆེན་པོ་སྔར་ལས་ཀྱང་ཤུགས་དྲག་པས་སངས་རྒྱས་མྱུར་དུ་ཐོབ་པར་འདོད་པ་ན། ཕར་ཕྱིན་
ཐེག་པ་ལས་རྡོ་རྗེ་ཐེག་པ་ལམ་མྱུར་ཚུལ་དང་། དེ་ལས་ཀྱང་གསང་སྔགས་བླ་ན་མེད་པ་དོན་དམ་འོད་
གསལ་རྩལ་དུ་བཏོན་ནས་འཆད་པ་མ་རྒྱུད་དང་། ཀུན་རྫོབ་བདེན་པ་སྒྱུ་མའི་སྐུ་སྒྲུབ་ཚུལ་རྩལ་དུ་
བཏོན་ནས་འཆད་པ་ཕ་རྒྱུད་གཉིས་ལམ་མྱུར། དེ་ལས་ཀྱང་ཕ་རྒྱུད་གསང་བ་འདུས་པའི་རྒྱུད་ནས་
གཞིའི་སྐྱེ་འཆི་བར་དོ་གསུམ་ལམ་དང་འབྲས་བུའི་སྐུ་གསུམ་དུ་བསྒྱུར་ཚུལ་གསལ་ཞིང་རྒྱས་པ་འདྲ་
བ་རྒྱུད་གཞན་ལས་མི་འབྱུང་བས། གྲུབ་ཆེན་ནག་པོ་སྤྱོད་པས། རིམ་པ་གཉིས་ཀའི་ངོ་བོ་ལ། །དཔལ་
ལྡན་འདུས་པ་ལྷག་ཡིད་འོང་། །ཞེས་གསུངས་པ་ལྟར་ཡིན་ལ། དེ་ལྟར་ན་ཐབས་བདེ་བ་ཆེན་པོ་དང་
བདེ་སྟོང་སྦྱོར་ཚུལ་དང་། ཐབས་སྒྱུ་མའི་སྐུ་དང་དོན་གྱི་འོད་གསལ་དབྱེར་མེད་ཟུང་དུ་འཇུག་པའི་གོ་
འཕང་སྙིགས་དུས་ཀྱི་ཚེ་ཐུང་གཅིག་ལ་མངོན་དུ་བྱེད་པ་ལ་དཔལ་གསང་བ་འདུས་པའི་རྩ་རྒྱུད་ཀྱི་
དོན༑ བཤད་རྒྱུད་དྲུག་གིས་བཤད་པའི་རྒྱུད་དོན་ཉམས་སུ་ལེན་པ་ལ། ཐུན་མོང་ལམ་སྦྱངས་སྔོན་དུ་
བཏང་ནས་འདིའི་དཀྱིལ་འཁོར་དུ་དབང་བླངས་ནས་དམ་ཚིག་དང་སྡོམ་པ་དག་པར་བྱས་ཏེ། རྩ་རྒྱུད་
ལས༑ དགོན་པ་ཆེན་པོའི་ས་ཕྱོགས་སུ། །མེ་ཏོག་འབྲས་བུ་སོགས་ཀྱིས་བརྒྱན། །རི་བོ་དབེན་པའི་ས་
ཕྱོགས་སུ། །དངོས་གྲུབ་ཐམས་ཅད་བསྡུས་པ་བསྒྲུབ། །ཅེས་གསུངས་པ་དང་མཐུན་པའི་གནས་སུ་དྲི་
བཟང་དང་བ་བྱུང་ལྔ་བདུད་རྩི་ལྔས་ཆག་ཆག་གདབ། བྲིས་སྐུ། རྡོར་དྲིལ། ནང་མཆོད། འཇིག་རྟེན་
ལས་འདས་མ་འདས་ཀྱི་མཆོད་གཏོར་རྣམས་ཕྱག་ལེན་བཞིན་དུ་བཤམས། བདུད་རྩི་རིལ་བུས་ཁ་
དག་པར་བྱས་ལ། ཁ་ཤར་དུ་ཕྱོགས་པས་འདུག་སྟེ། སྙིང་རྗེ་དང་བྱང་ཆུབ་སེམས་ཀྱི་ཀུན་སློང་
གསལ་བཏབ་ནས། རྒྱུད་ཕྱི་མ་ལས། གང་ཞིག་ཐུན་བཞིའི་རྣལ་འབྱོར་དག་ནི་སྒྲུབ་བྱེད་ཅིང་། །མི་
སྣང་ལ་སོགས་སྣ་ཚོགས་དམན་དང་མཆོག་འགྲུབ་ཅིང་། །བླ་མའི་དྲིན་གྱིས་འདི་ན་མ་ནོར་ལམ་
རྟོགས་པ། །བྱང་ཆུབ་རྡོ་རྗེ་འདྲར་བལྟ་དེ་ལ་རྟག་ཕྱག་འཚལ། །ཞེས་སོགས་ཕན་ཡོན་དྲན་པའི་སྤྲོ་
ཤུགས་ཆེན་པོས་ཉམས་སུ་ལེན་པ་ལ་སྔོན་འགྲོ་དང་དངོས་གཞི། མཇུག་ཏུ་ཇི་ལྟར་ཉམས་སུ་ལེན་
- 261-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཚུལ་གསུམ། དང་པོ་ལ་སྔོན་དུ་བྱ་བའི་རིམ་པ་དང་། སྔོན་འགྲོ་དངོས་གཉིས། དང་པོ་ལ། རྡོར་དྲིལ་
བྱིན་རླབས། ནང་མཆོད་བྱིན་རླབས། སྔོན་འགྲོ་གཏོར་མ་འབུལ་ཚུལ། བདག་བསྐྱེད་ཀྱི་མཆོད་པ་
བྱིན་རླབས། རྡོར་སེམས་སྒོམ་བཟླས་དང་ལྔ། །
དང་པོ་ནི། རང་ཞེ་སྡང་རྡོ་རྗེར་སྐད་ཅིག་གིས་བསྐྱེད་པ་འདི་ནས་བཟུང་སྟེ་གང་བསྒོམ་པ་ཐམས་
ཅད་ལ་ཐ་མལ་གྱི་སྣང་བ་འོད་གསལ་དུ་སྦྱངས་ནས་འབྲས་དུས་ཀྱི་ཆོས་སྐུ་ལ་ང་རྒྱལ་བཞག་སྟེ། ཡེ་
ཤེས་ཆོས་སྐུའི་གཟུང་རྣམ་དག་པའི་སྣང་བ་དེ་དང་དེར་བསྐྱེད་ནས། གསལ་སྣང་དང་ང་རྒྱལ་འཇོག་
དགོས་པ་ཡིན་གྱི། ཐ་མལ་པའི་ཤ་རུས་སོགས་ལྷ་ལ་སོགས་པར་གྱུར་སོང་སྙམ་དུ་བསྒོམ་པ་གཏན་
ནས་མིན་ཏེ། རྗེ་རིན་པོ་ཆེས། རྣལ་འབྱོར་དག་རིམ་ལས། དེ་ལྟར་ལྷ་དང་གཅིག་ཏུ་དྲན་པའམ།
གཅིག་ཏུ་ལྷ་དྲན་པས་དྲན་པ་གཅིག་པའི་རྣལ་འབྱོར་ལ་སློབ་པའི་གནད་བསྡུ་ན། ཐ་མལ་གྱི་སྣང་བ་
རྣམས་འོད་གསལ་དུ་བསྡུས་པའི་འོག་ཏུ། ལྷག་པར་མོས་པ་དང་ས་བོན་ལ་སོགས་པ་ལས་ལྷའི་
གནས་ལུས་ལོངས་སྤྱོད་མཛད་པ་རྣམས་སུ་བསྐྱེད་པ་ན། རྒྱུ་དེ་དག་ལས་རྡོ་རྗེ་འཆང་ལ་སོགས་པ་དེ་
རྣམས་སུ་དངོས་སུ་སྐྱེས་པར་མོས་པའི་ངེས་ཤེས་ཀྱི་འཛིན་སྟངས་རེ་བསྐྱེད་པ་དང་། སྒོམ་རྒྱུ་གང་ཡིན་
པ་དེའི་ཁ་དོག་དང་དབྱིབས་ཀྱི་རྣམ་པ་རྣམས། ཡིད་ཀྱིས་ཇི་ལྟར་གསལ་བཏབ་པ་དེ་བཞིན་དུ་འཆར་
བའི་རྣམ་པ་ལ་བསླབ་པ་དང་། དེ་གཉིས་ལ་སེམས་མི་གཡོ་བར་གནས་པའི་ཏིང་ངེ་འཛིན་བརྟན་པོ་
སྐྱེས་པ་ཡིན་ཏེ། ཞེས་གསུངས་པའི་ཕྱིར་རོ། །འདི་ནས་བཟུང་སྟེ་རྡོ་རྗེ་འཆང་དངོས་གྲུབ་རྒྱ་མཚོའི་
འཁྲིད་ཡིག་ནས་འབྱུང་བ་རྣམས་དེ་(ལ་ལས་)ཤེས་དགོས་པ་ཡོད་དོ། །དེ་ལྟར་ན་རང་རྒྱུད་ཀྱི་ང་དང་
ཕུང་པོ་ཕྲ་རགས་མ་ཕྱེ་བར་ང་དང་ཕུང་པོ་འོད་སྔོན་པོ་ཁྲུ་གང་ཙམ་དུ་སོང་། དེ་ཡང་ལྟ་བ་དྲན་པའི་སྒོ་
ནས་མི་དམིགས་པར་གྱུར་པའི་རང་བཞིན་མེད་པ་ལ་རང་སེམས་ལྷན་སྐྱེས་ཀྱི་བདེ་བའི་ངོ་བོར་གྱུར་
པ་ཆུ་ལ་ཆུ་བཞག་པ་ལྟར་གྱུར་པའི་འབྲས་དུས་ཀྱི་ཆོས་སྐུར་གྱུར་པ་དེ་ངའོ་སྙམ་དུ་མཉམ་པར་བཞག །
མཉམ་གཞག་དེའི་གཟུང་རྣམ་སྐད་ཅིག་གིས་ཞེ་སྡང་རྡོ་རྗེ་ཡུམ་བཅས་སུ་སྒྲུབ་ཐབས་ལྟར་བསྐྱེད་ལ།
རྒྱན་དང་ན་བཟའ་སོགས་རིམ་གྱིས་གསལ་བ་ནི་སྐུ་ཕྱག་རྒྱའི་དམ་ཚིག་དང་། རྒྱལ་བའི་ཐུགས་ཡེ་
ཤེས་ལྔའི་བདག་ཉིད་ཅན་མངོན་དུ་བྱ་བའི་ཆེད་དུ་ལམ་དུས་ཀྱི་ཐབས་བདེ་སྟོང་དབྱེར་མེད་མཚོན་
པའི་དམ་ཚིག་གི་རྡོ་རྗེ་རྩེ་ལྔ་པ་འཛིན་པ་ཐུགས་ཀྱི་དམ་ཚིག་དང་། དེ་འདྲ་བའི་ཐུགས་ཀྱིས་ཀུན་ནས་
བླངས་ཏེ་ཤེས་རབ་ཀྱི་ཕ་རོལ་ཏུ་ཕྱིན་པའི་སྒྲས་སངས་རྒྱས་ཀྱི་ཞིང་ཀུན་གཡོ་ཞིང་སེམས་ཅན་རབ་
- 262 -



༔
:
) ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
འབྲིང་ཐ་མ་གསུམ་གྱི་དོན་བྱའོ་སྙམ་ནས་དྲིལ་བུ་དཀྲོལ་བ་གསུང་གི་དམ་ཚིག་སྟེ། དམ་ཚིག་གསུམ་
དང་མ་བྲལ་བའི་ངང་ནས་སྒྲུབ་ཐབས་ཀྱི་དོན་རྣམས་བསྒོམ་པར་བྱའོ། །
དེ་ནས་ནང་མཆོད་བྱིན་རླབས་ནི། རང་གི་མདུན་དུ་ནང་མཆོད་སྣོད་དང་བཅས་པ་བཞག་པ་ལ་
དམིགས་ནས་ལས་སྔགས་ཀྱིས་བསངས། སྟོང་པར་སྦྱངས། ཡེ་ཤེས་ཀྱི་གཟུང་རྣམ་རླུང་མེ་ཐོད་པ་
གདན་བཅས་ཐོད་པའི་ནང་དུ་པད་མ་དམར་པོ་འདབ་མ་བརྒྱད་པའི་ལྟེ་བར་ཨཱཿ པདྨའི་དབུས་དང་
ཕྱོགས་བཞིར་རིགས་ལྔའི་ས་བོན་ལས་བྱུང་བའི་ཤ་ལྔ་དང་། བདུད་རྩི་ལྔ་དང་། ཤ་ཆེན་གྱི་སྟེང་དུ་ཨོ་
དཀར་པོའི་འོག་ནས་འོད་ཟེར་དཀར་པོ་བདུད་རྩི་ལྔ་ལ་ཟུག་པ་ལས་བདུད་རྩི་འབབ་བཞིན་པ། དེའི་
སྟེང་གི་བར་སྣང་ལ་ཉི་གདན་ལ་རྡོ་རྗེ་དཀར་པོ་ཧཱུྃ་གིས་མཚན་པ་ལས་འོད་ཟེར་འཕྲོས་པས་རླུང་གཡོས་
ཏེ་ཧཱུཾ་གིས་སྦྱངས། ཨཱས་རྟོགས་པར་བྱས། ཨོཾ་གྱིས་སྦྱར་ནས་ཨོ་ཨཱཧཱུྃ་ལན་གསུམ་བརྗོད་པའི་ཚེ་རང་
གཞན་གྱི་ལུས་ངག་ཡིད་གསུམ་གྱི་སྡིག་པ་རྣམས་བདུད་རྩི་དང་རོ་གཅིག་ཏུ་གྱུར་པར་བསམ་མོ། །དེ་
ནས་སྔོན་འགྲོའི་མཆོད་པ་བསངས་སྦྱངས། རྡོ་རྗེ་གསུམ་དབྱེར་མི་བྱེད་པའི་མཆོད་པ་མགྲོན་རྣམས་
ཚིམ་པར་བྱེད་པའི་བྱེད་ལས་ཅན་དུ་ཏིང་ངེ་འཛིན་དང་སྔགས་དང་ཕྱག་རྒྱ་གསུམ་གྱིས་བྱིན་གྱིས་
བརླབ། དེ་ནས་སྔོན་འགྲོའི་གཏོར་མ་ནང་མཆོད་ལྟར་བྱིན་གྱིས་བརླབ་བོ། །དེ་ནས་སྒྲུབ་པ་པོ་རང་གི་
ཕྱི་ནང་གི་བར་ཆད་ཞི་ཞིང་འདོད་པའི་དོན་འགྲུབ་པའི་ཆེད་དུ་སྔོན་རྡོ་རྗེ་འཆང་གི་སྤྱན་སྔར་བསྟན་པ་
བསྲུང་བར་ཁས་བླངས་པའི་ཕྱོགས་སྐྱོང་བཅོ་ལྔ་འཁོར་དང་བཅས་པ་སྤྱན་དྲངས་པ་འོད་གསལ་དུ་
སྦྱངས་ནས་འདུས་པའི་ལྷར་བསྐྱེད་ནས་ལྗགས་བྱིན་གྱིས་བརླབས་ནས་ཆུ་བཞི་ཕུལ་ཏེ། ཨོ་ཨཱཞེས་
སོགས་ཀྱིས་ཉེར་སྤྱོད་གཏོར་མ་བཅས་པ་ཕུལ་ནས། བདག་གི་དབྱིག་གསེར་ཞེས་སོགས་ཀྱིས་
འཕྲིན་ལས་བཅོལ་བཟོད་པར་གསོལ་ནས་གཤེགས། དེ་ནས་བདག་བསྐྱེད་ཀྱི་མཆོད་པ་བྱིན་གྱིས་
བརླབ། དེ་ནས་རྡོར་སེམས་བསྒོམ་བཟླས་སྟོབས་བཞི་ཚང་བའི་སྒོ་ནས་བྱེད་ཚུལ་རྫོགས་རིམ་གྱི་
སྐབས་སུ་འཆད་པ་ལྟར་བྱ། དེ་ནས་སྒྲུབ་ཐབས་ཀྱི་སྔོན་འགྲོ་དངོས་ལ། མཐུན་རྐྱེན་སྒྲུབ་པ་སྦྱོར་བ་
ཚོགས་གསོག་དང་། འགལ་རྐྱེན་བཟློག་པ་སྲུང་འཁོར་གཉིས་ལས། །
དང་པོ་ནི། རྣལ་འབྱོར་དག་རིམ་ལས། དེ་ནས་བདག་གཉིས་སུ་འཛིན་པའི་བག་ཆགས་ཀྱིས་
བསླད་པའི་དབང་གིས། འགྲོ་བ་གསུམ་པོ་མ་རིག་པའི་མུན་པས་རྨོངས་པར་བྱས་པ་རྣམས་ལ་བལྟས་
ལ༑ སྙིང་རྗེ་ཆེན་པོའི་སེམས་བསྐྱེད་དེ། རང་མི་བསྐྱོད་པར་གསལ་བའི་ཐུགས་ཀར་སྣ་ཚོགས་པདྨ་
261-



བསམས
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དང་ཉི་མ་ལ་གནས་པའི་ཧཱུཾ་སྔོན་པོའི་འོད་ཟེར་ལྕགས་ཀྱུའི་རྣམ་པ་ཅན་གྱིས། ཞེས་སོགས་གསུངས་པ་
ལྟར༑ འགྲོ་བ་རྣམས་ལ་དམིགས་མེད་ཀྱི་སྙིང་རྗེ་དྲག་ཏུ་བསྐྱེད་ནས། དེ་རྣམས་ཀྱི་དོན་དུ་སྐུ་གཉིས་
ཟུང་དུ་འཇུག་པའི་གོ་འཕང་མངོན་དུ་བྱེད་པའི་ཕྱིར་ཞིང་གི་མཆོག་བླ་མའི་ཐུགས་བདེ་སྟོང་དབྱེར་མེད་
ཉིད་རྟེན་དང་བརྟེན་པར་ཤར་བའི་རྒྱ་ཆེ་བ་ལྷ་འཁོར་ལ་བསོད་ནམས་ཀྱི་ཚོགས་རྒྱ་ཆེར་གསོག་པར་
བགྱིའོ་སྙམ་དུ་བསམས་ལ། ཚོགས་ཞིང་སྤྱན་དྲངས་པ་ལ་ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ་
དང་བཅས་པ་ཕུལ་ནས། གཟུགས་སོགས་ཕུང་པོ་ལྔ་རྣམ་པར་དག་པ་རིགས་ལྔ། སྐྱེ་མཆེད་དྲུག་རྣམ་
པར་དག་པ་རྡོ་རྗེ་མ་ལྔ་དང་ཀུན་བཟང་། དབང་པོ་དྲུག་རྣམ་པར་དག་པ་ས་སྙིང་སོགས་ལྔ་དང་བྱམས་
པ༑ འབྱུང་བ་བཞི་དང་ནམ་མཁའི་ཁམས་རྣམ་པར་དག་པ་ཡུམ་བཞི་དང་འཇམ་དབྱངས། གཏི་མུག །
ཅེས་སོགས་ཀྱིས་གཤིན་རྗེ་གཤེད། ཤེས་རབ་མཐར་བྱེད། རྟ་མགྲིན། བགེགས་མཐར་བྱེད། སྡུད་
དང༑ ཞེས་སོགས་ཀྱིས་འདོད་རྒྱལ། དབྱུག་སྔོན་ཅན། སྟོབས་པོ་ཆེ། མི་གཡོ་བ། རྒྱུ་དང་འབྲས་བུའི་
རང་བཞིན། ཞེས་པས་གནོད་མཛེས་དང་གཙུག་ཏོར་འཁོར་ལོས་སྒྱུར་པ་སྟེ། ཐམས་ཅད་བྱང་ཆུབ་ཀྱི་
སེམས་རྡོ་རྗེ་སྟེ། རྡོ་རྗེ་འཆང་དང་སྤངས་རྟོགས་འདྲ་ཞིང་ཟབ་གསལ་གཉིས་སུ་མེད་པའི་ཡེ་ཤེས་དེ་
ཉིད་རྒྱ་ཆེན་པོ་ལྷའི་འཁོར་ལོར་ཤར་བ་དེ་དག་ལ་ཕྱག་འཚལ་ལོ། །ཞེས་ཕྱག་འཚལ། གང་ཞིག་ཐོག་
མེད་ཅེས་སོགས་ཀྱིས་སྡིག་བཤགས། རྫོགས་སངས་རྒྱས་དང་ཞེས་སོགས་ཀྱིས་ཡི་རང་དང་བསྔོ་བ།
ཡིད་ཀྱི་རོལ་པ་ཞེས་སོགས་ཀྱིས་སྐྱབས་འགྲོ། བསམ་དང་རྣམ་པར་སྨིན་པ་ཞེས་སོགས་ཀྱིས་སེམས་
བསྐྱེད། བདེར་གཤེགས་སྲས་བཅས་རྣམས་ཀྱིས་ཞེས་སོགས་ཀྱིས་ལམ་ལ་ཡིད་དམ་བཅའ་བ།
སངས་རྒྱས་བྱང་ཆུབ་སེམས་དཔའ་ཀུན། ཞེས་སོགས་ཀྱིས་རིགས་ལྔའི་སྡོམ་བཟུང་རྣམས། གོ་དོན་
འཕྲོད་ངེས་ཀྱིས་ཚིག་སྤྱི་ཙམ་མིན་པར་བློ་ལེགས་པར་སྦྱངས་ནས་ཚོགས་བསགས་ཏེ། ཚོགས་ཞིང་
རང་གནས་སུ་གཤེགས་སུ་གསོལ། །
དེ་ནས་འགལ་རྐྱེན་འགོག་པའི་སྲུང་འཁོར་བསྒོམ་པ་ནི། སྔགས་དོན་དྲན་པའི་སྒོ་ནས་ཆོས་སྐུའི་
ང་རྒྱལ་བཞག་སྟེ། ང་རྒྱལ་དེའི་ངང་ནས། པཾ་ལས་པདྨ་དང་། ཨ་ལས་ཉི་མའི་དཀྱིལ་འཁོར་གྱི་སྟེང་
དུ་ཧཱུཾ་སེར་པོ་སྒོ་ཚད་ཙམ་ཡོངས་སུ་གྱུར་པ་ལས་འཁོར་ལོ་སེར་པོ་སྟེང་འོག་གི་རྩིབས་གཉིས། ཕྱོགས་
དང་མཚམས་ཀྱི་རྩིབས་བརྒྱད་དང་རྩིབས་རྣམས་རྣོ་ངར་དང་ལྡན་པ། གཡས་བསྐོར་དུ་མགྱོགས་པར་
འཁོར་བ་མྱུར་བས་མི་འཁོར་བ་ལྟ་བུར་སྣང་བ། དྲག་པོའི་རྡོ་རྗེ་མེ་དང་འོད་ཟེར་འབར་བ་ཕྱོགས་
- 264 -



() ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །ཡ༽
བཅུར་སྤྲིན་ལྟར་འཕྲོ་བས་གདུག་པ་ཅན་རྣམས་ཚར་གཅོད་པ། དེའི་ལྟེ་བ་སྦྲབ་སྟོང་གི་དབུས་སུ་པད་
ཟླ་༑ དེའི་སྟེང་འོག་གི་སྦུབ་ནང་དུ་པད་ཉི། ཕྱོགས་མཚམས་ཀྱི་རྩིབས་རྣམས་ཀྱི་རྩེ་མོའི་སྟེང་དུ་རྩིབས་
ལ་ཅུང་ཟད་མ་རེག་པར་པད་ཉིའི་གདན་རེ་རེ། དབུས་ཀྱི་པད་ཟླའི་གདན་ལ་རང་ཉིད་སྐད་ཅིག་གིས་
རྡོ་རྗེ་འཆང་རྡོ་རྗེ་དབྱིངས་ཀྱི་དབང་ཕྱུག་མ་དང་སྙོམས་པར་འཇུག་པ་སེམས་དཔའ་སུམ་བརྩེགས་
ཅན་༑ རྡོ་རྗེ་གསུམ་དང་ཡེ་ཤེས་སེམས་དཔའ་སྟེ་ལོངས་སྤྱོད་བཞི་ལྡན། དེའི་ཏིང་ངེ་འཛིན་སེམས་
དཔའི་འོད་ཟེར་གྱིས་མི་བསྐྱོད་པ་དང་ཁྲོ་བོ་བཅུ་སྤྱན་དྲངས་རང་གི་ཞལ་དུ་བཅུག་པ་ཐུགས་ཀར་འོད་
དུ་ཞུ། ཡུམ་གྱི་པདྨར་སླེབ་པར་ལྷ་རང་རང་གི་མདོག་ཅན་ཧྭ་རིང་པོ་བཅུ་གཅིག་ཏུ་གྱུར། དེ་ནས་རིམ་
གྱིས་མི་བསྐྱོད་པ་ཕྱུང་ནས་མཛད་པ་མཛད་དེ་རང་ལ་བཅུག་པས་ཟླ་བ་ཉི་གདན་དང་རང་ཉིད་ཞེ་སྡང་
རྡོ་རྗེ་དང་། ཡུམ་རེག་བྱ་རྡོ་རྗེ་མར་གྱུར། དེ་ནས་ཁྲོ་བོ་བཅུ་རེ་རེ་ནས་ཕྱུང་སྟེ་རང་རང་གི་གདན་ལ་
འཁོད། དེ་ནས་འོག་གི་གནོད་མཛེས་ཀྱི་སྤྲུལ་པ་ལ་རང་ཞེ་སྡང་རྡོ་རྗེས་ཞིང་བཅུ་ཚང་བའི་དགྲ་བགེགས་
རྣམས་ཁུག་ཅིག །ཅེས་བཀའ་བསྒོས་པས་དེས་བགེགས་རྣམས་བཀུག་སྟེ་ཁྱེར་འོངས་པ་རྣམས་ཁྲོ་བོ་
རྣམས་ཀྱི་ཕྱི་རོལ་དང་། ཤར་གྱི་ཤར་དང༌། ནུབ་ཀྱི་ནུབ་ཏུ་ཧཱུྃ་རིང་པོ་ལས་གྲུབ་པའི་འབྲུབ་ཁུང་
རྣམས་སུ་བཅུག་པ་ན། འཁོར་རྣམས་ཀྱང་རང་དབང་མེད་པར་འབྲུབ་ཁུང་གི་ནང་དུ་ཞུགས་ཏེ་ཁ་ཕྱིར་
བལྟས་ནས་ཡོད་པར་བསམ། དེ་ནས་བྱང་གི་བདུད་རྩི་འཁྱིལ་པས་སྤྲུལ་པའི་བདུད་རྩི་འཁྱིལ་པ་ཕུར་
བུ་བཅུར་གྱུར་པ་རྣམས་བགེགས་རྣམས་ཀྱི་སྤྱི་བོར་བགེགས་རྣམས་དང་ཁ་བལྟ་ཕྱོགས་མཐུན་པར་
བཞུགས་པ་ལ། སྤྲུལ་པའི་གནོད་མཛེས་ཕྱག་གཡས་ཀྱིས་རྡོ་རྗེ་ལྕགས་ཀྱུ། རྡོ་རྗེ་ཐོ་བ་མེ་རབ་ཏུ་
འབར་བར་གྱུར་པ་ཐོགས་པ་དེས་ཤར་ནས་བརྩམས་ཏེ་ཕྱོགས་བཞི་དང༌། མེ་ནས་བརྩམས་ཏེ་
མཚམས་བཞིའི་ཕུར་བུ་རྣམས་ལ། ཨོཾ་གྷ་གྷ་ཞེས་སོགས་ཀྱི་སྔགས་དོན་རྡོ་རྗེ་ཕུར་བུ་ཞེས་བོས་ནས།
བགེགས་རྣམས་ཀྱི་ལུས་ངག་ཡིད་གསུམ་ཕུར་བུས་ཐོབ་ལ་མི་འགུལ་བར་གྱིས་ཤིག །རྡོ་རྗེ་འཆང་གི་
བཀའ་ཉོན་ཅིག་ཅེས་བཀའ་བསྒོས་ནས་ཕྱག་གཡས་ཀྱིས་ཐོ་བ་གདེངས་ཙམ་གདེངས་ཙམ་བྱས་པས་
ཕུར་བུ་བགེགས་རྣམས་ཀྱི་སྤྱི་བོ་ནས་རིམ་གྱིས་རྐང་མཐིལ་གྱི་བར་དུ་ཟུག་པས་ལུས་ངག་ཡིད་གསུམ་
གཡོ་འགུལ་མེད་པར་གྱུར་པར་བསམ་མོ། །བཟློག་པ་གཙོ་བོར་བྱེད་ན། གཙུག་ཏོར་འཁོར་ལོས་
བསྒྱུར་བ་གཙོ་བོར་འཕོས་ནས། བགེགས་རྣམས་བཀུག་པ་འཁོར་ལོའི་རྩིབས་ཀྱི་ཉེ་སར་སླེབ་པ་ན་
འཁོར་ལོ་གཡོན་དུ་འཁོར་ཞིང་ཁྲོ་བོ་རྣམས་ཞལ་ཕྱིར་གཟིགས། བགེགས་རྣམས་ཀྱི་རྐང་མཐིལ་དུ་
- 265 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རྒྱག་པའི་སྲུང་འཁོར་ལ། མ་འབྱིན་གྱི་ཁུངས་མདོར་གསུམ་བཀོད་ནས་རྡོ་རྗེ་རང་ནང་དུ་རང་
ལྕགས་ཀྱི་མཆོད་རྟེན་སོར་བཞི་པ་རེ་ཡོད་པ་ནས་བཟུང་སྟེ། དེ་རྣམས་མགོ་མཇུག་ལྡོག་ནས་རྩིབས་
ལ་བསྐྱོན་པས། གནོད་བྱེད་རྣམས་འཁོར་ལོའི་རྩིབས་ཀྱིས་དུམ་བུར་གཏུབས་པའི་རོ་མ་རྣམས་ཉི་
གདན་གྱིས་བསྲེགས་པ་དང་། གཙུག་ཏོར་འཁོར་ལོས་བསྒྱུར་བའི་ཕྲེང་སྔགས་བཟླའོ། །གཞན་ཡང་
རང་དང་བསྒྲུབ་བྱ་སྙིང་གར་སྲ་ཞིང་ཞི་རྒྱས་དབང་དྲག་གི་དམིགས་པ་གང་འོས་བྱ་ཞིང་། དེ་ནས་སྤྲུལ་
པའི་གནོད་མཛེས་འོག་གི་གནོད་མཛེས་ལ་ཐིམ་པ་སོགས། ལྷག་མ་རྡོ་རྗེའི་ར་གུར། ཆུ་མེ་རླུང་གི་ར་
བ་དང་། མདའ་ཡི་དྲ་བ། རྡོ་རྗེ་གསུམ་གྱི་གོ་བགོ་བ་སོགས་སྒྲུབ་ཐབས་བཞིན་བྱའོ། །འགལ་རྐྱེན་
འགོག་པའི་སྲུང་འཁོར་ལ། འཁོར་ལོ་སེར་པོ་དང་། འཁོར་ཚུལ་གྱི་ཁུངས་རྒྱུད་ཕྱི་མ་དང་། མན་ངག་
སྙེ་མ་དང༌། ཁྲོ་བོ་བཅུ་མངལ་འབྱིན་གྱི་ཁུངས་མདོར་བྱས་ལས་འབྱུང་བ་བཞིན་ཆོ་ག་ལྟར་བྱེད་པ་
གནས་བསྲུང་བ་དང་། རང་གི་གནས་གསུམ་དུ་རྡོ་རྗེ་གསུམ་བཀོད་ནས་རྡོ་རྗེ་གསུམ་གྱི་གོ་རིམ་
བཞིན་བགོ་བ་ནི་རང་བསྲུང་བ་ཡིན། སྲུང་འཁོར་གྱི་ཕྱི་རོལ་གྱི་བགེགས་བཟློག་པ་དེ་ཡང་ནང་དུ་རང་
གི་སེམས་ལས་སུ་མི་རུང་བའི་རྟོག་པ་ངན་པ་ཆོས་བརྒྱད་སོགས་བཟློག་པ་ལ་ལྟོས་པས་ངན་རྟོག་སྤྱི་
དང་ཁྱད་པར་ཆོས་བརྒྱད་ཁྲ་བོ་ལ་དགྲར་བལྟས་ནས་ན་སོ་གཞོན་དུས་སུ་སྒྲུབ་པ་ལ་བརྩོན་དགོས་
ཚུལ་ནན་ཆེ་བ་དྲང་པོར་ཚང་ལ་གཅར་ནས་གསུངས། །
དངོས་གཞི་ལ་དང་པོ་སྦྱོར་བའི་ཏིང་འཛིན་ལ་བཞི་ཡོད་པ་ལས། འཆི་བ་ཆོས་སྐུར་འཁྱེར་བའི་
ལམ་འཁྱེར་ལྷག་མོས་འོད་གསལ་དུ་སྡུད་པ། བར་དོ་ལོངས་སྐུར་འཁྱེར་བའི་ལམ་འཁྱེར་དང་པོའི་
མགོན་པོ་བསྐྱེད་པ། སྐྱེ་བ་སྤྲུལ་སྐུར་འཁྱེར་བའི་ལམ་འཁྱེར་སྤྲུལ་སྐུ་རྡོར་སེམས་ལུས་དཀྱིལ་དང་
བཅས་པ། སྐུ་གསུམ་གྱི་གོ་འཕང་དེ་ཡང་འདོད་ཆགས་ཀྱི་ཆོས་ཀྱིས་འཐོབ་པར་བསྟན་པའི་ཕྱིར་རིག་
མ་འདུ་བྱ་བ། གཉིས་པ་དཀྱིལ་འཁོར་རྒྱལ་མཆོག་གི་ཏིང་ངེ་འཛིན་དང་། གསུམ་པ་ལས་རྒྱལ་མཆོག་
གི་ཏིང་ངེ་འཛིན་རྣམས་སུ་ཡོད་པ་ལས། དང་པོ་ལ་ས་བཅད་གསུམ་ཡོད་པ་རྣམས་རིམ་བཞིན་སྣོད་སྔ་
མ་ཞིག་ནས་རྗེས་མ་ཆགས་པ་དང་ཆོས་མཐུན་པར། ཡེ་ཤེས་ཀྱི་ས་བསྒོམས་ནས། གཞལ་ཡས་ཁང་
དང་ལྷག་མོས་ཀྱི་ལྷ་བསྒོམས་ཏེ། ཁམས་དྲུག་ལྡན་པའི་མི་འཆི་རིམ་དང་མཐུན་པར་ལྷག་མོས་ཀྱི་ལྷ་
བསྡུས་ནས་ཆོས་སྐུ་ལ་ང་རྒྱལ་འཇོག་དགོས་པས། ཆོས་མཐུན་ཡུལ་སྣོད་སྔ་མ་འཇིག་ཚུལ་སླ་ལ།
ཆོས་མཐུན་པ་ཡེ་ཤེས་ཀྱི་ས་བསྒོམ་ཚུལ་ལ་ཁ་ཅིག་བསྐྱེད་རིམ་གྱི་སྐབས་སུ་ལྟ་བ་མི་བསྒོམ་པར་ཐ་
མལ་གྱི་སྣང་བ་འགོག་པའི་ཕྱིར་དུ། ཐ་མལ་གྱི་སྣོད་བཅུད་ཐམས་ཅད་ཅི་མེད་ཅང་མེད་དུ་བསྒོམ་ཟེར་
- 266 -



© ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
བ་མི་འཐད་དེ། སྣོད་བཅུད་ཡོད་བཞིན་མེད་པར་བལྟ་བ་ཆད་ལྟ་ཡིན་པའི་ཕྱིར་དང་། སྐབས་ཀྱི་ལུང་
དོན་མ་ཡིན་པའི་ཕྱིར་དང་། ཐ་མལ་གྱི་སྣང་བ་འགོག་དགོས་པར་ཁས་བླངས་ན་ཆད་ལྟ་ནན་གྱིས་
བསྐྱེད་པས་ཁས་བླངས་དང་འགལ་བའི་ཕྱིར་རོ། །འདིར་ལྟ་བ་བསྒོམ་པར་གསུངས་པའི་ལུང་དུ་མ་
དང་འགལ་བའི་ཕྱིར་རོ། །
རང་ལུགས་ནི། ཡིག་དོན་ཆོས་རྣམས་ཀྱི་ངོ་བོ་རྒྱུ་འབྲས་གསུམ་མུ་བཞི་སྐྱེ་འགོག་གི་རིགས་པས་
རང་བཞིན་མེད་པར་བསྒོམ་པ་ཡིན་ལ། དེ་ཡང་ཐལ་འགྱུར་བའི་ལུགས་ཀྱི་དགག་བྱའི་མཚམས་ཟིན་
པར་བྱས་ནས། ང་དང་རི་ར་བ་སོགས་གཅིག་དུ་བྲལ་དང་མཐའ་བཞི་སྐྱེ་འགོག་སོགས་ཀྱིས་ཇི་ལྟ་བ་
ངེས་པར་བྱས་ནས་སྐྱོང་། སྤྱི་དོན་རྣམ་ཐར་སྒོ་གསུམ་གྱི་དོན་ངེས་པར་བྱས་ནས་སྐྱོང་བ་ཡིན་ལ། དེ་
ཡང་ཕར་ཕྱིན་ཐེག་པར་ལྟ་བ་ངེས་ནས་ལྟ་ཐོག་ཏུ་འཇོག་སྒོམ་ཁོ་ན་བྱེད་པ་ཞི་གནས་སྐྱོང་ཚུལ། ཞི་
གནས་ཀྱི་རྩིས་ཟིན་པར་བྱས་ནས་དཔྱད་འཇོག་སྤེལ་མ་བྱེད་པ་ནི་ལྷག་མཐོང་སྒྲུབ་ཚུལ་ཡིན་ཡང་
རྫོགས་རིམ་གྱི་སྐབས་སུ་རླུང་དབུ་མར་ཞུགས་གནས་ཐིམ་གསུམ་བྱས་པའི་བདེ་ཆེན་གྱིས་རླུང་མ་
གཡོས་ཀྱི་བར་དུ་འཇོག་སྒོམ་ཁོ་ན་བྱེད་པ་ཡིན་ལ། འདིར་ནི་རང་ཞེ་སྡང་རྡོ་རྗེར་གསལ་བའི་ངང་ནས་
བདག་གི་ཆོས་སྐུ་མངོན་དུ་བྱས་ལ་རྟེན་བརྟེན་པའི་དཀྱིལ་འཁོར་སྤྲུལ་བར་བྱའོ་སྙམ་པའི་འཕེན་པ་
བཏང་སྟེ། སྦྱོར་མཚམས་ནས་འོད་ཟེར་འཕྲོས་སྣོད་བཅུད་སྦྱངས་པའི་མཐར་ཡིག་དོན་དང་སྤྱི་དོན་གྱི་
སྟོང་ཉིད་ངེས་པའི་ངེས་ཤེས་བསྐྱེད་ནས། ཡུལ་སྟོང་པ་ཉིད་དང་ཡུལ་ཅན་ཡེ་ཤེས་དབྱེར་མི་ཕྱེད་པ་དེ།
འབྲས་དུས་ཀྱི་ཆོས་སྐུ་དངོས་སུ་མོས་ནས་ཆོས་སྐུ་དེ་ངའོ་སྙམ་དུ་བསྒོམ་དགོས་ཏེ། ཐ་མལ་པ་ལ་ལུས་
དང་ཡིད་དང་གཙོ་བོ་དང་འཁོར། གནས་དང་གང་ཟག་རྒྱུད་སོ་སོར་སྣང་བ་ལྟར་འབྲས་དུས་སུ་མི་
འབྱུང་བར། འབྲས་དུས་སུ་གཙོ་བོའི་ཐུགས་སྟོང་པ་ཉིད་ལ་སླར་མི་ལྡང་བའི་ཚུལ་གྱིས་མཉམ་པར་
བཞག་པའི་ཡེ་ཤེས་ཀྱི་གཟུང་རྣམ་དེ་དང་དེར་ཤར་བ་ཡིན་ལ། དེ་དང་མཐུན་པར་དེ་ལྟ་བུའི་ཆོས་སྐུའི་
ང་རྒྱལ་ཡུན་མི་ཐུང་ཙམ་བསྒོམས་ནས་འོག་ནས་འབྱུང་བའི་རྟེན་བརྟེན་པ་ཐམས་ཅད་དེའི་རྣམ་རོལ་
འབའ་ཞིག་ཏུ་འཆར་བ་ལ་བསླབ་དགོས་པའི་གནད་ཀྱིས་སོ། །བསྐྱེད་རིམ་པའི་ལྷའི་འཁོར་ལོ་བསྒོམས་
པས་སྲིད་པའི་རྩ་བ་བདག་འཛིན་སྤོང་ནུས་པ་ཡང་། རང་བཞིན་མེད་པར་ངེས་པའི་ལྟ་བའི་རྒྱུན་སྐྱོང་བ་
ཡོད་ན་ནུས་ལ་དེ་མེད་ན་མི་ནུས་པས། དམིགས་པ་རྒྱ་ཆེ་བ་ལྷའི་འཁོར་(ལ་ལོ་ལ་)དམིགས་ནས་
རྣམ་པ་རང་བཞིན་མེད་པའི་འཛིན་སྟངས་ཅན་དུ་བསྒོམས་པས། ལྷའི་སྐུ་ལ་དམིགས་པས་བསོད་
- 267 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ནམས་ཀྱི་ཚོགས་གསོག །རང་བཞིན་མེད་པར་ངེས་པས་ཡེ་ཤེས་ཀྱི་ཚོགས་གསོག་ལ་བསོད་ནམས་
ཀྱི་ཚོགས་ཀྱིས་ཟིན་པའི་ལྟ་བས་བདག་འཛིན་སྤོང་བ་ལ་མཐུ་ཆེ་བ་ཡིན་ནོ། །དེ་ཡང་བདེན་གྲུབ་ཏུ་མ་
བཟུང་བ་ཙམ་གྱིས་བདག་འཛིན་སྤོང་ན། ནམ་མཁའ་མཐའ་ཡས་ཀྱི་དངོས་གཞིས་ཀྱང་སྤོང་ནུས་
པར་འགྱུར་ལ་བདག་འཛིན་དང་འཛིན་སྟངས་དངོས་འགལ་དུ་སོང་བ་ཙམ་གྱིས་དེ་སྤོང་ནུས་ན། །
བདག་འཛིན་ཡང་བདག་མེད་རྟོགས་པའི་ཤེས་རབ་དང་འཛིན་སྟངས་དངོས་འགལ་དུ་སོང་བས།
དེས་ཀྱང་བདག་མེད་རྟོགས་པའི་ཤེས་རབ་སྤོང་ནུས་པར་འགྱུར་བས། ཤེས་རབ་ཀྱིས་འཛིན་སྟངས་
ཀྱི་ཡུལ་ལ་རིགས་པ་ཡང་དག་གི་རྒྱབ་རྟེན་ཡོད་ལ། བདག་འཛིན་ལ་དེ་མེད་པས་མི་མཚུངས་པ་ཡིན་
ནོ༑ ༑དེས་ན་སྔར་གྱི་ཆོས་སྐུའི་ང་རྒྱལ་གྱི་ངང་ནས་སྔར་གྱི་འཕེན་པ་དྲན་པར་བྱས་ཏེ། སྣོད་ཕྱི་མ་
ཆགས་པ་དང་མཚུངས་པར་རྡོ་རྗེའི་ས་བསྐྱེད་ནས་གཞལ་ཡས་ཁང་བསྐྱེད་པ་ན། སྐད་ཅིག་གིས་རྡོ་
རྗེའི་ར་གུར་གྱི་དབུས་སུ་ཆོས་འབྱུང་ཟུར་གཅིག་འོག་དང་། གཉིས་སྟེང་དུ་བསྟན་པ་ཤེས་རབ་མའི་སྐྱེ་
གནས་ཀྱི་དབྱིབས་འདྲ་བའི་དབུས་སུ་སྣ་ཚོགས་པདྨ་འདབ་མ་རེ་བཞིའམ་སོ་གཉིས་སོགས་ཀྱི་ལྟེ་
བར་འབྱུང་བཞི་གཅིག་ཏུ་འདྲེས་པ་ལས། སྣ་ཚོགས་རྡོ་རྗེ་རྭ་ལྔའམ་རྭ་གསུམ་རྭ་ཁྲའམ་ཕྱོགས་མདོག་
ཅན་གྱི་ལྟེ་བར་ཧཱུྃ་དཀར་པོ་གཞལ་ཡས་ཁང་གི་རྒྱ་ཁྱོན་ཙམ་དུ་རྣམ་སྣང་གི་རང་བཞིན་གྱི་འོད་ཟེར་
འཕྲོ་བ་ཡོངས་སུ་གྱུར་པ་ལས་གཞལ་ཡས་ཁང་མཚན་ཉིད་ཐམས་ཅད་དང་ལྡན་པ་བསྐྱེད་ནས་རིམ་
གྱིས་གསལ་གདབ་དགོས་པ་ཡིན་ལ། ཚད་ནི་པདྨའི་འདབ་མའི་ཕྱི་མཐའ་ནས་ཕྱི་མཐའི་བར་སྒོ་ཚད་
ཉེར་གཅིག །ལྟེ་བ་ལ་ཉི་ཤུ། སྣ་ཚོགས་རྡོ་རྗེའི་རྭ་རྩེ་ནས་རྭ་རྩེའི་བར་ལ་ཡང་ཉི་ཤུ། ལྟེ་བ་ལ་བཅུ་
གཉིས། ལྟེ་བའི་དཔངས་རྭ་ལྔ་མ་ལ་ལྔ། རྭ་གསུམ་མ་ལ་གཅིག་ཡོད་དོ། །དེ་ཡང་ཆོས་འབྱུང་གིས་
བདེ་སྟོང་དབྱེར་མེད་དང་། སྣ་ཚོགས་པདྨས་འཁོར་བའི་སྐྱོན་གྱིས་མ་གོས་པ་དང་། འབྱུང་བཞི་
གཅིག་ཏུ་འདྲེས་པའི་སྣ་ཚོགས་རྡོ་རྗེས་གཞལ་ཡས་ཁང་གི་རྟེན་བྱེད་པ་ནི། རྫོགས་རིམ་གྱི་སྐབས་སུ་
ལྷ་མོ་བཞིའི་རླུང་མ་ལུས་པར་ཐིམ་པའི་དོན་གྱི་འོད་གསལ་ཡེ་ཤེས་ལྔའི་རང་བཞིན་ཅན་གྱི་ཟུང་
འཇུག་གི་རྟེན་བརྟེན་པའི་གཞི་བྱེད་པ་མཚོན་ཞིང་། ཧཱུྃ་ལས་གཞལ་ཡས་ཁང་བསྐྱེད་པ་ནི། གཞལ་
ཡས་ཁང་གི་སྦྱང་བྱ་མ་དག་པའི་ཞིང་གཟུགས་ཕུང་ཡིན་པས། དེ་རྣམ་པར་དག་པའམ་སྦྱོང་བྱེད་རྣམ་
སྣང་ཡིན་པའི་རྒྱུ་མཚན་གྱིས་ཡིན་ལ། སྔགས་པ་ལ་དང་པོར་མཚན་ཉིད་དང་ལྡན་པའི་དཀྱིལ་འཁོར་
དུ་སྐུ་བཞིའི་ས་བོན་ཐེབ་ངེས་ཀྱི་དབང་གིས་རྒྱུད་སྨིན་དགོས། བར་དུ་རྟེན་བརྟེན་པའི་རྣམ་པ་ཅན་
- 268-



» ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽ -
གྱིས་ལམ་བགྲོད་དགོས། ཐ་མར་སློབ་མི་སློབ་ཀྱི་ཟུང་འཇུག་གིས་རྟེན་བརྟེན་པའི་རྣམ་པར་འཚང་རྒྱ་
དགོས་པས། གཞལ་ཡས་ཁང་གི་ཚད་མཚན་ཉིད་སོགས་བླ་མའི་གསུང་ཇི་ལྟ་བ་ཕྲ་ཞིང་ཕྲ་བ་ངེས་
ངེས་ཨི་ཐི་བ་བློ་ལ་བྱང་པོ་དགོས་པས་ཐང་སག་པ་དངོས་གྲུབ་རྒྱ་མཚོའི་ཟིན་བྲིས་ལས་ཞིབ་ཏུ་འབྱུང་
བ་ལྟར། རྩིག་པ་ནས་གདན་རྣམས་ཀྱི་བར་ཡོད་ཚུལ་ཚད་ཁ་དོག་དབྱིབས་གྲངས་ལ་སོགས་པ་རེ་རེ་
བཞིན་ནས་མ་ནོར་བ་རྣམ་པ་གསལ་བར་བསྒོམ་པ་ལ་རྩིག་པ་ཕ་གུ་གསེར་སྣམ་རྣམས་དང་དེ་དག་སྒོ་
གདོང་ལ་ཡོད་ཚུལ་ཕྱི་ཁྱམས་གྲུ་བཞི་པ་རྒྱ་ཕྱེད་དཔངས་མཉམ་འབུབ་ཚུལ་བྱ་འདབ་མདའ་ཡབ་ཤར་
བུ་གདུགས་དང་བ་དན་འདོད་སྣམ། རྟ་བབ་བཞི་པོའི་སྣམ་བུ་རྣམས་དང་ཕྱོགས་རྒྱན་མདའ་ཡབ་
འཁོར་ལོ་རི་དྭགས་གདུགས་དང་བ་དན། དཔག་བསམ་ཤིང་གྲུབ་ཐོབ་ལྷ་རྣམས་དང་། ཕོ་བྲང་ནང་
མ་རྒྱ་མཉམ་དཔངས་མཉམ་ལ་གར་བུ་ཟླུམ་པོ་དང་དེའི་སྟེང་དུ་རྡོ་རྗེ་ཕྲེང་བ་ཀ་བ་གདུང་ཟླུམ་དང་
གདུང་བཞི། དེའི་སྟེང་དུ་རྒྱ་ཕིབས་སྔོན་པོ་འབུབ་ཚུལ། རྒྱ་ཕིབས་ཀྱི་རྩེར་རྒྱུད་ཀྱི་གླེགས་བམ་
བཞུགས་པ་དང་། རྡོ་རྗེ་ནོར་བུའི་ཏོག་གི་བར་གཞལ་ཡས་ཁང་གི་རྒྱ་དང་མཉམ་པ། དེ་ནང་དུ་ལྷ་
སྣམ་དང་ཐུན་མོང་དང་ཐུན་མོང་མིན་པའི་གདན་སོ་སོ་ལྷའི་གོས་ལ་ཚེམ་གྲུབ་ལྟ་བུ་ཡོད་ཚུལ་རྣམས་
ཐིག་རྩ་དང་བློས་བསླང་ལས་ཤེས་པར་བྱའོ། །
དེའི་སྟེང་དུ་བཅུད་ཆགས་པ་དང་མཐུན་པར་ལྷག་མོས་ཀྱི་ལྷ་སྐད་ཅིག་གིས་བསྐྱེད་ཚུལ། འདིའི་
སྐབས་སུ་རྣམ་གཞག་རིམ་པ་ལས། རྣམ་པར་ཤེས་པ་བདག་པོ་རྡོ་རྗེ་འཆང་གིས་ལྷ་རྣམས་སྤྲུལ་པར་
གསུངས་པ་ཕྱི་རོལ་པ་རྣམས་ཚངས་པ་དང་དབང་ཕྱུག་གི་བློ་སྔོན་དུ་བཏང་ནས་རྫ་མཁན་གྱིས་རྫ་
བཅོས་པ་ལྟར་སྣོད་བཅུད་ཐམས་ཅད་བྱས་པར་འདོད་པ་དང་། བདག་ཤེས་རིག་གི་སྐྱེས་བུས་སྣོད་
བཅུད་ཐམས་ཅད་བྱས་པར་འདོད་པ་ལྟར། རྒྱལ་བ་རྡོ་རྗེ་འཆང་གིས་སྣོད་བཅུད་ཐམས་ཅད་སྤྲུལ་པ་
ཡིན་པས་སྣོད་ཐམས་ཅད་ཐོག་མ་ནས་གཞལ་ཡས་ཁང་། བཅུད་ཐམས་ཅད་ཐོག་མ་ནས་སངས་རྒྱས་
ཡིན་ཞེས་པ་ལྟར་མི་བཟུང་བར། རྣམ་པར་ཤེས་པ་བདག་པོ་རྡོ་རྗེ་འཆང་ཞེས་པ་སེམས་ཅན་དང་།
སངས་རྒྱས་སུ་ཡིན་ཡང་རང་རང་གི་ཤིན་ཏུ་ཕྲ་བའི་རླུང་སེམས་ངོ་བོ་དབྱེར་མི་ཕྱེད་པ་དེ་ལ་ཟེར་ཞིང་།
དེས་རང་རང་གི་སྣོད་བཅུད་ཐམས་ཅད་བསྐྱེད་པས། བྱེད་པ་པོ་ནི་སེམས་ཙམ་ཡིན་པར་རྟོགས་ཞེས་
དང༑ ལས་ལས་འཇིག་རྟེན་སྣ་ཚོགས་སྐྱེས་ཞེས་གསུང་པ་བཞིན་ཡིན་པས། འདིར་ཡང་སྒྲུབ་པ་པོ་
རང་གི་ཤིན་ཏུ་ཕྲ་བའི་སེམས་སྟོང་པ་ཉིད་དང་དབྱེར་མེད་པ་དེས་རྟེན་བརྟེན་པའི་དཀྱིལ་འཁོར་སྤྲུལ་
-269 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པའི་དོན་ཡིན་ནོ། །དེ་ལྟར་ན་གཙོ་འཁོར་སོ་སོའི་སྐུ་མདོག་ཞལ་ཕྱག་རྒྱན་ན་བཟའ་བཞུགས་ཚུལ་
རྣམས་སྒྲུབ་ཐབས་ནས་འབྱུང་བ་བཞིན་གསལ་གདབ་པར་བྱའོ། །འཕགས་ལུགས་ལ། ལྷག་མོས་ཀྱི་
གཙོ་བོ་རིགས་དྲུག་པ་རྡོ་རྗེ་འཆང་དུ་ངེས་པ་ཅན་བྱེད་པ་ནི་བར་དོ་དང་སྐྱེ་བ་སྦྱོང་བའི་ལམ་འཁྱེར་
རིགས་གཞན་ལས་ནུས་པ་ཆེ་བ་ཡིན་ལ། འདིའི་གཙོ་བོ་དྲུག་པ་རྡོ་རྗེ་འཆང་ཡིན་པས། འོག་གི་དང་
པོའི་མགོན་པོ་འདིའི་ལོངས་སྐུ་དང་། སྤྲུལ་སྐུ་རྡོར་སེམས་འདིའི་སྤྲུལ་སྐུར་ཤེས་དགོས་པ་ཡིན་ཞིང་།
རྡོ་རྗེ་འཆང་སྔོ་སངས། མི་བསྐྱོད་པ་སྔོ་ནག་ཡིན་པས་དེ་གཉིས་སྐུ་མདོག་ཀྱང་ཁྱད་ཡོད་ལ། འདིའི་
གཙོ་བོ་ལ་དང་པོ་ནས་རིགས་བདག་མི་བསྐྱེད་པའི་རྒྱུ་མཚན་ནི་དེའི་བསྐྱེད་ཆོག་མ་རྫོགས་པས་ཡིན་
པས༑ བསྐྱེད་ཆོག་རྫོགས་མཚམས་སུ་ལུས་དཀྱིལ་གྱི་ལྷ་འགོད་པ་དང་། སྐུ་གསུང་ཐུགས་ཀྱི་བྱིན་
རླབས་ཚར་ནས་རིགས་བདག་བསྐྱེད་པ་ཡིན་ནོ། །
ལྷག་མོས་ཀྱི་ལྷ་བསྐྱེད་ནས་དེའི་མཛད་པ་ནི། རང་གཙོ་བོ་དང་། རྣམ་སྣང་སོགས་བཞིའི་ཐུགས་
ཀ་ནས་འོད་ཟེར་འཕྲོས་སེམས་ཅན་ཐམས་ཅད་བཀུག་སྟེ་འཇུག་ཚུལ་བཞི་ལས་གཞལ་ཡས་ཁང་གི་
སྟེང་འོག་ཐམས་ཅད་ནས་རྡོ་རྗེ་སེམས་དཔའི་འཇུག་པས་ཞུགས་ནས་གཙོ་བོ་དང་དེ་བཞིན་གཤེགས་
པ་བཞི་པོའི་མདུན་དུ་འདུག་པ་ལ། རང་ཡབ་ཡུམ་སྙོམས་པར་འཇུག་པའི་སྦྱོར་མཚམས་ནས་འོད་
ཟེར་འཕྲོས་པའི་སྣ་ལ་རྣམ་སྣང་ཡབ་ཡུམ་སེམས་ཅན་གྱི་གྲངས་དང་མཉམ་པ་སྤོས་ནས་སེམས་ཅན་
རྣམས་ཀྱི་སྤྱི་བོར་ཞུགས་པའི་སྦྱོར་མཚམས་ནས་འོད་ཟེར་དང་བདུད་རྩིའི་རྒྱུན་བབས་པས་ལུས་ཀྱི་
སྒྲིབ་པ་སྦྱངས། སྐུ་རྡོ་རྗེ་རྣམ་སྣང་གི་གོ་འཕང་ལ་བཀོད་ནས་སྤྲོས་པའི་རྣམ་སྣང་རྣམས་རང་གི་སྙིང་
གར་བསྡུ། དེ་བཞིན་དུ་འོད་དཔག་མེད་དང་། མི་བསྐྱོད་པ་སྤྲོས་ནས་གསུང་རྡོ་རྗེ་དང་། ཐུགས་རྡོ་
རྗེར་གྱུར། སྤྲོས་པ་རྣམས་བསྡུ། སོ་སོར་མི་བྱེད་ན། རྡོ་རྗེ་སེམས་དཔའ་ཡབ་ཡུམ་སྤྲོས་ནས་དེའི་གོ་
འཕང་ལ་བཀོད་ནས། རྣམ་སྣང་གི་མདུན་གྱི་སེམས་ཅན་རྣམ་སྣང་སོགས་སུ་གྱུར་པ་རྣམས། རྣམ་
སྣང་གི་དང་རིན་ཆེན་འབྱུང་དང་འོད་དཔག་མེད་དོན་གྲུབ་རྣམས་ཀྱི་ཐུགས་ཀར་བསྡུ་བ་ནི་རང་རང་གི་
སངས་རྒྱས་ཀྱི་ཞིང་དུ་གཤེགས་པའི་དོན་ཡིན་ལ། འདི་སྦྱང་གཞི་དང་མི་སྦྱོར་ཡང་སྔོན་བྱུང་ལ་རྡོ་རྗེ་
འཆང་གིས་གཟུངས་དཀྱིལ་སྤྲུལ་ནས་སེམས་ཅན་རྣམས་ལ་དབང་བསྐུར་བའི་སྔོན་བྱུང་སྟོན་པའི་
རྣམ་ཐར་གདུལ་བྱས་ཉམས་སུ་བླངས་པས། མ་འོངས་པ་ན་སེམས་ཅན་ཐམས་ཅད་རང་གི་གདུལ་
བྱར་འགྱུར་བའི་རྟེན་འབྲེལ་ཡོད་དོ། །
-270 -



( – ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
དེ་ནས་ལྷག་མོས་འོད་གསལ་དུ་སྡུད་པའི་གཞི་འགོད་པ་ལ། བསྐལ་པ་དང་པོའི་འཛམ་བུ་གླིང་
པའི་མི་རྫུས་སྐྱེས་ཟས་རགས་པ་ལ་སྤྱོད་པའི་མཐུས་ཐ་མལ་པ་ཁམས་དྲུག་ལྡན་པར་གྱུར་པ་འཆི་རིམ་
དང་མཐུན་པར་ལྷག་མོས་འོད་གསལ་དུ་སྡུད་པ་ཡིན་ཡང་། འདིའི་སྦྱང་གཞི་ནི་སྒྲུབ་པ་པོ་རང་གི་མ་
འོངས་པའི་འཆི་བ་སྦྱོང་བ་ཡིན་གྱི། བསྐལ་པ་དང་པོའི་མིའི་འཆི་བ་སྦྱོང་བ་མིན་ནོ། །དེ་ལྟར་རང་གི་
སྙིང་གའི་ཧཱུྃ་ལས་འོད་ཟེར་ལུས་ལ་ལྷ་ཇི་ཙམ་འགོད་པ་དང་གྲངས་མཉམ་པ། དཔེར་ན་ས་སྙིང་དང་
ཕྱག་རྡོར་ལ་གཉིས། ཀུན་བཟང་ལ་ཚིགས་རྣམས་ཀྱི་གྲངས་དང་མཉམ་པ་སྤྲོས་ནས། ལྷ་རྣམས་སྐུའི་
རྣམ་པ་མ་དོར་བའི་ངང་ནས་ཇེ་ཆུང་ཇེ་ཆུང་དུ་སོང་བ་རྣམས་གནས་སོ་སོར་འཁོད་ནས་གཟུགས་ཕུང་
སོགས་དང་ངོ་བོ་དབྱེར་མེད་དུ་མོས་དགོས། རྣམ་སྣང་སྤྱི་བོའི་རྩ་འཁོར་གྱི་ཐད་དུ་ཞལ་རང་དང་མཐུན་
པར་མདུན་དུ་གཟིགས། དེ་བཞིན་དུ་འོད་དཔག་མེད་མགྲིན་པ་དང་། མི་བསྐྱོད་པ་སྙིང་ག་དང་། རིན་
འབྱུང་ལྟེ་བ། དོན་གྲུབ་གསང་གནས་ཀྱི་རྩ་འཁོར་གྱི་ཐད་དུ་བཞུགས། སྤྱན་མ་རིན་འབྱུང་གི་མདུན་
དང༑ དེ་བཞིན་དུ་སྒྲོལ་མ་རྣམ་སྣང་གི་མདུན་དུ་ཞལ་ཕར་གཟིགས་ནས་བཞུགས་པ་ཡིན་གྱི་འདི་དག་
ཞལ་སྦྱོར་མིན་ལ། ས་སྙིང་སོགས་སེམས་དཔའ་ཐམས་ཅད་དང་ཁྲོ་བོ་ཕལ་ཆེར་ཚུར་རང་གི་མདུན་དུ་
གཟིགས་ལ། གཟུགས་རྡོ་རྗེ་མ་སོགས་ས་སྙིང་སོགས་དང་ཞལ་སྦྱོར་དང་། ནམ་སྙིང་སྣ་བུག་གཉིས་
སུ་རེ་རེ་དང་། འཇམ་དཔལ་མི་བསྐྱོད་པའི་རྒྱབ་ནས་ཚུར་གཟིགས་ལ་བྱམས་པ་གཅིག་པུ་སྒྲོལ་མའི་
རྒྱབ་ནས་ཞལ་ཕར་གཟིགས་པ། རྐང་ལག་གི་མཐིལ་གྱི་ཁྲོ་བོ་རྣམས་མཐེབ་ཆེན་ལ་དབུ་བསྟན།
མཐེབ་ཆུང་ངོས་ལ་ཞབས་བསྟན་པ་སྟེ། མདོར་ན་བྱམས་པ་མ་གཏོགས་ལྷ་ཕོ་རྣམས་ཞལ་ཚུར་བསྟན།
མོ་རྣམས་ཕར་བལྟ་བ་ཡིན་ཞེས་རྗེ་དངོས་གྲུབ་རྒྱ་མཚོས་གསུངས་སོ། །
སྡུད་རིམ་དངོས་ནི་ཐུགས་ཀའི་འོད་ཟེར་ལྷ་རྣམས་ལ་འཕོག་བཞིན་པ་དེ་ཀའི་མུ་ནས། འོད་ཟེར་
རྣམས་ཐུང་དུ་སོང་བ་དང་མཉམ་དུ། སྤྱི་བོའི་རྣམ་སྣང་། ལྟེ་བའི་སྤྱན་མ། མིག་གཉིས་ཀྱི་ས་སྙིང་དང་
གཟུགས་རྡོ་རྗེ་མ། སྤྱི་བོའི་བྱམས་པ། ལག་མཐིལ་གཡས་ཀྱི་གཤིན་རྗེ་གཤེད། དཔུང་པ་གཡས་ཀྱི་
རྩ་བའི་མི་གཡོ་བ་རྣམས་འོད་ཟེར་གྱིས་ཅིག་ཅར་དུ་དྲངས་པ་རྣམས་ཇེ་ཆུང་ཇེ་ཆུང་ལ་སོང་ནས་ཧཱུྃ་
ཡིག་གི་ནཱ་ད་ལ་ཅིག་ཅར་དུ་ཐིམ་པའི་ཚེ་དེ་རྣམས་བདེ་སྟོང་ཡེ་ཤེས་ཆོས་ཀྱི་སྐུར་ཐིམ་སོང་སྙམ་པ་
དང་༑ དེའི་ཚེ་གཟུགས་ཕུང་དང་ས་ཁམས་ཀྱིས་རྣམ་ཤེས་ཀྱི་རྟེན་བྱེད་པའི་ནུས་པ་ཐིམ་པའི་ཕྱི་རྟགས་
ཡན་ལག་ཕྲ་རུ་སོང་། ནང་རྟགས་སྨིག་རྒྱུ་ལྟ་བུའི་སྣང་བ་འཆར་བ་ངོ་ཤེས་པར་བྱས་ལ་རང་བཞིན་
- 271 -



，
，
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མེད་པའི་ལྟ་ཐོག་ཏུ་མཉམ་པར་བཞག །དེ་བཞིན་དུ་སྡེ་ཚན་གཞན་བཞི་པོ་སོ་སོའི་སྐབས་ཀྱི་དམིགས་
རྣམ་སྐྱོང་ཚུལ་ཡང་ཤེས་པར་བྱ་ལ། སྤྱི་བོའི་གཙུག་ཏོར་འཁོར་ལོས་སྒྱུར་བ་ཐིམ་པའི་ཚེ་སྣང་བ་དང་།
རྐང་མཐིལ་གྱི་གནོད་མཛེས་ཐིམ་པའི་ཚེ་མཆེད་པ་དང་། སྙིང་གའི་འཇམ་དཔལ་ཐིམ་པའི་ཚེ་ཉེར་
ཐོབ་ཀྱི་སྣང་བ་འཆར་བ་ངོས་ཟིན་པར་བྱས་ལ་ལྟ་བ་སྐྱོང་། དེ་ནས་གཙོ་བོ་ཡང་ཐུགས་ཀའི་ཧཱུྃ་ནས།
ན་ད་ཡང་འོད་གསལ་དུ་སོང་བའི་ཚེ་ལྟ་བ་དྲན་པར་བྱས་ནས་འཆི་བ་ཆོས་སྐུའི་ལམ་འཁྱེར་འབྲས་
དུས་ཀྱི་ཆོས་སྐུ་ལ་ང་རྒྱལ་བཞག་ནས་ཤུ་ནྱ་ཏའི་སྔགས་དོན་བསམ་པའི་སྒོ་ནས་བརྟན་པར་བྱ། དེ་ལྟ་
བུའི་ཐིམ་རིམ་ལ་མཁས་པར་བྱས་ན་འཆི་དུས་སུ་ཁྱད་ཆེན་པོ་འོང་། དགེ་ལྡན་ཁྲི་རིན་པོ་ཆེ་རྣམ་དག་
རྡོ་རྗེས། རྒྱུད་པ་དཔོན་སློབ་དཔལ་འབྱོར་རྒྱ་མཚོ་ལ། གཞན་གྱིས་བདེན་པར་མི་འཛིན། ཁྱོད་ལ་
བཤད་ན་ངས་ཆེར་མ་བསྒོམས་འཆད་ཉན་སྐབས་སྡུད་རིམ་ལ་འདི་ལྟར་འོང་རྒྱུར་འདུག་སྙམ། ཡང་
ཡང་བསམ་པས་ངའི་འབྱུང་བ་ཐམས་ཅད་ནང་དུ་ཁ་ལོག་འདུག །ཕར་ལ་དགེ་ལྡན་དགུན་ཆོས་ངེད་
ཀྱིས་མི་སྒུག་པ་འདྲ་གསུངས་པ་ལྟར་གཤེགས་པ་ཡིན་གསུངས། འདི་ནི་གཞི་དུས་སུ་ཐ་མལ་པ་འཆི་
བ་ན་རགས་པ་ཉེར་ལྔ་རིམ་གྱིས་ཐིམ་ནས་རླུང་དང་ཤེས་པ་རགས་པ་རགས་པ་རྣམས་ཀྱི་ནུས་པ་ཕྲ་བ་
ཕྲ་བ་རྣམས་ལ་ཐིམ། ལས་དབང་གིས་སྙིང་གའི་རྩ་མདུད་གྲོལ་ནས་སྣང་མཆེད་ཐོབ་གསུམ་གྱི་
མཐར་འཆི་བ་འོད་གསལ་འཆར་བ་དང་ཆོས་མཐུན་ཞིང་། རང་གི་མ་འོངས་པའི་འཆི་བ་སྦྱོང་།
རྫོགས་རིམ་གྱི་ཚེ་བསྒོམས་སྟོབས་ཀྱིས་ཁྱབ་བྱེད་ཀྱི་རླུང་ཕྲ་མོ་ཚུན་འཆི་རིམ་ཇི་ལྟ་བ་བཞིན་མི་ཤིགས་
པའི་ཐིག་ལེའི་ནང་དུ་ཐིམ་པའི་ལམ་དཔེ་དོན་གྱི་འོད་གསལ་འཆར་བའི་རྒྱུད་སྨིན་པར་བྱེད། འབྲས་
བུ་སངས་རྒྱས་ཀྱི་སའི་སྟོང་པ་ཉིད་ལ་སླར་མི་ལྡང་བའི་ཚུལ་གྱིས་མཉམ་པར་བཞག་པའི་ཆོས་སྐུ་
འགྲུབ་པའི་ནུས་པ་འཇོག་པས། འདི་ཡི་སྟོང་ཉིད་ལ་ང་རྒྱལ་འཇོག་སྐབས་རང་བཞིན་མེད་པ་ལ་ངེས་
པ་དྲངས་ནས་མཉམ་པར་བཞག་པའི་ཚེ་ངེས་ངོར་རང་བཞིན་མེད་པའི་དོན་ལ་གཉིས་སྣང་མེད་ཀྱང་
སྣང་ངོར་ཡོད། དཔེ་ཡི་འོད་གསལ་མཐར་ཐུག་གི་ཚེ་ཡང་སྣང་ངོར་གཉིས་སྣང་ཡོད། དོན་གྱི་འོད་
གསལ་གྱི་ཚེ་ངེས་ངོ་དང་སྣང་ངོ་གཉིས་ཀའི་ཚེ་གཉིས་སྣང་མེད་པས་སྟོང་ཉིད་མངོན་སུམ་རྟོགས་པ་
ཡིན༑ འདིར་གཉུག་སེམས་མངོན་དུ་འགྱུར་བ་དང་། ཕུང་པོ་ཕྲ་རགས་སོ་སོར་འབྱེད་ཐབས་ལ་སྔ་མ་
ནས་རླུང་དབུ་མར་ཞུགས་གནས་ཐིམ་གསུམ་བྱེད་པ་ལ་མ་བྱང་བ་རྣམས་ཀྱིས་མི་ཟབ་པའི་རྫོགས་
རིམ་དུ་གྲགས་པ་རྩ་རླུང་ལ་གནད་དུ་བསྣུན་ནས་མན་ངག་ལྟར་བསྒོམས་པ་དང་། སྔ་མ་ནས་དེ་ལ་
- 272 -



(༤） ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
བྱང་བ་ཞིག་ཡིན་ན་ཟབ་པའི་རྫོགས་རིམ་ཆུ་མ་རྙོགས་ན་དྭངས། མར་མེ་མ་བསྐྱོད་ན་གསལ་ཟེར་བ་
ལྟར༑ སེམས་ཀྱི་ངོ་བོ་ཅིར་ཡང་མ་གྲུབ་པ་ལ་བློས་ཅིར་ཡང་མ་བཟུང་བས་སེམས་ལ་གནད་དུ་བསྣུན་
ཏེ་རླུང་དབུ་མར་ཞུགས་གནས་ཐིམ་གསུམ་བྱས་ནས་གཉུག་སེམས་མངོན་དུ་འགྱུར་བ་བཀའ་རྒྱུད་
གོང་མའི་བཞེད་པ་ཡིན་པས་བཀའ་དགེ་དགོངས་པ་གཅིག་ཡིན་ཞེས་མཁས་གྲུབ་ནོར་བཟང་ཞབས་
གསུང་ཡང་ད་དུང་དཔྱད་པ་བྱ་གསུང་། ལས་དབང་དང་བསྒོམས་སྟོབས་ཅི་རིགས་ཀྱིས་རླུང་སེམས་
རགས་པ་ཐམས་ཅད་མི་ཤིགས་པའི་ཐིག་ལེའི་ནང་དུ་ཐིམ་པའི་རླུང་སེམས་ཤིན་ཏུ་ཕྲ་བ་རླུང་སེམས་
ངོ་བོ་དབྱེར་མེད་དེ་ཉིད། འཁོར་བ་ཐོག་མ་མེད་པ་ནས་དྲི་མ་དང་ལྷན་ཅིག་ཏུ་སྐྱེས་ཀྱང་དྲི་མའི་ངོ་བོར་
མ་གྱུར་པ་དཔེར་ན་གསེར་གཡའ་དང་ལྷན་ཅིག་དུ་སྐྱེས་ཀྱང་གཡའ་ཡི་ངོ་བོར་མ་གྱུར་པས། མེས་
བསྲེགས་ཤིང་ཆུས་བཀྲུས་ན་གཡའ་མེད་པར་སོང་ཡང་གསེར་མེད་པར་མི་འགྱུར་ཞིང་རྣམ་པར་དག་
པར་འགྱུར་པ་དང་། རིན་པོ་ཆེ་རྡོ་རྒྱུས་ཀྱིས་གོས་དྲི་མ་ཅན་མེ་ལ་བསྲེགས་པ་ན་དྲི་མ་འཚིག་ཀྱང་གོས་
མི་འཚིག་པ་ལྟར། ཐུན་མོང་དང་ཐུན་མོང་མ་ཡིན་པའི་ལམ་བསྒོམས་སྟོབས་ཀྱིས་གློ་བུར་གྱི་དྲི་མ་
རྣམས་རིམ་གྱིས་དག་ནས། དེ་ལྟ་བུའི་སེམས་དེ་ཡེ་ཤེས་ཆོས་སྐུ་དང་། རླུང་དེ་ལོངས་སྐུའི་སྐུ་མཚན་
དཔེས་སྤྲས་པར་འགྱུར་རུང་སེམས་ཅན་ཐམས་ཅད་ལ་ཁྱད་པར་མེད་པར་ཡོད་པས་སེམས་ཅན་ཐམས་
ཅད་ལ་སངས་རྒྱས་ཀྱི་རིགས་ཡོད་པ་ཞེས་བྱ་ལ། དེ་འདྲ་བའི་རླུང་སེམས་དབྱེར་མེད་པ་དེ་ལ། གཉུག་
མའི་སེམས། ལྷན་ཅིག་སྐྱེས་པའི་སེམས། སེམས་ཀྱི་རྡོ་རྗེ་ལ་སོགས་པ་མིང་གི་རྣམ་གྲངས་ཡིན་པས།
དེ་ནི་སྔགས་བླ་མེད་ཀྱི་ལམ་གྱིས་སྦྱང་། གཞི་མཐར་ཐུག་པ་འདི་ལ་བཤད་པར་བྱ་བ་དང་དཔྱད་པར་
བྱ་བ་མང་དུ་ཡོད་དོ། །འགའ་ཞིག་རླུང་སེམས་ངོ་བོ་དབྱེར་མེད་ལ་བསམས་ནས་དེ་འདྲ་བའི་རླུང་
གིས་ཡུལ་འཛིན་པ་དང་། སེམས་དེ་ཉིད་རིགས་ལྔ་དང་ཡུམ་ལྔ་དང་གཞལ་ཡས་ཁང་སོགས་སུ་འདོད་
པ་ལ། མདོ་རྒྱུད་དུ་མ་ནས་སེམས་ནི་གཟུགས་མེད་པ་བསྟན་དུ་མེད་པ་ཁ་དོག་དང་དབྱིབས་སོགས་
མེད་པ་དང་། སེམས་ཞ་བོ་མིག་ཅན་དང་། རླུང་ལོང་བ་རྐང་ཅན་དང་འདྲ་བར་གསུངས་པ་རྣམས་དང་
འགལ་ལོ། །རང་ལུགས་སྙིང་པོ་ནི་བསྒོམས་སྟོབས་ཀྱིས་གཉུག་སེམས་མངོན་དུ་འགྱུར་ཐབས་མ་
ནོར་བ་ལ་འབད་ནས་དེ་མངོན་དུ་གྱུར་པ་བདེ་བ་ཆེན་པོའི་ངོ་བོར་སོང་བ་དེས་ལྟ་བ་མ་ནོར་བ་འཛིན་
སྟངས་ཀྱི་ཡུལ་དུ་བྱས་ནས་བསྒོམས་པས་ཤེས་པ་གཅིག་པུ་དེ་ཉིད་ཚོགས་གཉིས་ཀའི་ངོ་བོར་འགྱུར་
བས་ཕར་ཕྱིན་ཐེག་པ་ལས་ཁྱད་པར་དུ་འཕགས་ཤིང་ལམ་མྱུར་བ་ཡིན་ནོ། །
-273 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བར་དོ་ལོངས་སྐུར་འཁྱེར་བའི་ལམ་འཁྱེར་ལ་ཆོས་མཐུན་ཡུལ་བར་དོ་ནི། ཐ་མལ་པ་རྣམས་ལ་
འཆི་བ་འོད་གསལ་ལས་ལུགས་ལྡོག་གི་ཉེར་ཐོག་གྲུབ་པ་དང་དུས་མཉམ་དུ་བར་དོའི་ཡིད་ལུས་
དབང་པོ་ཀུན་ཚང་སོགས་ཁྱད་ཆོས་དུ་མ་དང་ལྡན་པ་འགྲུབ་ལ། འདིར་འགའ་ཞིག་བར་དོའི་ལུས་ཚེ་
སྔ་མ་དང་ཕྱི་མའི་ལུས་ཕྱེད་མར་འདོད་པ་ནི། གང་དུ་སྐྱེ་འགྱུར་གྱི་བར་དོ་དང་སྐྱེ་སྲིད་ཀྱི་འགྲོ་བ་གཉིས་
ལས་གཅིག་གིས་འཕངས་པར་གཞུང་ཆེན་མོ་རྣམས་ནས་གསུངས་པ་དང་འགལ་ལ། ཡང་འགའ་
ཞིག་ཚེ་སྔ་མའི་དབྱིབས་ཅན་དུ་མཐོང་བ་ནི་ཚེ་འདས་དེའི་སྲོག་གཅོད་མཁན་དེས་ཚེ་འདས་ཀྱི་ཆ་བྱད་
དུ་བརྫུས་པ་ལ་བར་སྲིད་དུ་འཁྲུལ་ལ། འགའ་ཞིག་ལྷའི་བར་དོ་བསྐལ་པའི་བར་དུ་གནས་པར་འདོད་
པ་སོགས་ནི་སྙིང་པོ་མེད་པ་སྨྲ་བའོ། །ཞིབ་པ་མ་བྲིས་ལ། དེ་དང་ཆོས་མཐུན་པར་བསྒོམ་ཚུལ་དངོས་
ནི༑ སྔར་གྱི་ཆོས་སྐུའི་ང་རྒྱལ་ལ་གནས་བཞིན་པའི་མུ་ནས་གཟུགས་སྐུའི་རྣམ་པར་ལངས་ནས་
སེམས་ཅན་གྱི་དོན་བྱའོ་སྙམ་པའི་འཕེན་པ་བཏང་ནས་སེམས་བྱིངས་ལྟ་བ་ལས་མ་གཡོས་པའི་མུ་
ནས་རང་གི་གོ་སར་ཧཱུྃ་ལས་ཉི་མའི་དཀྱིལ་འཁོར་འོད་ཟེར་ཐམས་ཅད་སྟེང་དུ་འཕྲོ་བ། དེའི་སྟེང་དུ་ཨོ་
ལས་ཟླ་བ། དེའི་སྟེང་དུ་ཨཱཋལས་པདྨ། དེའི་ལྟེ་བར་ཨོཾ་འོག་དེའི་སྟེང་དུ་ཨཱ དེའི་སྟེང་དུ་ཧཱུྃ་བསམ། དེ་
ནས་ཡི་གེ་གསུམ་དང་པདྨ་ཟླ་བ་ལ་ཐིམ་ཞིང་། ཉི་མ་ཡར་ཟླ་བ་ལ་ཐིམ། དེ་ཡོངས་སུ་གྱུར་པ་ལས་ཟླ་
དཀྱིལ་ཡོངས་རྫོགས། དེ་ལས་འོད་ཟེར་འཕྲོས་པས་སྣོད་རྣམས་ཇེ་དྭངས་ལ་སོང་ནས་བཅུད་དང་།
དེ་ཇེ་དྭངས་ལ་སོང་ནས་ཟླ་བ་ལ་ཐིམ་པར་བསམས་ལ་ང་རྒྱལ་བཞག་ནས་སྔགས་བརྗོད། འདིའི་ཉི་
ཟླ་པད་གསུམ་གྱིས་གཞི་དུས་དང་ལམ་གྱི་བར་དོ་དང་སྒྱུ་ལུས་ཀྱི་ཐོག་མའི་ལུགས་ལྡོག་གི་སྣང་
མཆེད་ཐོབ་གསུམ་དང་། ཡི་གེ་དང་པོ་གསུམ་གྱིས། དེ་གསུམ་གྱི་རྒྱུར་གྱུར་པའི་རླུང་དང་། ཕྱི་མ་
པདྨའི་ལྟེ་བར་བཀོད་པ་གསུམ་གྱིས། དེ་གསུམ་གྱི་བཞོན་པར་གྱུར་པའི་རླུང་གསུམ་མཚོན་ལ། འབྲས་
བུའི་སར་སྣང་མཆེད་ཐོབ་གསུམ་མེད་པས་མི་སློབ་པའི་ཟུང་འཇུག་གི་དེ་མ་ཐག་གི་སྣང་མཆེད་ཐོབ་
གསུམ་དང་ཡི་གེ་སྔ་ཕྱིས་རླུང་མཚོན་ཚུལ་སྔར་བཞིན་ནོ། །དེ་ནས་ཟླ་བ་ལས་ཆུ་ལས་ཆུ་བུར་རྡོལ་བའི་
ཚུལ་དུ་བྱུང་བའི་ཨོ་གཡས། ཨཱགཡོན། ཧཱུྃ་དབུས་སུ་བསམས་ནས། དེ་ལས་འོད་ཟེར་འཕྲོས་ནས།
ཕྱོགས་བཅུ་ནས་སྤྱན་དྲངས་པའི་རྣམ་སྣང་དང་རིན་འབྱུང་ཨོ་དང་། སྣང་མཐའ་དང་དོན་གྲུབ་ཨཱདང་།
མི་བསྐྱོད་པ་ཧཱུྃ་ལ་ཐིམ་པ་ཡོངས་སུ་གྱུར་པ་ལས་རྡོ་རྗེ་དཀར་པོའི་ལྟེ་བ་ལ་ཡི་གེ་གསུམ་གྱིས་མཚན་པ་
ལ་ང་རྒྱལ་བཞག །དེ་ཡོངས་སུ་གྱུར་པ་ལས་དང་པོའི་མགོན་པོ་ཞལ་གསུམ་ཕྱག་དྲུག་པར་བསྒོམ།
- 274 -



» ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
འདིའི་དང་པོའི་ཡི་གེ་གསུམ་གྱིས་བར་དོ་དང་སྒྱུ་ལུས་དང་ལོངས་སྐུའི་གསུང་དང་། རྡོ་རྗེས་ཐུགས་
དང༌༑ ལྟེ་བའི་ཡི་གེ་གསུམ་བར་སྲིད་པས་སྐྱེ་སྲིད་འཚོལ་བའི་བྱ་བ་མཚོན་ལ། དང་པོའི་མགོན་པོས་
བར་དོ་སོགས་ཀྱི་ལུས་རྫོགས་པ་མཚོན་པ་ཡིན་ནོ། །བར་དོ་སོགས་ཀྱི་ལུས་ངག་ཡིད་གསུམ་དུས་
གཅིག་ཏུ་གྲུབ་པས་གོ་རིམ་མཚོན་དོན་མི་སྦྱོར་བས་འདྲ་མི་དགོས་སོ། །འདི་ནི་གཞི་ལ་འཆི་བ་འོད་
གསལ་ལས་བར་དོ་འགྲུབ་པ་དང་མཚུངས་ཤིང་རང་གི་མ་འོངས་པའི་བར་དོ་སྦྱོང་། ལམ་དུས་སུ་དག་
མ་དག་གི་སྒྱུ་ལུས་འགྲུབ་པའི་རྒྱུད་སྨིན་བྱེད་ཁྱད་པར་ཅན་དུ་འགྱུར། འབྲས་བུ་ལོངས་སྤྱོད་རྫོགས་
སྐུར་འཚང་རྒྱ་བ་དང་ཆོས་མཐུན་ཞིང་། དེ་འགྲུབ་པའི་ནུས་པ་ཁྱད་པར་ཅན་འཇོག་པ་ཡིན་ནོ། །
འདུས་པ་འདི་ལ་ལྷ་བསྐྱེད་ཚུལ་ལྷག་མོས་ཀྱི་ལྷ་ལྟ་བུ་སྐད་ཅིག་ཀྲོང་བསྐྱེད་དང་། དཀྱིལ་འཁོར་རྒྱལ་
མཆོག་ལྟ་བུ་སྒོ་བདུན་གྱིས་བསྐྱེད་པ་ཡིན་ལ། འདིར་དང་པོའི་མགོན་པོ་ནི། མངོན་བྱང་ལྔ་བསྐྱེད་
ཡིན་ལ། དེ་ཡང་ལྷག་མོས་འོད་གསལ་དུ་བསྡུས་ནས་ཆོས་སྐུ་ལ་ང་རྒྱལ་འཇོག་པ་དེ་བཞིན་ཉིད་ལས་
བྱང་ཆུབ་པ། ཧཱུྃ་ལས་ཉི་མ་བསྐྱེད་པ་ནས་ཟླ་བ་ལ་ང་རྒྱལ་འཇོག་པའི་བར་ཟླ་བ་ལས་དང་། དེ་ནས་
ཨོ་ཧཱུྃ་བསྐྱེད་པ་གསུང་ཡི་གེ་ལས་དང་། དེ་ནས་རྡོ་རྗེ་བསྐྱེད་པ་ཐུགས་ཕྱག་མཚན་དང་། དེ་ནས་
དང་པོའི་མགོན་པོ་བསྐྱེད་པ་ནི་སྐུ་རྫོགས་པ་ལས་བྱང་ཆུབ་པ་སྟེ། འདི་ལ་ཕྱག་རྒྱ་བཞིས་རྒྱས་འདེབས་
ཀྱང་ཚང་བ་ཡིན་ནོ། །
སྐྱེ་བ་སྤྲུལ་སྐུར་འཁྱེར་བའི་ལམ་འཁྱེར་ལ་ཆོས་མཐུན་ཡུལ་ནི། སྔར་བཤད་པ་ལྟ་བུའི་བར་སྲིད་
པ་བདག་ཆད་ཀྱིས་དོགས་ནས་སྐྱེ་སྲིད་འཚོལ་བའི་ངང་ཚུལ་ཅན་ཕྲ་བའི་ལུས་དང་ལྡན་པས་ཤའི་མིག་
གི་སྤྱོད་ཡུལ་མིན་པ་དེས། ཕ་མ་ཉལ་པོ་བྱེད་པ་མཐོང་ནས་མ་ལ་ཆགས་པ་སྐྱེས་ནས་པའི་སྤྱི་བོའམ་
ཁ་ནས་ཞུགས་ཏེ། ཕའི་ཁུ་བ་དང་མཉམ་དུ་སོང་ནས་ཕ་མ་གཉིས་ཆགས་པ་དྲག་པོའི་མཇུག་ཏུ་ཁུ་
ཁྲག་གི་ཐིགས་པ་བསྐ་བ་རེ་ངེས་པར་འབྱུང་བ་དེའི་དབུས་སུ་ཞུགས་པ་དང་མཉམ་དུ་བར་སྲིད་པ་དེ་
ཚེ་འཕོས་ནས། རིམ་གྱིས་མངལ་གྱི་ཕུང་པོ་རྫོགས་ནས་ཞག་བདུན་ཕྲག་སོ་བརྒྱད་སོང་བ་ན་ཕྱིར་
བཙས་ནས། ཐ་མལ་པའི་ཤའི་མིག་གི་སྤྱོད་ཡུལ་དུ་འགྱུར་ལ། དེ་དང་མཐུན་པར། རང་བཞིན་གྱི་
གནས་ཞེས་སོགས་ཀྱི་དོན་ནི། རྡོ་རྗེའི་གདུང་འཁོར་གྱི་སྟེང་དུ་མི་བསྐྱོད་པ་ཡབ་ཡུམ་སྙོམས་པར་
ཞུགས་པའི་སྦྱོར་མཚམས་ནས་སྤྲོས་པའི་བྱང་ཆུབ་ཀྱི་སེམས་ལས་གྲུབ་པའི་མི་བསྐྱོད་པ་ཡབ་ཡུམ་
གྱིས་གཞལ་ཡས་ཁང་གི་ནང་ཐམས་ཅད་གང་། དེ་དག་ལས་ཀྱང་ནམ་མཁའ་གང་བ་སྤྲོས་ཏེ་སེམས་
- 275 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཅན་ཐམས་ཅད་ཀྱི་སྤྱི་བོར་མི་བསྐྱོད་པ་ཡབ་ཡུམ་ཟུང་རེ་བཞུགས་ནས་སྙོམས་པར་ཞུགས་པས། བྱང་
སེམས་ཀྱི་རྒྱུན་བབས་སེམས་ཅན་ཐམས་ཅད་ཀྱི་སྤྱི་བོ་ནས་ཞུགས་པས་སྡིག་སྒྲིབ་ཐམས་ཅད་དག་
ནས་བདེ་སྟོང་དབྱེར་མེད་ཡེ་ཤེས་ཆོས་སྐུའི་ས་ཐོབ་ནས་ཐམས་ཅད་ཀྱང་མི་བསྐྱོད་པར་གྱུར། དེ་ནས་
མི་བསྐྱོད་པ་དེ་རྣམས་སྤྲོས་པའི་མི་བསྐྱོད་པ་དང་། དེ་རྣམས་ཀྱང་གཅིག་ལ་གཅིག་ཐིམ་ནས་མཐར་མི་
བསྐྱོད་པ་གཅིག་ཏུ་འགྱུར་ལ་ཁད་ཀྱི་ཚེ། རང་དང་པོའི་མགོན་པོ་སྐྱིལ་ཀྲུང་དང་བཅས་ཏེ་གདན་གྱི་ཁ་
ནས་འཕགས་ཏེ་གདུང་འཁོར་གྱི་འོག་ཙམ་ལ་འདུག །དེ་ནས་མི་བསྐྱོད་པ་ཐམས་ཅད་གཅིག་ཏུ་
འདྲེས་པ་གདན་དབུས་མའི་སྟེང་དུ་འདུག་པ་ལ། དང་པོའི་མགོན་པོས་བདག་གིས་དེ་བཞིན་
གཤེགས་པ་ཡབ་ཡུམ་གྱི་བྱང་ཆུབ་ཀྱི་སེམས་ལས་གྲུབ་པའི་མི་བསྐྱོད་པ་ལ་ཞུགས་ནས་རིགས་པའི་
སྤྲུལ་སྐུ་མངོན་དུ་བྱས་ལ་སེམས་ཅན་གྱི་དོན་བྱའོ་སྙམ་དུ་འཕེན་པ་བཏང་ནས་དེ་ལ་ཞུགས་པས་རང་
སྤྲུལ་སྐུ་རྡོར་སེམས་སུ་གྱུར་པར་བསམས་ལ་ང་རྒྱལ་བཞག །འདིའི་སྦྱང་གཞི་ནི་རྩ་རྒྱུད་ཀྱི་ཟིལ་
གནོན་རྡོ་རྗེ་ཚུལ་བཞིར་བཤད་པའི་འདོད་ཆགས་ཆོས་སྦས་ཀྱི་དོན་ཡིན་ནོ། །དེ་ཡང་དང་པོའི་མགོན་
པོ་དང་། སྤྲུལ་སྐུ་རྡོར་སེམས་གཉིས་ཀ་སྐབས་འདིར་ཡིད་ངོ་ཙམ་ཡིན་གྱི་དངོས་གནས་ལ་མེད་པས་
ཕྲ་རགས་མེད་ཀྱང་། དང་པོའི་མགོན་པོའི་སྐབས་སོ་སོ་སྐྱེ་བོ་དང་ཤའི་མིག་གི་སྤྱོད་ཡུལ་དུ་མ་གྱུར་
པའི་ལོངས་སྐུའི་ང་རྒྱལ་འཇོག་ལ། སྤྲུལ་སྐུ་རྡོར་སེམས་ཀྱི་སྐབས། ལོངས་སྐུ་དེས་སྐུ་རགས་པ་
བཟུང་ནས་སོ་སྐྱེ་ལས་དག་ཡན་དང་། ཤའི་མིག་གི་སྤྱོད་ཡུལ་དུ་གྱུར་པའི་སྤྲུལ་སྐུ་རགས་པའི་ང་རྒྱལ་
འཇོག་དགོས་སོ། །
འདི་གཞི་དང་མཐུན་ཚུལ་ནི། དེ་བཞིན་གཤེགས་པ་ཡབ་ཡུམ་སྙོམས་པར་ཞུགས་པ་ནི་ཕ་མ་
ཉལ་པོ་བྱེད་པ་དང་ཆོས་མཚུངས། དེའི་བྱང་ཆུབ་ཀྱི་སེམས་ལས་གྲུབ་པའི་མི་བསྐྱོད་པས་ནམ་མཁའི་
ཁམས་གང་བ་ནི། ཕ་མ་གཉིས་ཀྱི་གཏུམ་མོ་ཕལ་བ་འབར་ཏེ་བྱང་སེམས་ཞུ་ནས་ཁམས་དཀར་དམར་
གྱིས་ལུས་ཀྱི་རྩ་སྟོང་ཕྲག་དོན་གཉིས་གང་བ་དང་། བདེ་བ་དང་ཡིད་བདེ་བ་ཐོབ་པ་ནི། ཕ་མ་གཉིས་
འཁྲིག་པའི་བདེ་བ་རྒྱས་པ་དང་། མི་བསྐྱོད་པ་ཐམས་ཅད་གཅིག་ཏུ་འདྲེས་པ་ནི་ཕ་མའི་ཁུ་ཁྲག་གི་
དྭངས་མ་གཉིས་གཅིག་ཏུ་འདྲེས་པ་དང་། དེ་ལ་དང་པོའི་མགོན་པོ་ཞུགས་པ་ནི། ཁུ་ཁྲག་འདྲེས་པའི་
དབུས་སུ་སྔར་གྱི་བར་དོ་ཞུགས་པ་དང་། དེ་ནས་སྤྲུལ་སྐུ་རྡོར་སེམས་སུ་བསྒྱུར་ནས་ལུས་དཀྱིལ་དང་།
སྐུ་གསུང་ཐུགས་བྱིན་གྱིས་བརླབ་པ་ནི། མངལ་དུ་ལུས་རྫོགས་པ་དང་ཆོས་མཐུན། རིགས་བདག་
-276 -



(ཙ) ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
གིས་རྒྱས་འདེབས་པ་ནི། མངལ་གྱི་ལུས་རྫོགས་ནས་ཕྱིར་བཙས་ཏེ་ཤའི་མིག་གི་སྤྱོད་ཡུལ་དུ་གྱུར་པ་
དང་ཆོས་མཐུན་ནོ། །ལམ་རྫོགས་རིམ་གྱི་སྐབས་སུ་དག་མ་དག་གི་སྒྱུ་མའི་སྐུས་ལུས་རགས་པ་འཛིན་
པ་དང་མཚུངས། འབྲས་བུ་སྤྲུལ་སྐུ་འགྲུབ་པ་དང་མཐུན་ཞིང་དེའི་ནུས་པ་ཁྱད་པར་ཅན་འཇོག་གོ། །
འདིར་སྣོད་འཇིག་ཆགས་དང་བཅུད་འཇིག་ཆགས་བསྐལ་པ་དང་པོ་དང་སྦྱོར་ཞིང་བསྐལ་པ་དང་པོའི་
འཛམ་བུ་གླིང་པའི་མི་རྫུས་སྐྱེས་རིམ་གྱིས་འཆི་བ་དང་བར་དོ་དང་དེས་སྐྱེ་བ་ལེན་པ་དང་ཆོས་མཐུན་
སྦྱར་ནས་སྐུ་གསུམ་ལམ་འཁྱེར་བསྒོམ་ལ། འགྲོ་བ་གཞན་དང་གླིང་གཞན་གྱི་མི་དང་མི་སྦྱོར་བའི་རྒྱུ་
མཚན་ནི་སྔགས་བླ་མེད་ཀྱི་ལམ་གྱིས་སོ་སོ་སྐྱེ་བོའི་ས་ནས་བཟུང་སྟེ་ཚེ་དེ་ལ་འཚང་རྒྱ་བ་འཛམ་བུ་
གླིང་པ་ཁོ་ནར་ངེས་པ་ཡིན་ལ། འདི་ལ་རྒྱུ་མཚན་མང་དུ་ཡོད། རྡོ་རྗེའི་ས་བསྐྱེད་པ་སྣོད་ཆགས་པ་དང་
ཆོས་མཐུན་སྦྱར་བས། ལྷག་མོས་ཀྱི་ལྷ་བསྐྱེད་པ་ཡང་བསྐལ་པ་དང་པོའི་མི་སྐྱེ་བ་དང་ཆོས་མཐུན་
སྦྱོར་བར་གྲུབ་ལ། དེ་ལྟར་ན་འཆི་བ་དང་བར་དོ་དང་སྐྱེ་བ་ལེན་ཚུལ་ཡང་དེ་དང་སྦྱོར་བར་གྲུབ། ཆོས་
མཐུན་སྦྱར་བའི་རྒྱུ་མཚན་ལ། བསྐལ་པ་དང་པོའི་སྣོད་བཅུད་འཇིག་ཆགས་དང་། རྟེན་བརྟེན་པ་
བསྐྱེད་ཚུལ་ཆ་ཐམས་ཅད་དང་འདྲ་བ་ཞིག་ཡོད་པ་རྟོགས་པའི་ཕྱིར་ཡང་མིན་ལ། ཁྱད་པར་ཅན་གྱི་
རྟེན་བརྟེན་པའི་སྣང་བས་ཐ་མལ་པའི་སྣང་ཞེན་འགོག་པ་ལ་དེའི་སྔོན་དུ་དེ་ལྟ་བུའི་ཆོས་མཐུན་རྟོགས་
དགོས་ཞེས་སྨྲ་བ་ཡང་མིན་ཅིང་། བསྐལ་པ་དང་པོའི་མིའི་འཆི་བ་སོགས་རང་གིས་བསྐྱེད་རིམ་བསྒོམ་
པའི་སྦྱང་གཞིར་འདོད་པ་ཡང་མིན་ནོ། །འོ་ན་གང་ཡིན་ན། བསྐལ་པ་དང་པོའི་མི་རིམ་གྱིས་ཐ་མལ་པ་
ཁམས་དྲུག་ལྡན་པར་སོང་བ་འཆི་རིམ་སོགས་དང་། རང་ལ་མ་འོངས་པ་ན་འབྱུང་བའི་འཆི་རིམ་སོགས་
འབྱུང་ཚུལ་འདྲ་བས་དེ་དང་ཆོས་མཐུན་སྦྱར་ཡང་། སྦྱང་གཞི་ནི་རང་གི་འཆི་བ་སོགས་ཡིན་པས་ཆོས་
མཐུན་སྦྱར་ཡུལ་དང་སྦྱང་གཞི་མི་གཅིག་གོ། །འོ་ན་འཆི་བ་སོགས་སྦྱོང་ཚུལ་གང་ཡིན་ན། རྡོ་རྒྱུས་ཀྱིས་
གོས་མེ་ལ་བསྲེགས་པའི་དཔེ་ལྟར་ཤིན་ཏུ་ཕྲ་བའི་སེམས་ཀྱི་སྟེང་གི་དྲི་མ་སྦྱངས་ཀྱང་སེམས་རྒྱུན་མི་
ཆད་པ་ལྟར་ཡང་མིན། ཞེན་ཡུལ་སུན་ཕྱུང་སྟེ་འཛིན་སྟངས་དངོས་འགལ་དུ་སོང་བའི་སྒོ་ནས་ཀྱང་
མིན་ཞིང་། ཆོས་ཉིད་མཐོང་བ་ལ་སྒྲིབ་བྱེད་སྦྱོང་བ་ལ་ཆོས་ཉིད་སྦྱོང་ཞེས་པ་ལྟར་ཡང་མིན་ནོ། །འོ་ན་
གང་ཡིན་ན། འཆི་བ་སོགས་དང་རྣམ་པ་འདྲ་བའི་ལམ་བསྐྱེད་རིམ་གྱི་སྐབས་ཀྱི་ལྷག་མོས་འོད་གསལ་
དུ་སྡུད་པ་དང་། དང་པོའི་མགོན་པོ་དང༌། སྤྲུལ་སྐུ་རྡོར་སེམས་བསྒོམས་ནས་ལས་ཉོན་གྱི་འཆི་བ་
སོགས་སུན་དབྱུང་། རྫོགས་རིམ་གྱི་ལུས་དབེན་ངག་དབེན་དང་སེམས་དབེན་གྱི་དང་པོ་རྣམས་ཀྱི་
-277-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྐབས་སུ་འོད་གསལ་བསྒོམ་པ་དང་། ཡིད་ངོར་སྒྱུ་ལུས་སུ་ལྡང་བ་དང་། དེ་ཕུང་པོ་རྙིང་པ་ལ་འཇུག་
པ་རྣམས་ཀྱིས་མགོ་མནོན། སེམས་དབེན་དཔེའི་འོད་གསལ་མཐར་ཐུག་དང་མ་དག་པའི་སྒྱུ་ལུས་
དང་དེས་རགས་པའི་སྐུ་འཛིན་པ་རྣམས་ཀྱིས་ལས་ཉོན་གྱི་འཆི་བ་རགས་པ་སོགས་དངོས་སུ་སྦྱོང་།
དོན་གྱི་འོད་གསལ་དང་དག་པའི་སྒྱུ་མའི་སྐུ་དང་དེས་ལུས་རགས་པ་འཛིན་པ་རྣམས་ཀྱིས་ཤིན་ཏུ་ཕྲ་
བའི་འཆི་བ་སོགས་སྦྱོང་ཞིང་། འབྲས་བུ་སངས་རྒྱས་ཀྱི་སའི་ཆོས་ལོངས་སྤྲུལ་གསུམ་མངོན་དུ་བྱེད་
པ་ཡིན་པས། རང་ལ་མ་འོངས་པ་ན་འབྱུང་རྒྱུའི་འཆི་བ་བར་དོ་སྐྱེ་བ་གསུམ་དང་རྣམ་པ་འདྲ་བའི་ལམ་
བསྒོམ་པའི་བསྐྱེད་རྫོགས་ཀྱི་གནད་ཕྲ་ཞིང་ཕྲ་བ་སེམས་ལ་བསྐོར་ནས་ཨི་ཐི་བ་ངོ་ཤེས་པར་བྱས་ལ་
ཡིད་སྨོན་ཙམ་ལ་མ་བཞག་པར་ཉམས་སུ་ལེན་པ་གནད་ཀྱི་དོན་པོར་བཟུང་ཞིག །
དེ་ནས་ལུས་དཀྱིལ་བསྒོམ་པ་ལ་ལུས་རྟེན་གྱི་དཀྱིལ་འཁོར་དུ་བསྒོམ་པ་དང་། རྟེན་པ་ལྷ་བསྒོམ་
པ་གཉིས་ལས། དང་པོ་ནི། འགའ་ཞིག་འདོད་པ་ལྟར་རང་གི་ལུས་དང་པོ་ནས་གཞལ་ཡས་ཁང་དུ་
གྲུབ་པ་ཡང་མིན་ལ། སྔར་ནས་བསྐྱེད་པའི་གཞལ་ཡས་ཁང་བསྡུས་ནས་དེའི་ཤུལ་དང་། སྔ་མའི་ནང་
དུ་ཕྱི་མ་འབོ་ནང་དུ་བྲེ་བཅུག་པ་ལྟར་ཡང་མིན་ནོ། །འོ་ན་ཇི་ལྟར་ཡིན་ན། རང་གི་ལུས་ཀྱི་མདུན་རྒྱབ་
གཡས་གཡོན་རྣམས་ལས་རང་འདྲ་གཉིས་པ་རེ་ཆད་ནས་ཕྱི་དཀྱིལ་གྱི་ཟུར་བཞི་དང་དབྱེར་མེད་དུ་
སོང་བས། ཕྱི་དཀྱིལ་ཀྱི་རིགས་འདྲ་ཕྱི་མ་ལུས་ཀྱི་ཆ་དེ་དག་དང་འདྲེས་པས་ལུས་དཀྱིལ་དུ་འགྱུར་ལ།
ལུས་དཀྱིལ་གྱི་སྒྲུབ་གཞི་དེ་དག་རྡུལ་ཚོན་དང་རས་བྲིས་ལྟར་གསར་དུ་མ་བཅོས་པར་སྐྱེས་ཙམ་ནས་
ལུས་ལ་རང་ཆས་སུ་ཡོད་པས། ལུས་དཀྱིལ་ལ་མ་བཅོས་པ་དང་གཞན་གཉིས་ལ་བཅོས་མའི་ཐ་སྙད་
བྱེད་པ་ཡིན་ནོ། །དེ་ལྟར་ན་གཞན་རྣམས་ཆོ་གའི་ཚིག་རིས་ལྟར་དང་། རང་གི་ལུས་ངག་ཡིད་གསུམ་
ལས་ཆོས་འབྱུང་གི་ཟུར་གསུམ། ཡིད་ཀྱི་དབང་པོ་ལས་ཆོས་འབྱུང་གི་པདྨ་དང་དབུས་ཀྱི་པདྨ། རུས་
པའི་ཚོགས་རྣམས་རྡོ་རྗེའི་རྭ་གུར། བ་སྤུ་རྣམས་ཕྱིའི་མེ་རི་འབར་བར་བསམས་ལ་ལུས་རྟེན་གྱི་
དཀྱིལ་འཁོར་དུ་བསྒོམ་མོ། །ལུས་རྟེན་གྱི་དཀྱིལ་འཁོར་དུ་བསྐྱེད་པ་དེ་ནི་གཞི་དང་ཆོས་མཐུན་མི་
སྦྱོར་བར། ལམ་དུས་སུ་དག་མ་དག་གི་སྒྱུ་ལུས་པས་སྐུ་རྟེན་གྱི་དཀྱིལ་འཁོར་དུ་སྤྲུལ་པ་དང་། འབྲས་
དུས་སུ་སངས་རྒྱས་ཀྱི་སྐུ་རྟེན་གྱི་དཀྱིལ་འཁོར་དུ་སྤྲུལ་པ་དང་མཐུན་ནོ། །
བརྟེན་པ་ལྷ་བསྐྱེད་པ་ནི། རང་གི་སྤྱི་བོའི་རྩ་འཁོར་གང་དུ་ཡོད་པའི་ཐད་དུ་གཟུགས་ཕུང་དང་ངོ་
བོ་དབྱེར་མེད་པའི་ཨོཾ་ཡིག །དེ་ཡོངས་སུ་གྱུར་པ་ལས་རྣམ་སྣང་མངོན་རྟོགས་ལྟར་བསྐྱེད། དེ་བཞིན་
- 278-



) ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
དུ་མགྲིན་པར་ཨཱཿལས་འོད་དཔག་མེད་བསྐྱེད་པ་ནས། རྐང་མཐིལ་གཉིས་སུ་དེ་དང་ངོ་བོ་དབྱེར་
མེད་པའི་ཧཱུྃ་ལས་གནོད་མཛེས་བསྐྱེད་པའི་བར་དུ་ཤེས་པར་བྱ་ལ། ལྷ་རྣམས་གང་དུ་ཚུལ་ཇི་ལྟར་
བཞུགས་པ་ནི། ལྷག་མོས་ཀྱི་ལྷ་ལུས་ལ་སྡུད་པའི་སྐབས་བཞིན་ནོ། །འདིར་ལུས་ཀྱི་ཆ་དེ་དང་དེ་སྒྲུབ་
གཞིར་བྱས་ནས་དེ་ལས་ལྷ་བསྐྱེད་པ་ལུས་ལ་བཀོད་པས་ལུས་དཀྱིལ་དུ་འཇོག་གི། ལུས་ལ་ལྷ་བཀོད་
པ་ཙམ་གྱིས་འཇོག་ན་འཇིགས་བྱེད་ཀྱི་སྐྱེ་མཆེད་བྱིན་རླབས་ཀྱང་ལུས་དཀྱིལ་དུ་ཐལ་ལོ། །འདིར་ལྷ་
བསྐྱེད་པ་འདི་དག་ནི་མངལ་གྱི་སེམས་ཅན་གྱི་ཕུང་པོ་དང་ཁམས་དང་སྐྱེ་མཆེད་རྣམས་རྫོགས་པར་
གྲུབ་པ་དང་མཐུན་ནོ། །དེ་ནས་དམ་ཚིག་པ་ཙམ་དུ་ཞེན་པ་བཟློག་པའི་ཕྱིར། སྐུ་གསུང་ཐུགས་བྱིན་
གྱིས་བརླབས་པ་ལ། རང་གི་སྤྱི་བོར་ཨོ་ལས་ཞེས་སོགས་ཀྱི་ཚེ། རང་གི་སྤྱི་བོར་ཨོཾ་ལས་བྱུང་བའི་ཟླ་
བའི་སྟེང་གི་ཨོ་དཀར་པོ་ལས་འོད་ཟེར་ཁ་དོག་ལྔ་འཕྲོས་པའི་སྣ་ལ་སྤྱན་མ་བཅུ་གཅིག་སྤྲོས། དབུས་
ཀྱི་རྡོ་རྗེའི་གདུང་ཟླུམ་གྱི་རེ་མིག་དབུས་མའི་སྟེང་དུ་སྤྱན་མ་གསུམ་སྟེང་འོག་ཏུ་བརྩེགས་ནས་བཞུགས།
གཞན་བརྒྱད་ཕྱོགས་དང་མཚམས་ཀྱི་རེ་མིག་བརྒྱད་ཀྱི་ནང་སྟེང་དུ་ཐམས་ཅད་ཞལ་ཕྱིར་གཟིགས་
ནས་བཞུགས་པ་ན། ཕྱོགས་བཅུའི་སྐུ་རྡོ་རྗེ་རྣམ་སྣང་ཐམས་ཅད་ཀྱིས་སྒྲུབ་པ་པོ་འདིས་བདག་ཅག་
སྤྱན་འདྲེན་པར་འདུག་སྙམ་ནས་ནམ་མཁའི་ཁམས་ཐམས་ཅད་གང་བར་བྱོན་པ་རྣམས་གཅིག་ལ་
གཅིག་ཐིམ་ནས་མཐར་རྣམ་སྣང་བཅུ་གཅིག་ཏུ་སོང་བའི། དབུས་དང་སྟེང་དང་འོག་ཕྱོགས་ཀྱི་རྣམ་
སྣང་རྣམས་གཅིག་ཏུ་སོང་བ་གསུམ་པོ་རེ་མིག་དབུས་མའི་སྤྱན་མ་གསུམ་དང་ཞལ་སྦྱོར། རྣམ་སྣང་
གཞན་བརྒྱད་པོ་ཕྱོགས་དང་མཚམས་ཀྱི་སྤྱན་མ་སོ་སོ་དང་ཞལ་སྦྱོར། དེ་ནས་རང་ཉིད་རྡོར་སེམས་
ལས་རང་འདྲ་གཉིས་པ་ཞིག་སྤྲོས་ནས། རྣམ་སྣང་ཡབ་ཡུམ་དབུས་མའི་མདུན་དུ་འདུག་ནས།
དཔལ་ལྡན་སངས་རྒྱས་སྐུ་འཆང་བ་སོགས་ཤོ་ལོ་ཀ་དང་པོས་གཙོ་བོ་དང་། ཕྱོགས་བཅུར་བཞུགས་
པའི་སངས་རྒྱས་རྣམས་སོགས་གཉིས་པས་ཕྱོགས་མཚམས་ཀྱི་རྣམ་སྣང་གཞན་རྣམས་ལ་འཁོར་ཟེར་
བས་དེ་རྣམས་ལ་གསོལ་བ་བཏབ་པས། དེ་ལྟ་བུའི་རྣམ་སྣང་ཡབ་ཡུམ་རྣམས་ཕན་ཚུན་འཁྱུད་པ་སོ་
དང་སེན་མོ་འདེབས་པ་འོ་བྱེད་པ། ཡང་དག་པར་བསྐྱོད་པ། སིད་ཀྱི་སྒྲ་འབྱིན་པ་སོགས་རྗེས་སུ་
ཆགས་པ་སྔོན་དུ་འགྲོ་བས་སྙོམས་པར་ཞུགས་མཆོག་ཏུ་དགའ་བའི་བདེ་བ་མྱོང་། འོད་ཟེར་དཀར་
པོའི་ངོ་བོར་ཞུ་བ་ཐིག་ལེ་ཆེན་པོ་གཅིག་ཏུ་གྱུར་ནས་གདུང་འཁོར་གྱི་འོག་ཙམ་དུ་སླེབས་པའི་ཚེ་སྤྲོས་
པའི་མི་བསྐྱོད་པའམ་རྡོར་སེམས་རང་ལ་ཐིམ། ཐིག་ལེ་ཆེན་པོ་རང་གི་སྤྱི་བོར་སླེབས་པ་ན་ཆ་སོ་
-279 -



ཕྱོགས་༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཉིས་སུ་གྱུར་ཏེ་ལུས་དཀྱིལ་གྱི་ལྷ་ཐམས་ཅད་ཀྱི་སྤྱི་བོ་ནས་ཞུགས་ལུས་ཐམས་ཅད་བཀང་སྟེ་ཚོམ་
ནས་བདེ་སྟོང་དབྱེར་མེད་ཀྱི་ཡེ་ཤེས་ཀྱི་ས་ཐོབ། ཕྱོགས་བཅུའི་སངས་རྒྱས་ཐམས་ཅད་ཀྱི་སྐུའི་དབང་
ཕྱུག་རྣམ་སྣང་གི་གོ་འཕང་ཐོབ་བྱུང་སྙམ་ནས། སངས་རྒྱས་ཀུན་གྱི་སྐུ་གང་ཡིན་ཞེས་སོགས་དང་།
སརྦ་ཏ་ཐཱ་ག་ཏ་སོགས་བརྗོད་ནས་སྐུ་རྡོ་རྗེའི་ང་རྒྱལ་བརྟན་པར་བྱས། སྐུ་བྱིན་རླབས་འདི་ལུས་དབེན་
དང་སྦྱོར་དགོས་པས་འདིའི་སྐབས་རང་རྣམ་སྣང་གི་རྣམ་པར་གྱུར་ནས་དེའི་ང་རྒྱལ་འཛིན་ལ་དེ་་་་
བཞིན་དུ་གསུང་དང་ཐུགས་ཀྱི་ཚེ་འོད་དཔག་མེད་དང་མི་བསྐྱོད་པའི་རྣམ་པར་གྱུར་ནས་དེའི་ང་རྒྱལ་
འཛིན་དགོས་པར་བཞེད་པ་ཡང་ཡོང་གསུང་། དེ་བཞིན་དུ་གསུང་དང་། ཐུགས་ཀྱི་བྱིན་རླབས་ཀྱི་ཚེ་
ཨཱདང་ཧཱུྃ་ལས་གོས་དཀར་མོ་དང་མཱ་མ་ཀཱི་བཅུ་གཅིག་སྤྲོས་ནས་འོད་དཔག་མེད་དང་མི་བསྐྱོད་པ་
སྤྱན་དྲངས་ལ། གསོལ་བ་འདེབས་ཚུལ་དང་འོད་དུ་ཞུ་བ་དང་། ཞུགས་ཚུལ། ང་རྒྱལ་འཇོག་ཚུལ་
སྒྲུབ་ཐབས་ནས་འབྱུང་བ་བཞིན་ཤེས་པར་བྱའོ། །འདིའི་ཡི་གེ་གསུམ་འགོད་པ་ནི། རྣམ་སྣང་སོགས་
ཀྱི་ཐུགས་ཀའམ་མདུན་གང་བདེ་ཡིན་ལ། ཨཱནི་འཇིག་རྟེན་དབང་ཕྱུག་གི་གནས་སུ་བཀོད་ཀྱང་ཆོག་
གསུང་། དེ་ནས་ཡང་། མི་བསྐྱོད་པ་དང་གཙུག་ཏོར་འཁོར་ལོས་བསྒྱུར་བ། གནོད་མཛེས་གསུམ་
ལས་རེག་བྱ་རྡོ་རྗེ་མ་གསུམ་སྤྲོས་ནས། རེ་མིག་དབུས་མའི་ཁར་སྟེང་འོག་ཏུ་འཁོད། རེག་བྱ་རྡོ་རྗེ་མ་
ལས་མི་བསྐྱོད་པ་གཅིག་སྤྲོས་ནས་རེག་བྱ་རྡོ་རྗེ་མ་དབུས་མའི་རྒྱབ་ཏུ། དེ་དང་ཞལ་བལྟ་ཕྱོགས་
མཚུངས་པར་བཞུགས། སྤྱན་མ་སོགས་ལས་རྣམ་སྣང་སོགས་བཞི་སྤྲོས་ནས་མཚམས་བཞི་ནས་ཞལ་
ཕྱིར་གཟིགས། རྣམ་སྣང་སོགས་ལས་སྤྱན་མ་སོགས་སྤྲོས་ནས་ཤར་གྱི་རེ་མིག་སོགས་སུ་ཞལ་ཕྱིར་
གཟིགས། བྱམས་པ། ས་སྙིང་། གཤིན་རྗེ་གཤེད། མི་གཡོ་བ་རྣམས་ལས་གཟུགས་རྡོ་རྗེ་མ་རེ་རེ་
དང་༑ ཕྱག་རྡོར་སོགས་ལས་སྒྲ་རྡོ་རྗེ་མ་རེ་རེ། འཇིག་རྟེན་དབང་ཕྱུག་སོགས་བཞིས་དྲི་རྡོ་རྗེ་མ་རེ་རེ།
སྒྲིབ་སེལ་སོགས་ལས་རོ་རྡོ་རྗེ་མ་རེ་རེ་སྤྲོས་ནས་རང་རང་གི་ས་ནས་ཞལ་ཕྱིར་གཟིགས། གཟུགས་རྡོ་
རྗེ་མས་ས་སྙིང་ནས། རོ་རྡོ་རྗེ་མས་འཇིག་རྟེན་དབང་ཕྱུག་གི་བར་སྤྲོས་ནས་ཞལ་ཕྱིར་གཟིགས། ཡང་
ལུགས་གཅིག་ལ། རེག་བྱ་རྡོ་རྗེ་མ་ལས་རེག་བྱ་རྡོ་རྗེ་མ་གསུམ། མི་བསྐྱོད་པ་ལ་རང་འདྲ་གཅིག །
སྤྱན་མ་ལས་སྤྱན་མ་སྤྲོས་ནས་ཤར་དང་། རྣམ་སྣང་ལས་རྣམ་སྣང་སྤྲོས་ཤར་ལྷོ་དང་། དེ་བཞིན་དུ་
གཞན་གསུམ་ཡང་འདྲ་ལ། གཟུགས་རྡོ་རྗེ་མ་སོགས་བཞིས་རང་འདྲ་བཞི་རེ་དང་། ས་སྙིང་ཕྱག་རྡོར་
ནམ་སྙིང་འཇིག་རྟེན་དབང་ཕྱུག་བཞི་ལས་རང་འདྲ་རེ་རེ་སྤྲོས་ནས། དབུས་ཀྱི་རེག་བྱ་རྡོ་རྗེ་མ་གསུམ་
- 280 -



)
༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །(ཡ）
གྱིས་མི་བསྐྱོད་པ། གཙུག་ཏོར་འཁོར་བསྒྱུར་དང་གནོད་མཛེས། མི་བསྐྱོད་པས་རེག་བྱ་རྡོ་རྗེ་མ།
ཡུམ་བཞིས་དེ་བཞིན་གཤེགས་པ་བཞི། གཤེགས་པ་བཞིས་ཡུམ་བཞི། གཟུགས་རྡོ་རྗེ་མ་སོགས་
བཞི་བཞིས་རང་ཕྱོགས་ཀྱི་སེམས་དཔའ་གཉིས་རེ་དང་ཁྲོ་བོ་གཉིས་རེ་སྟེ་བཞི་བཞི། ས་སྙིང་སོགས་
རེ་རེས་གཟུགས་རྡོ་རྗེ་མ་སོགས་བཞི་པོ་རེ་རེ་སྤྱན་དྲངས་ལ་སྙོམས་པར་ཞུགས་པར་མོས། མདོར་ན་
ཡུམ་གྱིས་ཡུམ་དང་། ཡབ་ཀྱིས་ཡབ་རང་སྤྲོ་བ་ནི་ལུགས་ཕྱི་མ་དང་། ཡབ་ཀྱིས་ཡུམ་དང་། ཡུམ་གྱིས་
ཡབ་སྤྲོ་བ་ནི་ལུགས་སྔ་མ་ཡིན་ལ། སྤྱན་འདྲེན་པའི་ཚེ་ཡུམ་གྱིས་ཡབ་སྤྱན་འདྲེན་ལ། ཡབ་ཀྱིས་ཡུམ་
སྤྱན་འདྲེན་པ་ནི་གཉིས་ཀ་ལ་འདྲ། ཞལ་ཕྱིར་ཕྱོགས་པ་ནི་རང་རང་གིས་གང་སྤྱན་དྲངས་པ་དང་ཞལ་
སྦྱོར་དགོས་པའི་གནད་ཀྱིས་ཡིན་ལ། བཞུགས་གནས་འཁྲུགས་པ་ཡང་དེའི་དོན་གྱིས་ཡིན་ནོ། །འདི་
ནི་བླ་མའི་ཞབས་ལ་ཞིབ་པར་ཞུས་ནས་དྲིས་པས་མ་ནོར་བར་ཡོད་དོ། །དེ་ལྟ་བུའི་གཙོ་འཁོར་ཡབ་
ཡུམ་ཞལ་སྦྱོར་བའི་མདུན་དུ་རྡོར་སེམས་ལས་རང་འདྲ་སྤྲོས་པ་དེས། དེ་བཞིན་གཤེགས་པ་ཐམས་
ཅད་ཀྱིས་སྐུ་གསུང་ཐུགས་རྡོ་རྗེ་གསུམ་གྱི་རང་བཞིན་དུ་བྱིན་གྱིས་བརླབ་ཏུ་གསོལ་ཞེས་ལན་གཉིས་
གསོལ་བ་བཏབ་པས། དང་པོས་གཙོ་བོ་དང་། གཉིས་པས་འཁོར་རྣམས་ལ་གསོལ་བ་བཏབ་པས།
དེ་རྣམས་ཕན་ཚུན་རྗེས་སུ་ཆགས་པ་སྔོན་དུ་འགྲོ་བས་བྱང་ཆུབ་ཀྱི་སེམས་ཀྱི་ཐིག་ལེའི་ངོ་བོར་འོད་དུ་
ཞུ་བ་གདུང་འཁོར་གྱི་འོག་ཙམ་སླེབས་པ་ན་རྡོར་སེམས་རང་འདྲ་རང་ལ་བསྡུ། རང་གི་སྤྱི་བོར་སླེབས་
པ་ན་ཆ་སོ་གཉིས་སུ་སོང་བ་སོ་སོར་ཐིམ་པས་ལྷ་ཐམས་ཅད་ཀྱིས་བདེ་སྟོང་དབྱེར་མེད་ཀྱི་ས་ཐོབ་
པས་ཚིམ་པར་བསམས་ལ། སརྦ་ཏ་ཐཱ་ག་ཏའི་སྔགས་དོན་དྲན་ནས་ང་རྒྱལ་འཛིན་པ་ཡིན་པས། སྐུ་
གསུང་ཐུགས་སོ་སོ་དང་ཐུན་མོང་བའི་བྱིན་རླབས་བྱས། དེ་ལྟར། སྤྱི་བོར་གཟུགས་ཕུང་དང་དབྱེར་
མེད་ཀྱི་རྣམ་སྣང་འགོད་པ་སོགས་ནི། མངལ་གྱི་སེམས་ཅན་གྱི་ཕུང་པོ་ལྔ་འགྲུབ་པ་དང་མཐུན་ལ།
ཡུམ་བཞི་འབྱུང་བ་བཞི་དང་། སེམས་དཔའ་བརྒྱད་ཀྱིས་སྐྱེ་མཆེད་དང་ཚིགས་དང་རྩ་རྒྱུས་དང༌། རྡོ་
རྗེ་མ་ལྔས་ཡུལ་དྲུག་དང་། ཁྲོ་བོ་བཅུ་བཀོད་པས་ཡན་ལག་དང་། སྐུ་གསུང་ཐུགས་བྱིན་རླབས་ཀྱིས་
ལུས་ངག་ཡིད་གསུམ་གྲུབ་པ་དང་ཆོས་མཐུན་པ་ཡིན་ནོ། །ཟིན་བྲིས་མང་པོར། སྤྱི་བོར་རྣམ་སྣང་
འགོད་པ་ནི་རྣམ་སྣང་གི་སྦྱང་གཞི་གཟུགས་ཕུང་དང་། དེའི་དྭངས་མ་བྱང་སེམས་དཀར་པོ་གཙོ་བོར་
སྤྱི་བོར་གནས་པས་ཡིན་ཟེར་བ་སོགས་སྦྱར་དུ་རུང་ཙམ་སྣང་མོད་ཀྱང་སྦྱར་ལུགས་ཧ་ལས་རང་ནི་
མིན་པ་འདྲ་གསུང་ངོ༌། །དེ་ནས་སེམས་དཔའ་སུམ་བརྩེགས་ལ་རྒྱུད་དང་རྒྱ་གཞུང་གི་ཁུངས་དང་
- 281 -



• ༔ - -
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཅས་ངེས་པར་དྲངས་ནས། རང་གི་སྙིང་གར་ཡེ་ཤེས་སེམས་དཔའ་དམར་པོ་ཡུམ་བཅས་ནས་ཙམ་
ཕྲ་བ། ཕྲ་བའི་དོན་ཡང་བོངས་ཚོད་ཆུང་བ་དང་། རྡོས་བཅས་མིན་པར་རླུང་སེམས་ཙམ་གྱི་བདག་
ཉིད་དུ་མོས། དེའི་ཐུགས་ཀར་ཟླ་བ་ལ་རྡོ་རྗེ་སྔོན་པོ་རྩེ་ལྔ་པ་ཁ་གྱེས་པའི་ལྟེ་བར་ཏིང་ངེ་འཛིན་སེམས་
དཔའ་ཧཱུཾ་ཡིག་སྔོན་པོ་འོད་ཟེར་འབར་བ་བསྒོམ། འདིའི་དམ་ཚིག་སེམས་དཔས་གཞིའི་འབྱུང་ལུས་
རགས་པ་དང་། ཡེ་ཤེས་སེམས་དཔས་སྲོག་འཛིན་ཕྲ་བའི་གཉུག་མའི་ལུས་དང༌། ཏིང་ངེ་འཛིན་
སེམས་དཔས་སྲོག་འཛིན་ཕྲ་བ་དང་དབྱེར་མེད་པའི་སེམས་མཚོན་པ་ཡིན། གཞིའི་གཉུག་མའི་ལུས་
བཞིན་ལག་གི་རྣམ་པར་ལངས་པ་ནི། ཕུང་པོ་རགས་པ་ལས་གོ་ས་ལོགས་སུ་བྱེ་བའི་རྨི་ལམ་གྱི་ལུས་
ཁྱད་པར་བ་དང་། བར་དོའི་ལུས་གཉིས་ཡིན་ལ་འདི་ལ་དོགས་གནས་མང་དུ་ཡོད་དོ། །ལམ་དུས་ཀྱི་
སྣང་བ་གསུམ་རིམ་གྱིས་ཐིམ་པའི་དཔེ་དང་དོན་གྱི་འོད་གསལ་ནི་ཏིང་ངེ་འཛིན་སེམས་དཔའ་དང་།
དེ་ལས་བཞེངས་པའི་སྒྱུ་ལུས་གཉིས་ནི་ཡེ་ཤེས་སེམས་དཔའ་དང་། དེ་གཉིས་ཀྱི་དགོས་པའི་དབང་
གིས་བཟུང་བའི་འབྱུང་ལུས་རགས་པ་ནི་དམ་ཚིག་སེམས་དཔའ་ཡིན་པ་དཔེར་ན་མགོན་པོ་ཀླུ་སྒྲུབ་
ཀྱིས་ཟུང་འཇུག་གི་སྐུ་བརྙེས་ཀྱང་འབྱུང་ལུས་རགས་པ་ལ་ཡུན་རིང་དུ་བཞུགས་པའི་ཐུགས་དོན་གྱི་
འོད་གསལ་དང་། དེ་དང་དབྱེར་མེད་པའི་སྒྱུ་ལུས་དང་། འབྱུང་ལུས་རགས་པ་གསུམ་སེམས་དཔའ་
གསུམ་དུ་འཇོག་པ་བཞིན་ནོ། །འབྲས་དུས་སུ། ལོངས་སྐུའི་ཐུགས་དང་། དེའི་སྐུ་དང་། དེས་བཟུང་
བའི་སྤྲུལ་སྐུ་རྣམས་སེམས་དཔའ་གསུམ་ཡིན་པས། ལམ་བསྐྱེད་རིམ་གྱི་སྐབས་སུ་སེམས་དཔའ་
གསུམ་བརྩེགས་བསྒོམས་པས། གཞིའི་སེམས་དཔའ་གསུམ་གྱི་དྲི་མ་འཁྲུད། རྫོགས་རིམ་པའི་
སེམས་དཔའ་གསུམ་འགྲུབ་པའི་དགེ་རྩ་སྨིན་ནས་འབྲས་བུའི་སེམས་དཔའ་གསུམ་དངོས་གནས་ལ་
ཐོབ་པར་འགྱུར་རོ། །
དེ་ནས་རིགས་བདག་གིས་རྒྱས་འདེབས་རྒྱས་པ་ནི། རང་གི་སྤྱི་བོའི་རྣམ་སྣང་གི་སྤྱི་བོའི་ཨོ་
དཀར་པོ་ལས་འོད་ཟེར་དཀར་པོ་དཔག་ཏུ་མེད་པ་སྤྲོས་ཕྱོགས་བཅུའི་སངས་རྒྱས་ཐམས་ཅད་ཀྱི་སྐུའི་
བྱིན་རླབས་ཐམས་ཅད་རྣམ་སྣང་གི་རྣམ་པར་སྤྱན་དྲངས། དེ་ཐམས་ཅད་གཅིག་ལ་གཅིག་ཐིམ་ནས་
རང་གི་སྤྱི་བོར་སླེབས་པ་ན་བྱང་ཆུབ་སེམས་དཀར་པོའི་ངོ་བོར་ཞུ་ནས་རང་དང་ལུས་དཀྱིལ་གྱི་ལྷ་
ཐམས་ཅད་ཀྱི་སྤྱི་བོ་ནས་ཐིམ་པས་ལུས་ཐམས་ཅད་གང་། ལུས་ཀྱི་སྒྲིབ་པ་ཐམས་ཅད་སྦྱངས་བདེ་བ་
ཆེན་པོ་སྐྱེས། བདེ་བས་སྟོང་པ་ངེས་པའི་བདེ་སྟོང་དབྱེར་མེད་ཀྱི་ས་ཐོབ། བྱང་སེམས་ལྷག་མ་ཡར་
- 282 -



༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
ལུད་པ་ལས་རང་གི་རལ་པའི་ཐོར་ཅོག་དང་གོ་ས་གཅིག་ཏུ་རྡོ་རྗེ་འཆང་ཡབ་ཡུམ་དུ་གྱུར་པ་ནི་ལུས་
རྒྱས་པར་བྱེད་པ་ཡིན་ལ། ལུས་རྒྱས་པའི་བྱེད་ལས་ལ་རིགས་བདག་གིས་རྒྱས་འདེབས་པ་དེ་བྱུང་བ་
ཡིན་གསུང་། ཡང་མགྲིན་པའི་འོད་དཔག་མེད་ཀྱི་མགྲིན་པའི་ཨཱལས་འོད་ཟེར་དམར་པོ་འཕྲོས་ནས་
གསུང་རྡོ་རྗེ་ཐམས་ཅད་འོད་དཔག་མེད་ཀྱི་རྣམ་པར་སྤྱན་དྲངས། མགྲིན་པ་ནས་ཐིམ། ངག་གི་དྲི་མ་
སྦྱངས། ཡེ་ཤེས་ཀྱི་ས་ཐོབ། ཡར་ལུད་པ་ལས། རྡོར་སེམས་ཀྱི་ཐུགས་ཀར་ཟླ་བའི་གདན་ལ་ཧཱུྃ་ཡིག་
དཀར་པོར་གྱུར་པ་ནི་ངག་རྒྱས་པར་བྱེད་པ་ཡིན་ལ། དེའི་བྱེད་ལས་ལ་དེ་བྱུང་བ་ཡིན། ཡང་སྙིང་གའི་
མི་བསྐྱོད་པའི་ཐུགས་ཀའི་ཧཱུྃ་ལས་འོད་ཟེར་སྔོན་པོ་འཕྲོས་ཐུགས་ཀྱི་བྱིན་རླབས་ཐམས་ཅད་མི་བསྐྱོད་
པའི་རྣམ་པར་སྤྱན་དྲངས། རང་དང་ལྷ་རྣམས་ཀྱི་ཐུགས་ཀ་ནས་ཞུགས་སེམས་ཀྱི་དྲི་མ་སྦྱངས། ཡེ་
ཤེས་ཀྱི་ས་ཐོབ། ཡར་ལུད་པ་ལས་རྡོར་སེམས་ཀྱི་ཐུགས་ཀའི་ཟླ་བའི་སྟེང་དུ་ཧཱུྃ་ཡིག་དཀར་པོ་ཞིག་ཏུ་
གྱུར་པ་ནི། སེམས་རྒྱས་པར་བྱེད་པ་ཡིན་ལ། དེའི་བྱེད་ལས་ལ་དེ་བྱུང་བ་ཡིན་གསུང་། ཡང་ཡེ་ཤེས་
སེམས་དཔའི་ཐུགས་ཀ་ནས་འོད་ཟེར་འཕྲོས་ཕྱོགས་བཅུའི་སངས་རྒྱས་ཐམས་ཅད་དྲུག་པ་རྡོ་རྗེ་འཆང་
ཆེན་པོའི་རྣམ་པར་སྤྱན་དྲངས། རང་དང་ལྷ་རྣམས་ཀྱི་སྤྱི་བོ་ནས་ཞུགས། ལུས་ངག་ཡིད་གསུམ་ཐུན་
མོང་གི་དྲི་མ་སྦྱངས། ཡེ་ཤེས་ཀྱི་ས་ཐོབ། ཡར་ལུད་པ་ལས་ཧཱུཾ་ཡིག་གི་མཐར་ཡི་གེ་བརྒྱ་པའི་སྔགས་
ཀྱིས་བསྐོར་བར་གྱུར་པ་ནི་ལུས་ངག་ཡིད་གསུམ་རྒྱས་པར་བྱེད་པ་ཡིན་ལ། དེའི་བྱེད་ལས་ལ་ཡིག་
བརྒྱ་འགོད་པ་དེ་བྱུང་བ་ཡིན་པས་འདིར་དམིགས་རིམ་འདི་ལྟ་བུས་ཡིག་བརྒྱ་བཏོན་པ་ནི་ཐུན་་་་་
མཚམས་སུ་འདོན་པ་ལས་ཕན་ཡོན་ལྷག་པར་ཆེ་བ་ཡིན། མདོར་ན་རིགས་བདག་གིས་རྒྱས་འདེབས་
པ་ནི་ལྷའི་རིགས་གང་ཡིན་ཤེས་པའི་ཕྱིར་དང་། གཙོ་བོ་ནི་ལྷ་རྣམས་ཚིམ་པར་བྱ་བའི་ཕྱིར་ཡིན་ནོ། །
དེ་ལྟར་ལུས་ལ་ལྷ་འགོད་པ་ནས་སེམས་དཔའ་གསུམ་བརྩེགས་ཀྱི་བར་མངལ་གྱི་སྐབས་དང་སྦྱར་ལ།
རིགས་བདག་གིས་རྒྱས་འདེབས་པ་ནས་མངལ་ནས་ཕྱིར་བཙས་པ་དང་ཆོས་མཐུན་སྦྱོར་བ་རྗེ་ཡབ་
སྲས་ཀྱི་ལུགས་ཡིན་ལ། བུ་སྟོན་རིན་པོ་ཆེ་སེམས་དཔའ་གསུམ་བརྩེགས་ནས་བཙས་པ་དང་སྦྱོར།
རྗེ་རེ་མདའ་བ་སྐུ་གསུང་ཐུགས་བྱིན་རླབས་ནས་སྦྱོར་བར་འདུག་གསུང་། དེ་ཡན་གྱིས་འགལ་རྐྱེན་
དང་བྲལ་ཞིང་མཐུན་རྐྱེན་ཚང་བས། གང་དུ་འཚང་རྒྱ་བའི་གནས་སུ་ཇི་ལྟར་འཚང་རྒྱ་ཚུལ་སྐུ་གསུམ་
ལམ་འཁྱེར་གཞི་ལམ་འབྲས་གསུམ་དང་སྦྱར་བའི་གནད་རྣམས་སོང་ནས། །
འདི་ནས་མར་གཞི་དང་མི་སྦྱོར་བར་འབྲས་བུའི་སྐབས་ཁོ་ན་དང་སྦྱོར་བ་ཡིན་ལ། དེ་ལྟ་བུའི་སྐུ་
- 183-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གསུམ་ཀྱི་གོ་འཕང་ཡང་འདོད་ཆགས་ཀྱི་ཆོས་ཀྱི་འཐོབ་པར་བསྟན་པའི་ཕྱིར། སྔོན་བྱུང་གི་རྡོ་རྗེ་
འཆང་གིས་གཟུངས་དཀྱིལ་སྐབས་རིག་མ་དགུ་སྤྲུལ་ནས། དེ་དང་སྙོམས་པར་ཞུགས་ནས་རྟེན་
བརྟེན་པའི་དཀྱིལ་འཁོར་སྤྲུལ་ནས་སེམས་ཅན་གྱི་དོན་མཛད་པ་ལྟར་རིག་མ་འདུ་བྱ་བ་ལ། དངོས་ཀྱི་
ཕྱག་རྒྱ་བསྟེན་པ་ཡིན་ན་ཡུལ་རྟེན་གཉིས་ཀ་མཚན་ཉིད་དང་ལྡན་པ་དབང་པོ་གཉིས་སྦྱོར་གྱི་འདོད་
ཆགས་འདོད་ཆགས་རང་དགའ་བར་མི་འགྱུར་ཞིང་ཐབས་མཁས་པས་མྱུར་ལམ་ཟབ་མོར་བསྒྱུར་
ནུས་པའི་གདེངས་དང་ལྡན་པ་དགོས་ལ། དེ་ལྟ་བུ་འོང་བ་ལ་དང་པོ་ནས་ཡིད་ངོའི་ལྷ་མོ་ལ་བལྟ་བ་
དང་རྒོད་པ་དང་ལག་བཅངས་ཀྱི་བདེ་བ་ལམ་དུ་བྱེད་ནུས་པ་དང༌། ཡིད་ངོའི་ལྷ་རང་དང་ཡིད་ངོའི་
ཕྱག་རྒྱ་མ་གཉིས་ཀ་ལ་གསལ་སྣང་དང་ང་རྒྱལ་བརྟན་པ། དེ་དང་ཡིད་ངོར་སྙོམས་པར་ཞུགས་པས་
ཁམས་ཞུ་བ་ཕྱིར་མི་འཕོ་བར་ཡུན་རིང་དུ་ནོར་བུའི་རྩེར་འཛིན་ནུས་པ་དང་། སོ་སྐྱེ་ལ་དབང་ཤེས་
ཀྱིས་སྟོང་ཉིད་རྟོགས་པ་མི་འོང་བས། དེའི་དུས་སུ་སྐྱེས་པའི་ཡིད་ཤེས་བདེ་བ་ཆེན་པོར་སྐྱེས་པ་དེས་
སྔར་ནས་ངེས་ཟིན་པའི་ལྟ་བ་མཐའ་གཉིས་སུ་མ་ལྷུང་བ་ངེས་ཤེས་ཀྱི་ཡུལ་དུ་བྱས་ནས་སྐྱོང་ཤེས་པ་
དགོས་ཀྱི། དེ་ལྟ་མིན་པར་སྔགས་ལ་མོས་བློ་ཙམ་གྱིས་དབང་པོ་གཉིས་སྦྱོར་ལ་དགའ་ཞིང་མི་གནོད་
པ་སྐད་དུ་སྨྲ་བ་ནི། དུག་འཇོམས་པའི་རིག་སྔགས་ལ་ནུས་པ་མ་ཐོན་པར་བཙན་དུག་བསམས་བཞིན་
ཟོས་ན་འཆི་བ་ལྟར་ངེས་པར་དམྱལ་བར་ལྟུང་བར་སྡོམ་འབྱུང་ལས་གསུངས་པས་བློ་དང་ལྡན་པ་
རྣམས་གནད་འདི་ལ་གཟབ་དགོས་སོ། །ཕྱག་རྒྱ་བསྟེན་ཚུལ་ཚུལ་དང་མཐུན་པ་ཞིག་གིས་དབང་པོ་
གཉིས་སྦྱར་བའི་ཁམས་དཀར་དམར་གྱི་འདུ་འཕྲོད་ལ་བརྟེན་ནས་སྟོང་པ་གསུམ་རིམ་གྱིས་ཐིམ་པའི་
ཐམས་ཅད་སྟོང་པ་འོད་གསལ་གྱི་ཡེ་ཤེས་མེད་པར་ཤེས་སྒྲིབ་ཕྲ་མོ་ལྷག་མ་མ་ལུས་པར་སྤོང་མི་ནུས་
པའི་གནད་ཁྱད་པར་ཅན་ཡོད་པས། ཕར་ཕྱིན་ཐེག་པའི་རང་ལམ་གྱི་ས་བཅུ་པ་བར་བགྲོད་པའི་བྱང་
སེམས་རྣམས་ཀྱང་མཐར་ངེས་པར་སྔགས་ལ་འཇུག་དགོས་པ་ཡིན་ལ། སོ་སྐྱེའི་ས་ནས་ཚེ་དེ་ལ་ཟུང་
འཇུག་མངོན་དུ་བྱེད་པ་རྣམས་ཀྱི་ལམ་གྱི་སྲོག་ཀྱང་འདི་ཡིན་པས། སྒྱུ་མ་དག་ནི་ཐམས་ཅད་ལས། །
བུད་མེད་སྒྱུ་མ་ཁྱད་པར་འཕགས། །ཞེས་སོགས་སྔགས་བླ་མེད་ནས་འདི་ལ་བསྔགས་བརྗོད་རྒྱ་ཆེར་
མཛད་པ་ཡིན་པས་འདི་ལྟ་བུ་ལ་མི་མོས་པར་མི་བྱ་བར་ནུས་པ་ཅི་ཡོད་ཀྱིས་བདེ་བ་ལམ་དུ་བྱེད་
ཐབས་ལ་བརྩོན་པར་བྱའོ། །དེ་ལྟར་ན་ཡིད་ངོའི་ཕྱག་རྒྱ་ལ་ཡེ་ཤེས་ཀྱི་ཕྱག་རྒྱ་དང་། ལས་ཀྱིས་
འཕངས་པའི་སྐྲ་དང་ནུ་མར་ལྡན་པ་ལ་ལས་ཀྱི་ཕྱག་རྒྱུར་བཞག་པ་དང་། འཁྱུད་པ་སོགས་ཀྱི་ལས་
- 284 -



( ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽ -
དངོས་སུ་བྱེད་པ་ལས་རྒྱར་བཞག་པའི་ཚུལ་གཉིས་ཡོད་ལ། འདིར་དངོས་ཀྱི་རིག་མ་ཡིན་ན་སྒྲུབ་པ་
པོ་མི་བསྐྱོད་པའི་རིགས་ཀྱིས་རིགས་ངན་གདོལ་པའི་བུ་མོ་མཚན་ཉིད་དང་ལྡན་པ་བསངས་སྦྱངས་
རེག་བྱ་རྡོ་རྗེ་མར་བསྐྱེད་ནས་ལུས་ལ་ལྷ་སྒྲུབ་ཐབས་ནས་འབྱུང་བ་ལྟར་འགོད་ཅིང་སྙོམས་པར་
འཇུག་པ་ཡིན་ལ། ད་ལྟ་རང་ཅག་ཡེ་རྒྱ་བསྟེན་དགོས་པས་རང་གི་སྙིང་ག་ནས་དེ་ལྟ་བུའི་རིག་མ་ཡིད་
ཀྱིས་ཕྱུང་ནས་རེག་བྱ་རྡོ་རྗེ་མར་བསྐྱེད་ནས་ལུས་ཀྱི་གནས་སོ་སོར་ལྷ་རྣམས་སྒྲུབ་ཐབས་ལྟར་འགོད་
ལ༑ ཁྲོ་མོ་རྣམས་ཀྱི་སྐུ་མདོག་སོགས་ནི་རོ་ལངས་མ་གཤིན་རྗེ་གཤེད་དང་འདྲ་བ་ནས། ས་འཛིན་ལྷ་
མོ་གནོད་མཛེས་དང་འདྲ་བའི་བར་རོ། །ལྷ་མོ་དངོས་ཡིན་ན་ལུས་ཀྱི་ལྷ་དེ་རྣམས་ལུས་དཀྱིལ་དུ་འགྱུར་
ཡང༑ འདིར་ཡིད་ངོ་ཙམ་ཡིན་གྱི་ལྷ་དེ་དག་གི་སྒྲུབ་གཞི་དངོས་གནས་ལ་མེད་པས་ལུས་དཀྱིལ་མིན་
ནོ༑ ༑དེ་ནས་རང་དང་ལྷ་མོ་གཉིས་ཀ་ལ་གསལ་སྣང་དང་ང་རྒྱལ་བརྟན་པོའི་ངང་ནས་རང་གི་གསང་
གནས་སྟོང་པར་བསམ། དེའི་ངང་ནས་དཔེར་ན་རྒྱུ་མ་ལྟ་བུའི་ནང་དུ་རྡོ་རྗེ་བཅུག་ན་ཕྱི་དབྱིབས་མི་
འདོར་ཞིང་ནང་གི་རྡོ་རྗེ་གསལ་བར་མཐོང་བ་བཞིན་ཕྱི་རྟགས་ཀྱི་རྡོ་རྗེ་ལ། ནང་རྡོ་རྗེ་རྩེ་ལྔ་པ་སྔོན་པོ་
ཕྱེད་པ་རྭ་དབུས་མ་ཁོང་གསེང་དུ་ཡོད་པའི་བུག་པའི་ནང་དུ་ཨོཾ་དཀར་པོ་མགོ་ཕྱི་ནང་གང་དུ་བསྟན་
ཀྱང་འདྲ་ཞིང་བུག་པའི་རྩེར་ཕཊ་ཡིག་སེར་པོ་མགོ་ནང་བསྟན་དང་། ཡུམ་གྱི་པདྨ་ཡང་ཕྱི་དབྱིབས་སྐྱེ་
གནས་ལ། ནང་དབྱིབས་པདྨ་དམར་པོ་འདབ་མ་བརྒྱད་པའི་ཟེའུ་འབྲུ་ལ་ཨཱས་མཚན་ཞིང་ཟེའུ་
འབྲུའི་བུ་ག་ཕཊ་ཡིག་གིས་བཀག་པའི་རྡོ་རྗེ་དང་པད་མའི་ནང་འོད་ཟེར་རྣམ་པ་ལྔས་གང་བར་བསམས་
ལ༑ རང་ཉིད་རིན་འབྱུང་གི་རྣམ་པ་དང་ང་རྒྱལ་གཉིས་ཀར་འཕོས་ནས་ཕན་ཚུན་འོ་བྱེད་པ་སོགས་
རྗེས་ཆགས་ཀྱི་ང་རྒྱལ་དང་། དེ་ནས་རྡོ་རྗེ་འཆང་དུ་ང་རྒྱལ་འཕོས་ནས་འདུ་ཤེས་གསུམ་དང་ལྡན་
པས་ཧཱུྃ་ཞེས་བརྗོད་ཅིང་། རྡོ་རྗེ་དང་པདྨ་འབྱེད་བཅིངས་ཤིན་ཏུ་དམ་པ་རླུང་ཕྲ་མོ་ཙམ་ཡང་མི་ཐར་
བའི་མུ་ནས་རྡོ་རྗེ་དང་པདྨ་ཡང་དག་པར་བསྲུབས་པས་བྱང་སེམས་སྤྱི་བོ་ནས་མགྲིན་པ་དང་། མགྲིན་
པ་ནས་སྙིང་ག་དང་། ལྟེ་བ་དང་། གསང་གནས་དང་། ནོར་བུའི་རྩེར་སླེབས་པ་ན་ལྷན་སྐྱེས་ཀྱི་བདེ་
བ་སྐྱེ་བས། དེའི་ཚེ་ལུས་དཀྱིལ་གྱི་ལྷ་ཡབ་ཡུམ་ཞལ་སྦྱོར་རྣམས་ཀྱི་སྦྱོར་མཚམས་དང་། རྐྱང་པ་
རྣམས་ཀྱི་སྐུ་སྨད་ནས་བྱང་སེམས་དངུལ་ཆུའི་ཐིག་པ་ལྟར་བབས་པ་རྣམས་ཕཊ་ཡིག་གིས་ཅུང་ཟད་
ཀྱང་ཕྱིར་མི་འཕོ་བར་བཟུང་ནས་མཆོག་ཏུ་དགའ་བ་ལྷན་སྐྱེས་ཀྱི་བདེ་བ་ཆེན་པོ་སྐྱེས། དེས་སྟོང་ཉིད་
འཛིན་སྟངས་ཀྱི་ཡུལ་དུ་བྱས་ནས་ཡུན་རིང་དུ་སྐྱོང་དགོས་ཏེ་འདི་ནི་བསྐྱེད་རིམ་གྱི་ལམ་གྱི་སྲོག་དམ་
-285-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽ 1
པ་རྟེན་བརྟེན་པ་ཐམས་ཅད་བདེ་སྟོང་དབྱེར་མེད་ཀྱི་རྣམ་རོལ་དུ་འཆར་མི་འཆར་ཐམས་ཅད་འདི་ལ་
རག་ལས་པས། འདི་འདྲའི་གནད་འགག་མི་ཤེས་ན་ཆོ་ག་བྱང་བ་ཙམ་གྱིས་གསང་འདུས་ཤེས་པར་
མི་འཇོག་གོ། །ལས་དང་པོ་བ་རྣམས་བྱང་སེམས་ལུས་ཀྱི་སྟོད་ནས་གྱེན་དུ་ལྡོག་ཐབས་ལ་མ་འབད་ན་
ནོར་བུར་བབ་ནས་གྱེན་དུ་ལྡོག་མི་ནུས་པར་ངེས་པར་ཕྱིར་འཆོར་ལ། དེ་ཤོར་ན་བདེ་བའི་རྟེན་ཉམས་
པས༑ ལུས་ཀྱི་མཐོ་ས་ནས་ཡང་ཕྱིར་ལྡོག་ཅིང་རིམ་གྱིས་རིམ་གྱིས་གོམས་པར་བྱའོ། །དེ་ནས་དོན་
གྲུབ་ཏུ་ང་རྒྱལ་འཕོས་ནས་ཕཊ་ཅེས་བརྗོད་ཅིང་། ཕཊ་ཡིག་ཅུང་ཟད་བྱེ་བའི་བར་ནས་བྱང་སེམས་
ཅུང་ཟད་ཡུམ་གྱི་པདྨར་ཕྱུང་བའི་རྡུལ་ཕྲ་རབ་ཐམས་ཅད་གསང་བ་འདུས་པ་ལྷ་སོ་གཉིས་ཀྱི་རྣམ་པར་
གྱུར་པ་རྣམས་ཀྱིས་ཕྱོགས་བཅུའི་སངས་རྒྱས་བྱང་སེམས་ཐམས་ཅད་ལྷ་སོ་གཉིས་ཀྱི་རྣམ་པར་སྤྱན་
དྲངས་ལ། དེ་ཡང་ཡབ་རྣམས་ཀྱིས་ཡུམ་དང་། ཡུམ་རྣམས་ཀྱིས་ཡབ་སྤྱན་དྲངས་པ་དང་སྙོམས་པར་
ཞུགས་ནས་བདེ་སྟོང་སྦྱར་བའི་ཡེ་ཤེས་ཀྱི་བདེ་བས་ཚིམ་པར་བསམས། སླར་ཡང་ཕཊ་གཅིག་བརྗོད་
ནས་ལུས་དཀྱིལ་གྱི་ལྷ་རྣམས་ལས་བབས་པའི་བྱང་སེམས་ནོར་བུའི་རྩེ་ནས་ཡུམ་གྱི་པདྨར་ཕབ་པའི་
ཐིག་ལེ་ཆ་གཅིག་ཡུམ་གྱི་ཐུགས་ཀར་ཧཱུྃ་ལས་གཞལ་ཡས་ཁང་སྣ་ཚོགས་རྡོ་རྗེ་དང་བཅས་པ་འདི་ལ་
ཆོས་འབྱུང་སོགས་མི་དགོས་ལ་གདན་དང་བཅས་པར་གྱུར་ཐིག་ལེ་ཆ་གཅིག་གདན་དེ་རྣམས་ཀྱི་སྟེང་
དུ་ཆ་སོ་གཉིས་སུ་གྱུར་པ་ལས། ལྷ་རང་རང་གི་ས་བོན་དབུས་དང་གཡས་སུ་ཨོ་ཨཱདང་། གཡོན་དུ་ཧཱུྃ།
དང་བཅས་པར་གྱུར་པར་བསམ། གཡས་གཡོན་ནི། ལྷ་རང་རང་གི་ཞལ་བལྟ་ཕྱོགས་དང་མཚུངས་
ལ་གཞལ་ཡས་ཁང་གི་ཤར་སྒོ་ཚུར་ཡབ་ལ་བསྟན་པ་ཡིན་ནོ། །དེ་རྣམས་ཡོངས་སུ་གྱུར་པ་རིམ་གྱིས་
ཕྱག་མཚན་སོ་གཉིས་སུ་གྱུར། དེ་དག་ལས་རང་འདྲའི་ཕྱག་མཚན་ཕར་སྤྲོས། སངས་རྒྱས་བྱང་
སེམས་ཐམས་ཅད་ཀྱི་བྱིན་རླབས་ཕྱག་མཚན་སོ་སོའི་རྣམ་པར་ཚུར་བསྡུས་ཐིམ་པ་ལས་ལྷ་སོ་གཉིས་
སུ་གྱུར་པ་རིམ་གྱིས་གསལ་གདབ་ལ་ང་རྒྱལ་བཞག་གོ། །འདིར་ལུས་དཀྱིལ་གྱི་ལྷ་རྣམས་ཞུ་བ་འདྲ་
ཞིག་འདུག་ཀྱང་མི་ཞུ་བར་བཞུགས་ནས་སྦྱོར་མཚམས་དང་སྐུ་སྨད་ནས་བྱང་སེམས་བབས་པ་ཡུམ་
གྱི་པདྨར་འབྱིན་ལ། དབང་དང་བདག་འཇུག་གི་སྐབས་གསང་དབང་གི་དུས་དང་། མདུན་བསྐྱེད་
བསྒྲུབ་ན་གསང་བ་སྙོམས་འཇུག་གི་སྐབས་དང་། བདག་བསྐྱེད་རྐྱང་པའི་སྐབས་ཕྱི་དཀྱིལ་གྱི་ལྷ་
རྣམས་ལུས་ལ་སྡུད་པའི་དུས་སུ་ཞུ་བ་ཡིན་གསུང་ངོ། །དེ་ནས་བདག་གིས་ལྷ་རྣམས་ཕྱུང་ནས་སེམས་
ཅན་རྣམས་ཀྱི་ཞེ་སྡང་སོགས་སྦྱང་བྱ་ཐམས་ཅད་སྦྱང་བར་བྱའོ་སྙམ་པ་སྤྱི་དང་། བྱེ་བྲག་ཏུ་ལྷ་དེ་དང་
- 286 -



(རྒྱུ ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །ཡ༽
དེ་སྤྲོ་བའི་ཚེ་དེ་དང་དེ་སྦྱངས་ལ། དེ་དང་དེ་ལ་འགོད་པར་བྱའོ་སྙམ་པའི་འཕེན་པ་ཤུགས་དྲག་ཏུ་
གཏོང་དགོས་སོ། །དེ་ལྟར་ན་འཕེན་པ་དྲག་པོའི་ངང་ནས། ཡུམ་གྱི་ཐུགས་ཀའི་གཞལ་ཡས་ཁང་གི་
དབུས་ནས་མི་བསྐྱོད་པ་ཡུམ་གྱི་པདྨ་དང་རང་གི་རྡོ་རྗེའི་ལམ་ནས་རང་གི་ཐུགས་ཀར་དྲངས། བཛྲ་
དྷིཀ་ཅེས་བརྗོད་པ་དང་མཉམ་དུ་ཕྱིར་སྤྲོས་ནས་གཅིག་ལས་གཅིག་སྤྲོས་ནམ་མཁའི་ཁམས་ཐམས་
ཅད་གང་བར་བྱས། སྤྱི་མཛད་ཆོས་འཁོར་བསྐོར་བ་སོགས་མཛད་པ་བཅུ་གཉིས་དང་། སྒོས་མཛད་
དཀྱིལ་འཁོར་ཡོངས་རྫོགས་ཀྱིས་འདུལ་བ་རྣམས་དཀྱིལ་འཁོར་དུ་བཅུག་ནས་དབང་བསྐུར་རིམ་
གཉིས་ཟབ་མོས་རྒྱུད་སྨིན་ནས་མི་བསྐྱོད་པའི་གོ་འཕང་ལ་བཀོད། དེ་བཞིན་དུ་ཡབ་ཡུམ་ཟུང་གིས་
འདུལ་བ་ལ་སེམས་ཅན་གྱི་གྲངས་དང་མཉམ་པའི་ཡབ་ཡུམ་ཟུང་སྤྲོས་ནས་དེ་རྣམས་ཀྱི་སྤྱི་བོར་
བཞུགས་ཏེ་སྦྱོར་མཚམས་ནས་བྱང་ཆུབ་ཀྱི་སེམས་དང་། ཡབ་རྐྱང་གིས་འདུལ་བ་ལ་སྐུའི་ཆ་ཐམས་
ཅད་ནས་བདུད་རྩིའི་རྒྱུན་བབས་པས་སྡིག་སྒྲིབ་ཐམས་ཅད་སྦྱངས་ནས་མི་བསྐྱོད་པའི་གོ་འཕང་ལ་
བཀོད་ལ། སྒོས་མཛད་ཁྱད་པར་དུ་སེམས་ཅན་རྣམས་ཀྱི་ཞེ་སྡང་སྦྱངས་ནས། མི་བསྐྱོད་པའི་གོ་
འཕང་ལ་བཀོད། སྤྲུལ་པ་རྣམས་གཅིག་ལ་གཅིག་ཐིམ་ནས་རྩ་བའི་མི་བསྐྱོད་པ་གཅིག་པུར་གྱུར་པ་
ལ༑ རང་བཞིན་གྱི་གནས་ནས་མི་བསྐྱོད་པ་ཡེ་ཤེས་པ་སྤྱན་དྲངས་པ་དང་དབྱེར་མེད་དུ་འདྲེས། །
རིགས་བདག་རང་ཆས་སུ་ཡོད་པ་དེ་སྙོམས་པར་ཞུགས་པའི་བྱང་ཆུབ་སེམས་ཀྱིས་དབང་བསྐུར་རང་
གི་མདུན་དུ་འདུག་ནས་ཞེ་སྡང་རྡོ་རྗེ་དེ་ངའོ་སྙམ་པའི་ང་རྒྱལ་བཞག །དེ་ནས་སྐུ་གཟུགས་ཚང་མ་ཧྲིལ་
གྱིས་རང་གི་སྙིང་གར་ཞུགས་པས་སྔར་གྱི་ཟླ་གདན་ཉི་གདན་ལ་ཐིམ་པའི་སྟེང་དུ་རང་ཉིད་སྤྲུལ་སྐུ་
རྡོར་སེམས་དེ་ཞེ་སྡང་རྡོ་རྗེར་གྱུར་པར་བསམ་མོ། །འདིའི་རྡོ་རྗེ་རྩེ་དགུ་པ་ནི་ཡོངས་གྲགས་ལྟར་མིན་
གྱི་རྡོ་རྗེ་ནག་པོ་རྩེ་ལྔ་པ་རྭ་ཅུང་ཟད་གདེངས་པ་ཡིན་ལ་སྟེང་འོག་གི་ཕྱོགས་རྭ་བརྒྱད་དང་དབུས་རྭ་
ཡན་མན་གཅིག་ཏུ་བརྩིས་པའི་རྩེ་དགུ་ཡིན་ནོ། །དེ་ནས་རེག་བྱ་རྡོ་རྗེ་མ་ཕྱུང་ནས་སྤྱི་མཛད་མི་མཛད་
པར་སྒོས་མཛད་རེག་བྱ་ལ་ཞེན་པ་རྣམས་སྦྱོང་བ་དང་། རྒྱལ་བ་རྣམས་རེག་བྱའི་བདེ་བས་མཆོད་པ་
ཡིན་ལ་དེ་བཞིན་གཤེགས་པ་ལྔ་མ་གཏོགས་པས་སྤྱི་མཛད་མི་མཛད་པ་ནི། འདིའི་སྤྱི་མཛད་སྤྲུལ་སྐུ་
གང་ཡིན་གྱི་མིན་ལ་སྤྲུལ་སྐུ་ཤཱཀྱ་ཐུབ་པ་ལྟ་བུའི་ཡིན་ལ། མཛད་པ་བཅུ་གཉིས་ལྷ་མོ་དང་སེམས་
དཔའ་དང་ཁྲོ་བོའི་རྣམ་པས་མི་མཛད་པའི་རྒྱུ་མཚན་གྱིས་ཡིན་ཞེས་རྗེ་ནོར་བཟང་ཞབས་གསུང་བ་
ལྟར་འཐད་དམ་སྙམ་གསུང་ངོ༌། །དེ་ལྟར་ན་གནོད་མཛེས་ཀྱི་བར་སྤྲོས་ནས་མཛད་པ་དཀྱིལ་འཁོར་
- 287-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཡོངས་རྫོགས་ཀྱིས་འདུལ་བ་ལ་གཙོ་བོ་འཕོས་ནས་རེག་བྱ་རྡོ་རྗེ་མ་ནས། གནོད་མཛེས་གཙོ་བོར་
འགྲོ་ཚུལ་ཤེས་པར་བྱས་ཏེ། ཡབ་ཡུམ་ཟུང་དང་། རྐྱང་པས་འདུལ་བ་སྒོས་མཛད་མཛད་ནས་སྟན་ལ་
འཁོད་པའི་བར་རྣམས་སྒྲུབ་ཐབས་རང་ལས་གསལ་བར་འབྱུང་བ་ལྟར་ཡིན་ལ། ཁྲོ་བོ་རྣམས་ཀྱི་ཞི་
དྲག་གཉིས་གཉིས་མཛད་པས། གནོད་བྱེད་དེ་རྣམས་ཀྱི་སྤྱི་བོར་བཞུགས་ནས་བདུད་རྩིའི་རྒྱུན་
བབས་གདོན་དེ་རྣམས་ཀྱི་གནོད་སེམས་སོགས་ཞི་ནས་ལྷའི་གོ་འཕང་ལ་བཀོད་པ་ནི་ཞི་བ་དང་། ཞི་
བས་མི་ཐུལ་བ་རྣམས་འོད་ཟེར་མེ་འོད་ལྟ་བུ་འཕྲོས་ནས་བསྲེགས་པ་དང་། མཚོན་ཆ་སྤྲོས་ནས་བཅད་
ཅིང་གཏུབས་པ་དང་། ཤ་ཁྲག་གི་རྣམ་པར་ཞལ་དུ་གསོལ་བར་བསམས་མོ། །དེ་ནས་གཞལ་ཡས་
ཁང་སྤྲོ་བ་ནི་སྒྲུབ་ཐབས་ན་གསལ་བ་བཞིན་ནོ། །དེ་ལྟ་བུའི་དཀྱིལ་འཁོར་རྒྱལ་མཆོག་གི་ལྷ་ལ་སྒོ་
བདུན་དང་། ཕྱག་རྒྱ་བཞིའི་རྒྱས་འདེབས་ཚང་ལ། ལྷ་ཐམས་ཅད་ཞལ་གསུམ་ཕྱག་དྲུག་པར་ངེས་པ་
ནི༔ རྡོ་རྗེ་ཐལ་མོའི་ངེས་དོན་ལག་པ་གཡས་པའི་སོར་མོ་ལྔས་རྩ་བའི་རླུང་ལྔ་དང་། དབང་པོ་ལྔ་
མཚོན་ལ། ལག་པ་གཡོན་པའི་སོར་མོ་ལྔས། ཡན་ལག་གི་རླུང་ལྔ་དང་། ཡུལ་ལྔ་མཚོན། སོར་མོ་
སྙིང་གར་ཕན་ཚུན་བསྣོལ་བས་རྩ་བ་དང་ཡན་ལག་གི་རླུང་དང་། དབང་པོ་ལྔ་དང་ཡུལ་ལྔས་རྣམ་
ཤེས་ཀྱི་རྟེན་བྱེད་པའི་ནུས་པ་སྙིང་གའི་མི་ཤིགས་པའི་ཐིག་ལེ་ལ་ཐིམ་པའི་དཔེ་དང་དོན་གྱི་འོད་
གསལ་མཚོན་ལ། ཡང་ལག་པ་གཡས་པས་དག་པའི་སྒྱུ་མའི་སྐུ་མཚོན། གཡོན་པས་དོན་གྱི་འོད་
གསལ་མཚོན། ཕན་ཚུན་བསྣོལ་བས་སྐུ་ཐུགས་སུ་དངོས་པོ་གཅིག་པའི་ཟུང་འཇུག་མཚོན་ལ། གཡས་
ཞལ་གྱིས་བདེ་བ་ཆེན་པོ་དང་སྒྱུ་མའི་སྐུ་མཚོན། གཡོན་ཞལ་གྱིས་ཤེས་རབ་སྟོང་པ་ཉིད་དང་དོན་གྱི་
འོད་གསལ་མཚོན་ལ། དབུས་ཞལ་གྱིས་བདེ་སྟོང་དབྱེར་མེད་པ་དང་ཟུང་འཇུག་མཚོན་པས་ཞལ་
གསུམ་པར་ངེས་པ་ཡིན་ལ། གཡས་ཀྱི་ཕྱག་གསུམ་གྱིས་ལུགས་འབྱུང་གི་སྣང་བ་གསུམ་དང་།
གཡོན་གྱི་ཕྱག་གསུམ་གྱིས་ལུགས་ལྡོག་གི་སྣང་བ་གསུམ་མཚོན་པའི་ཕྱིར་ཕྱག་དྲུག་པར་ངེས་པ་ཡིན་
ནོ༑ ༑ལྷ་སོ་གཉིས་སུ་བྱེད་པ་ནི་རྩ་རྒྱུད་ལས་གསལ་བར་མ་བཤད་ཀྱང་། བཤད་རྒྱུད་རྡོ་རྗེ་ཕྲེང་བ་
ལས་ལུས་དཀྱིལ་ལ་ལྷ་ཉེར་བདུན་འགོད་པར་དངོས་སུ་གསུངས་པའི་ཤུགས་ལ་རྡོ་རྗེ་མ་ལྔ་འགོད་
པར་བསྟན་པས། ཕྱུང་བའི་དཀྱིལ་འཁོར་ལ་ཡང་ལྷ་སོ་གཉིས་འགོད་པ་ཡིན་ནོ། །འདི་སྒྲུབ་པའི་
རྟགས་སྦྱོར་འགོད་ཚུལ་ལ་མི་མཐུན་པ་འགའ་ཞིག་ཡོད་དོ། །དཀྱིལ་འཁོར་རྒྱལ་མཆོག་ནི་སངས་
རྒྱས་ཀྱི་སྐུའི་མཛད་པ་དང་ཆོས་མཐུན་པ་ཡིན་ནོ། །
- 288-



༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
དེ་ལྟར་དཀྱིལ་འཁོར་རྒྱལ་མཆོག་གི་ལྷ་རྣམས་སྤྲོ་བསྡུ་བྱས་ཚར་ནས་གསལ་སྣང་དང་ང་རྒྱལ་
ལ་བསླབ་ཚུལ་ནི། སྒྲུབ་ཐབས་ཀྱི་མགོ་ནས་འདིའི་བར་སྔ་མ་སྔ་མ་མ་གསལ་བར་དུ་ཕྱི་མ་ཕྱི་མ་མི་
སྒོམ་ལ། ཕྱི་མ་གསལ་བའི་ཚེ་སྔ་མ་མ་བརྗེད་པ་རེ་དང་། དེ་དང་དེ་དངོས་ཡིན་སྙམ་པ་རེ་བྱས་ནས་
འདིར་སླེབས་པ་ན་དང་པོ་ནས་རྟེན་བརྟེན་པ་ཡོངས་རྫོགས་གསལ་ཐུབ་ན་ཤིན་ཏུ་ལེགས་ཀྱང་། དེ་
དཀའ་བས་དང་པོར་གཙོ་བོ་ཞལ་གཅིག་ཕྱག་གཉིས་ལྟ་བུ་ལ་གྲངས་ཁ་དོག་དབྱིབས་ཆེ་ཆུང་གི་ཚད་
བཞུགས་ཚུལ་ངེས་པ་ཅན་ལ་གསལ་སྣང་འདོན། དེ་ལ་གསལ་སྣང་ཐོན་པ་ན་ཞལ་ཕྱག་ཡོངས་
རྫོགས་དང་། དེ་ལ་ཐོན་པ་ན་ཡུམ་དང་། དེ་བཞིན་དུ་གཤེགས་པ་ལྔ་ཡུམ་བཞི། རྡོ་རྗེ་མ་བཞི།
སེམས་དཔའ་བརྒྱད། ཁྲོ་བོ་བཅུའི་བར་སྔ་མ་ལ་གསལ་སྣང་ཐོན་པ་ན་སྔ་མ་མ་དོར་བར་ཕྱི་མ་རེ་
བསྣོན་ཞིང་གཙོ་འཁོར་ཐམས་ཅད་དུས་གཅིག་ཏུ་གསལ་བ་ལ་བསླབ། དེ་ནས་གཞལ་ཡས་ཁང་
གདན་ཆོས་འབྱུང་ནས་མེ་རིའི་བར་ལ་གསལ་སྣང་འདོན། དེ་བརྟན་པ་ན་ལུས་དཀྱིལ་གྱི་ལྷ་རྣམས་
དང་བཅས་པ་དུས་གཅིག་ཏུ་གསལ་བ་ཐུན་རེའི་བར་དུ་བྱིང་རྒོད་ཀྱིས་བར་མ་བཅད་པར་གནས་ཐུབ་
ན་རགས་པ་མཐར་ཕྱིན་པ་ཡིན་ལ། དེ་ལྟར་རྒྱ་ཆེ་བ་ལྷའི་འཁོར་ལོ་བསྒོམས་པའི་ཚེ་ཡང་དམིགས་པ་
ལྷ་སྐུ་ལ་དམིགས་ནས་རྣམ་པ་རང་བཞིན་མེད་པའི་རྒྱུན་སྐྱོང་བའི་ཟབ་གསལ་གཉིས་མེད་དང་། དེ་
ཡང་གཙོ་འཁོར་དང་རྟེན་བརྟེན་པ་ཐམས་ཅད་ཡེ་ཤེས་གཅིག་གི་གཟུང་རྣམ་ཉིད་ལྷ་སོ་སོར་ཤར་བ་
ཡིན་པས་རྒྱུད་གཅིག་ཏུ་མོས་པ་གལ་ཤིན་ཏུ་ཆེ་བ་ཡིན་ནོ། །དེ་ནས་ཕྲ་མོ་བསྒོམ་པ་ཡིན་ལ། རགས་
པ་ལ་བསླབ་པའི་ཚེ་ཡང་། བྱིང་བ་ཤས་ཆེ་ན་ཕྱག་མཚན་དང་། རྒོད་པ་ཆེ་ན་ཐིག་ལེ་ལ་དམིགས་ན་
བྱིང་རྒོད་གཅོད་སླ་བ་ཡིན་ཞིང་། ཕྲ་མོ་རང་ལ་བསྒྲིལ་བའི་ཚེ། སྟེང་གི་སྣ་རྩེ་ཡོངས་གྲགས་སམ། སྨིན་
དབུས་སུ་རྩ་ཨ་བ་དྷ་ཏིའི་ཡར་སྣེ་ཡོད་པས། དེའི་ནང་དུ་ཉི་གདན་སྲན་མ་ཕྱེད་གཤགས་ཙམ་གྱི་སྟེང་
དུ་རང་གི་སྙིང་གའི་ཏིང་ངེ་འཛིན་སེམས་དཔའ་ལས་རྡོ་རྗེ་སྔོན་པོ་རྩེ་ལྔ་པ་ཡུངས་ཀར་རམ། དེ་མི་
གསལ་ན་ནས་འབྲིང་པོའི་ཚད་ཙམ་པ་ངོ་བོ་ལྷག་པའི་ལྷ། རྣམ་པ་རྡོ་རྗེ་སྔོན་པོ་འོད་གསལ་ཞིང་འཚེར་
བ་ཞིག་སྤྲོས་ལ་དེ་ལ་རང་གི་སེམས་ཞུགས་པ་བཞིན་བྱས་ནས་བྱིང་རྒོད་ཕྲ་མོས་ཀྱང་མ་ཆོད་པར་བྱས་
ལ་བསྒོམས་པས་རེག་མཐོང་གི་མཚན་མ་བརྟན་པོ་རྙེད་པ་རྒྱུན་བསྐྱངས་པས་ལུས་སེམས་ཤིན་སྦྱངས་
ཀྱི་དགའ་བདེ་ཁྱད་པར་ཅན་གྱི་ཞི་གནས་འགྲུབ་པར་འགྱུར་ལ། དེ་ནས་རྡོ་རྗེ་དེ་ལས་རྡོ་རྗེ་གཉིས་
དང་བཞི་དང་། བརྒྱད་དང་བཅུ་དྲུག་དང་། སོ་གཉིས་དང་། རེ་བཞི་དང་། བརྒྱ་ཉེར་བརྒྱད་ལ་སོགས་
- 289 -



•
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པ་མཐར་ནམ་མཁའ་གང་བ་སྤྲོ་ཞིང་སྡུད་པའི་ཚེ་རྗེས་ལ་གང་སྤྲོས་པ་དེ་དེའི་སྔོན་མ་ལ་གོ་རིམ་མ་ནོར་
བར་བསྡུས་ནས་མཐར་རྩ་བའི་རྡོ་རྗེ་གཅིག་པུ་ལ་བསྡུས་ནས་སེམས་བཟུང་། དེ་ནས་རྡོ་རྗེ་ལྟར་ལྷའི་
སྐུ་ཡང་སྤྲོ་ཞིང་སྡུད་ཅིང་ཐུན་འཇོག་པ་ན་རྡོ་རྗེ་སྙིང་གའི་ཧཱུྃ་ཡིག་ལ་སྡུད། དེ་ནས་རང་དང་ཡུམ་གྱི་
གསང་གནས་སྤྱད་པའི་རྡོ་རྗེའི་རྭ་དབུས་མའི་སྣེའི་ཕཊ་ཡིག་ཉི་གདན་སྲན་མ་ཕྱེད་གཤགས་ཙམ་གྱི་
སྟེང་དུ་སྙིང་གའི་ཧཱུྃ་ཡིག་ལས་ཐིག་ལེ་སྔོན་པོ་དང་ཡུམ་གྱི་ཐུགས་ཀ་ནས་ཀྱང་དེ་ལྟ་བུ་ཞིག་བྱུང་བ་
འདྲེས་ནས་ཚད་ཡུངས་འབྲུ་ཙམ། ངོ་བོ་ལྷ་རྣམ་པ་ཐིག་ལེ་འོད་འཚེར་བ་ལ་སེམས་ཞུགས་པ་བཞིན་
བྱས་ནས་བསྒོམས་པས་བརྟན་པ་ན། དེའི་ནང་དུ་རྟེན་བརྟེན་པའི་དཀྱིལ་འཁོར་ཡོངས་རྫོགས་ཐིག་
ལེ་ཆེ་རུ་མ་སོང་དཀྱིལ་འཁོར་ཆུང་དུ་མ་སོང་བར་གསལ་སྣང་འདོན་པ་བུའི་ཚུལ་དང་། དེ་བརྟན་པ་
ན༑ དེའི་གཙོ་བོའི་ཡང་གསང་བའི་སྣ་རྩེའི་ཐིག་ལེའི་ནང་དུ་རྟེན་བརྟེན་པའི་དཀྱིལ་འཁོར་གསལ་
བར་བསྒོམས་པ་ཚ་བོའི་ཚུལ་དུ་བསྒོམ་པ་ཡིན་པས་འདིའི་སྐབས་སུ་གང་ཟག་དབང་པོ་རྣོ་བ་འགའ་
ཞིག་ལ་ཁམས་དཀར་དམར་ཞུ་བདེ་ལ་བརྟེན་པའི་ལྷན་སྐྱེས་ཀྱི་བདེ་བ་མཚན་ཉིད་པ་སྐྱེ་བ་ཡོད་ལ།
དེ་ལྟ་བུ་བྱུང་ན་ལམ་བསྐྱེད་རིམ་པ་ཡིན་ཡང་རྟོགས་པ་རྫོགས་རིམ་པར་འཇོག་པ་ཡིན་གསུང་ངོ་། །དེ་
ལྟ་བུའི་སྤྲོ་བསྡུ་ལ་བརྟན་པ་ཐོབ་ནས་བསྐྱེད་རིམ་ཕྲ་མོ་མཐར་ཕྱིན་པ་ཡིན་པས། དེ་ནས་ཞི་རྒྱས་དབང་
དྲག་གི་ལས་རབ་འབྱམས་བསྒྲུབ་པ་ལ་ཚེགས་མེད་དོ། །ཕྲ་ཐིག་བསྒོམ་པ་ནི་སངས་རྒྱས་ནང་དུ་ཡང་
དག་འཇོག་གི་ཏིང་ངེ་འཛིན་བསྒོམ་པ་ཐུགས་ཀྱི་མཛད་པ་དང་མཚུངས་པ་ཡིན་ནོ། །
དེ་ནས་བཟླས་པ་བྱ་བ་ལ་ཕྲེང་བའི་རྒྱུ་དང་གྲངས་སོགས་ཤེས་པར་བྱས་ལ་རྩ་སྔགས་སམ་ཕྲེང་
སྔགས་བཟླ་བའི་ཚེ་ནམ་མཁའ་ནས་སྔགས་ཕྲེང་བྱུང་བ་ཞི་ཞིང་ལྷོད་པ་རང་གི་ཞལ་ནས་སྐུ་་་་་་
དབྱིབས་བརྒྱུད་ནས་རྡོ་རྗེའི་ལམ་ནས་ཡུམ་གྱི་གསང་གནས་དང་། ཡུམ་གྱི་ཞལ་ནས་རང་གི་ཞལ་དུ་
འཁོར་བར་བསམས་ལ་བཟླ་བ་ནི་འཁྱོག་གི་བཟླས་པ་དང་། དང་པོར་ཡུམ་གྱི་ཞལ་ནས་ཞུགས་པད་
མ་ནས་རང་གི་རྡོ་རྗེའི་ལམ་ནས་བརྒྱུད་རང་གི་ཞལ་ནས་ཡུམ་གྱི་ཞལ་དུ་ཞུགས་ཏེ་དྲག་ཅིང་རྩུབ་པའི་
རྣམ་པས་འཁོར་བ་ནི་ཁྲོས་པའི་དང༌། སྒྲ་ཆེན་པོས་བཟླ་བ་ནི་ཁྲོ་བོའི་དང་། ལྷ་རང་རང་གི་ཐུགས་
ཀར་ཟླ་གདན་ལྟ་བུའི་དབུས་དང་འདིར་ཏིང་ངེ་འཛིན་སེམས་དཔའི་མཐར་སྙིང་པོ་དང་ཉེ་སྙིང་གི་
སྔགས་ཡི་གེ་དབུ་ཆེན་རྡོབ་སྟེ་ལངས་ནས་དབུས་ཀྱི་ས་བོན་ལ་མདུན་བསྟན་པ་གཡས་སྐོར་དུ་འཁོད་
པའི་འོད་ཟེར་གྱིས་ཐོག་མར་རང་གི་ལུས་གང་ནས་སྡིག་སྒྲིབ་ཐམས་ཅད་དག །དེ་ནས་འོད་ཟེར་གྱི་
-290 -



༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །ཡ་
སྣེ་མོར་མཆོད་ལྷ་སྤྲོས་ནས་སངས་རྒྱས་བྱང་སེམས་ལ་མཆོད་པ་ཕུལ་བ་བདག་གིར་མཛད། དེ་རྣམས་
ཀྱི་སྐུའི་བྱིན་རླབས་སྐུ་གཟུགས། གསུང་ཡིག་འབྲུ། ཐུགས་ཕྱག་མཚན་གྱི་རྣམ་པར་བསྡུས་ནས་རང་
ལ་ཐིམ་པས། རང་ཉིད་སྤངས་རྟོགས་ཕུན་སུམ་ཚོགས་པའི་སངས་རྒྱས་སུ་གྱུར། དེ་ནས་སྔགས་ཕྲེང་
ལས་དཀྱིལ་འཁོར་ཡོངས་རྫོགས་དང་། ཡབ་ཡུམ་ཟུང་དང་། ཡབ་ཡུམ་རྐྱང་པ་སྤྲོས་ནས་སྣོད་བཅུད་
ཐམས་ཅད་ཀྱི་སྐྱོན་སྦྱངས་ནས་ལྷ་དེ་དང་དེའི་གོ་འཕང་ལ་བཀོད་ནས། དེ་དག་ཐམས་ཅད་དང་།
གཙོ་འཁོར་ཐམས་ཅད་ཀྱི་ཞལ་དུ་ཡོད་ནས་སྔགས་བཟླ་བར་མོས་ལ་ཆོས་ཐམས་ཅད་མཉམ་པ་ཉིད་
དུ་མོས་ནས་བཟླ་ཞིང་
། སྔགས་གང་བཟླ་བའི་ལྷ་དེ་དང་དེའི་ང་རྒྱལ་བཟུང་ནས་བཟླས་ལ་སྔགས་
གང་བཟླ་བ་དེ་བཟླས་ཚར་ནས་སྔགས་ནང་མའམ་ས་བོན་ལ་ཐིམ་པར་བསམ་མོ། །དེ་ལ་ནི་དམ་ཚིག་
གི་བཟླས་པ་དང་གོང་བུའི་བཟླས་པ་ཡང་ཚང་ངོ༌། །སྔགས་ཀྱི་གྲངས་ལ་ལས་རུང་ཙམ་ཀྱི་གྲངས་དང་
ལས་རབ་འབྱམས་བསྒྲུབ་པའི་གྲངས་སོ་སོར་ཤེས་པར་བྱ་དགོས་སོ། །བཟླས་པའི་ཐོག་མར་བསྐྱེད་
རིམ་པའི་ཡིད་བཟླས་མཆུ་དང་ལྕེ་མི་འགུལ་བར་ཡིད་ཀྱིས་ཨོཾ་ཨཱཿཧཱུྃ་གསུམ་བཟླ་ཞིང་། དེའི་ཚེ་སངས་
རྒྱས་བྱང་སེམས་ཐམས་ཅད་ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ཅད་རང་ལ་ཐིམ་པར་བསམ་
པ་ལ་བསྐྱེད་རིམ་པའི་རྡོར་བཟླས་ཞེས་ཀྱང་བྱའོ། །དེ་ནས་རིགས་བདག་རང་ཆས་སུ་ཡོད་པ་རྣམས་
ཀྱི་ཐུགས་ཀའི་ཡིག་བརྒྱ་ལས་བདུད་རྩིའི་རྒྱུན་བྱུང་བས་ལྷ་སོ་སོའི་སྐུ་གང་བས་སྔགས་མ་དག་པ་དང་
ལྷག་ཆད་ཀྱི་ཉེས་པ་ཐམས་ཅད་དག་པར་བསམ་ལ་ཡིག་བརྒྱ་ཚར་གཅིག་བརྗོད་པར་བྱའོ། །བཟླས་
པ་ནི་སངས་རྒྱས་ཀྱིས་ཆོས་གསུང་པའི་གསུང་གི་མཛད་པ་དང་མཐུན་པ་ཡིན་ནོ། །དེ་ནས་ཡབ་ཡུམ་
སྙོམས་པར་ཞུགས་པའི་རྐྱེན་གྱིས་ཡུམ་ཡབ་ལ་ཐིམ་པ་ནས། ནཱ་ད་ཡང་འོད་གསལ་དུ་གྱུར་པར་
བསམས་པ་ལ་འབྲས་དུས་ཀྱི་ཆོས་སྐུའི་ང་རྒྱལ་ལ་གནས་པར་བྱ་སྟེ། དེ་ནི་ཆོས་འཁོར་བསྐོར་ནས་
སངས་རྒྱས་མྱ་ངན་ལས་འདའ་ཚུལ་སྟོན་པ་དང་མཐུན་ནོ། །དེ་ནས་སྤྱན་མ་སོགས་བཞི་པོ་ནམ་
མཁའ་གང་བར་སྤྲོས་པ་རྣམས་ཀྱིས་ཞུ་བ་གླུས་བསྐུལ་གྱི་གདངས་དྲུག་ལྡན་ལ་སོགས་པའི་དབྱངས་
སྙན་པོས་བསྐུལ་ཞིང་། ཚིག་གི་དོན་སྒྲོན་གསལ་ནས་འབྱུང་བ་ལྟར་ངེས་པར་བྱས་ནས་བསྐུལ་བས།
སྔོན་གྱི་འཕེན་པ་དང་སྨོན་ལམ་གྱི་མཐུས་ཆོས་སྐུ་ལས་གཟུགས་སྐུ་སེམས་དཔའ་གསུམ་བརྩེགས་སུ་
བཞེངས་པ་ནི། སངས་རྒྱས་མྱ་ངན་ལས་འདའ་ཚུལ་བསྟན་ཀྱང་ཚད་མེད་པ་བཞིས་ཞི་བའི་དབྱིངས་
ལས་ཞིང་གཞན་དུ་གཟུགས་སྐུའི་རྣམ་པར་བཞེངས་པ་དང་མཐུན་ལ། དེ་ནས་འཁོར་ཐམས་ཅད་
- 291-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཀྱིས་མགྲིན་གཅིག་ཏུ་མི་བསྐྱོད་རྡོ་རྗེ་སོགས་ལྔའི་ཡོན་ཏན་བརྗོད་པའི་སྒོ་ནས་བསྟོད་པར་མོས་ལ་
ཚིགས་བཅད་སོ་སོའི་དོན་ངེས་པར་བྱ། དེ་ནས་མཆོད་ཡོན་མདུན་ནམ་ཞལ། ཞབས་བསིལ་ཞབས་
ཀྱི་པུས་མོའམ་མཁྲིག་མ་མན་དང་། མེ་ཏོག་དབུ་ལ། བདུག་སྤོས་ཤངས་ལ། མར་མེ་མདུན། དྲི་ཆབ་
ཐུགས་ཀ །ཞལ་ཟས་ཞལ་ལམ་ཕྱག །རོལ་མོ་སྙན་ལ་འབུལ། གཟུགས་སྒྲ་དྲི་རོ་རེག་བྱ་རྣམས་ལྷ་མོ་
རང་རང་གི་ཕྱག་མཚན་འཛིན་པ་ཕྱིའི་འདོད་ཡོན། ལྷ་མོ་རེ་རེ་ལ་ཡང་། གཟུགས་མཛེས་པ། སྒྲ་སྙན་པ།
ལུས་ལ་ལྷན་སྐྱེས་ཀྱི་ཨུཏྤ་ལའི་དྲི་ལ་སོགས་པ་ཞིམ་པ། མ་མཆུའི་སྦྲང་རྩིའི་རོ་མངར་བ། སྐུ་ལུས་སྤྱི་
དང་ཁྱད་པར་ཆོས་འབྱུང་གི་རེག་བྱ་པད་མའི་འདབ་མ་ལྟར་འཇམ་པ་རྣམས་ནང་གི་འདོད་ཡོན། ནང་
མཆོད་སྒྲུབ་ཐབས་ལྟར་བྱིན་གྱིས་བརླབས་ནས། རྒྱ་ཕིབས་ཀྱི་འོག་གདུང་འཁོར་གྱི་སྟེང་དུ་རང་གི་
དྲིན་ཅན་རྩ་བའི་བླ་མ་སེང་ཁྲིའི་སྟེང་དུ་ཕྱི་པཎ་གྲུབ་ཀྱི་རྣམ་པ་ནང་ལྷ་སོ་གཉིས་ཀྱི་བདག་ཉིད་ཅན་ལ་
འདིའི་མན་ངག་བརྒྱུད་པ་དང་རྒྱུད་ཀྱི་བཤད་པའི་བརྒྱུད་པའི་བླ་མ་རྣམས་ཀྱིས་བསྐོར་ནས་བཞུགས་
པར་མོས་ལ། ལག་པ་གཡོན་པའི་མཐེ་བོང་ས་གཞི་དང་། སྲིན་མཛུབ་རི་རབ་ཏུ་མོས་ནས་རི་རབ་
ཀྱིས་རྒྱ་མཚོའི་བཅུད་བླང་ཞིང་། ཡང་མཐེ་བོང་ཡུམ་གྱི་པད་མ་དང་། མིང་མེད་ཡབ་ཀྱི་རྡོ་རྗེར་མོས་
ནས་རྡོ་རྗེས་པད་མ་ནས་བྱང་སེམས་བླངས་ཏེ་ཕུལ་བར་མོས། དངོས་སུ་ནང་མཆོད་ནས་མཐེབ་སྲིན་
གྱིས་སྤྱི་བོའི་ཐད་ནས་རྩ་བའི་བླ་མ་དང་། དཔྲལ་བའི་ཐད་ནས་བརྒྱུད་པའི་བླ་མ་རྣམས་དང་། སྙིང་
གའི་ཐད་ནས་དཀྱིལ་འཁོར་པའི་ལྷ་ཚོགས་རྣམས་ལ་འབུལ། འདི་ལ་བདག་བསྐྱེད་ཀྱི་ལྷ་ཚོགས་ལ་
འབུལ་བ་དང་། མེ་ལོང་ལ་རེ་མིག་དགུ་པ་བྲིས་ནས་དེའི་ནང་དུ་དཀྱིལ་འཁོར་པ་སྤྱན་དྲངས་པ་ལ་
འབུལ་ཚུལ་གཉིས་ཡོད་ཅིང་། རྩ་བའི་བླ་མས་བསྟེན་པའི་ཡི་དམ་རྣམས་ལ་སྤྱི་བོར་ནང་མཆོད་ཀྱི་
ཐིག་ལེ་སོགས་གསུངས་པ་མ་བྱས་ཀྱང་ཆོག་གསུང་། དེ་ནས་ཆོས་སྐྱོང་རྣམས་ཤར་སྒོའི་ཕྱི་སྒོ་འགྲམ་
གྱི་ནང་ངམ། དུར་ཁྲོད་དུ་བཞུགས་པའི་ཞལ་བཞི་པ་སོགས་དང་ཡུལ་ཉེར་བཞི་གནས་སོ་གཉིས་ཀྱི་
དཔའ་བོ་དང་རྣལ་འབྱོར་མ་རྣམས་ལ་ལྟེ་བའི་ཐད་ནས་འབུལ། གཞི་བདག་སོགས་སེམས་ཅན་
ཐམས་ཅད་ལ་པུས་མོའི་ཐད་ནས་འབུལ། དེ་ནས་ཡབ་ཡུམ་གྱི་མཁའ་གསང་བྱིན་གྱིས་བརླབས་ནས་
སྙོམས་པར་ཞུགས་པའི་བདེ་བ་དྲངས། དེ་ནས་དེས་སྟོང་ཉིད་ངེས་ཡུལ་དུ་བྱས་ནས་དཀྱིལ་འཁོར་པ་
ཐམས་ཅད་ཀྱི་གསང་བ་དང་། དེ་ཁོ་ན་ཉིད་ཀྱི་མཆོད་པ་ཉམས་སུ་མྱོང་བར་མོས་པར་བྱའོ། །དེ་ལྟར་
བསྟོད་པ་དང་མཆོད་པ་ནི་སངས་རྒྱས་འཇིག་རྟེན་དུ་བྱོན་པ་ན་བསྟོད་པ་དང་མཆོད་པ་བྱེད་པ་དང་
- 292 -



༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
མཐུན་པ་ཡིན་ལ། མེ་ཏོག་ལ་སོགས་པ་ཕྱི་བུམ་དབང་དང་འབྲེལ་བའི་མཆོད་པ་དང་། ནང་མཆོད་
ནང་གསང་དབང་། ཡབ་ཡུམ་སྙོམས་པར་ཞུགས་པའི་བདེ་བ་ཤེས་རབ་ཡེ་ཤེས་དང༌། བདེ་བ་དེས་
སྟོང་ཉིད་ངེས་པར་བྱས་པ་དབང་བཞི་པ་དང་འབྲེལ་བའི་མཆོད་པ་ཡིན་ནོ། །
དེ་ནས་བདག་བསྐྱེད་ཉེར་བསྡུ་བྱེད་པ་ན་རང་གི་ཐུགས་ཀ་ནས་འོད་ཟེར་འཕྲོས་ནས་ལྷག་མོས་
ཀྱི་སྐབས་བཞིན་རྣམ་སྣང་ནས་གནོད་མཛེས་ཀྱི་བར་ལུས་ཀྱི་གནས་སོ་སོར་སྤྱན་དྲངས་ནས་ལུས་
དཀྱིལ་གྱི་ལྷ་རྣམས་དང་དབྱེར་མེད་དུ་སོང་བ་རྣམས་ཀྱང་ཞུ་ནས་ལུས་ཀྱི་ཆ་སོ་སོ་དང་དབྱེར་མེད་དུ་
གྱུར་པར་བསམ། མདུན་བསྐྱེད་སྒྲུབ་ན་གསང་བ་སྙོམས་འཇུག་སྐབས་དང་སློབ་མ་ལ་དབང་བསྐུར་
ན་གསང་དབང་གི་སྐབས་སུ་ལུས་དཀྱིལ་གྱི་ལྷ་རྣམས་ཞུ་བར་མོས་པ་ཡིན་ནོ། །དེ་ནས་གཞལ་ཡས་
ཁང་གི་ཆ་སོ་སོ་ཡང་ལུས་ཀྱི་ཆ་སོ་སོ་ལ་བསྡུ། རང་གཙོ་བོ་ཡབ་ཡུམ་གཅིག་པུ་གནས་པའི་སྦྱོར་
མཚམས་བྱང་ཆུབ་ཀྱི་སེམས་ཀྱི་རང་བཞིན་གྱི་འོད་ཟེར་འཕྲོས་པའི་སྣེ་ལ་དཀྱིལ་འཁོར་ཡོངས་རྫོགས་
དང༑ ཡབ་ཡུམ་ཟུང་དང་། ཡབ་རྐྱང་སྣ་ཚོགས་སྤྲོས་ཏེ་སེམས་ཅན་ཐམས་ཅད་ཀྱི་སྤྱི་བོར་བཞུགས་
ནས་སྦྱོར་མཚམས་དང་སྐུ་ལས་བབས་པའི་འོད་ཟེར་དང་བདུད་རྩིས་སྒྲིབ་པ་སྦྱངས་ཧཱུྃ་ཡིག་ཏུ་གྱུར་
པས་ནམ་མཁའ་གང་། དེ་ཐམས་ཅད་རྡོ་རྗེ་འཆང་དུ་གྱུར་པ་རྣམས་གཅིག་ལ་གཅིག་ཐིམ་གྱི་ཚུལ་གྱིས་
ཐམས་ཅད་རང་ལ་ཐིམ་པར་བསམ། ཨོ་ཡོ་ག་ཤུདྡྷོ་སོགས་ཀྱི་སྔགས་དོན་དྲན་པའི་སྒོ་ནས་མཉམ་
པར་འཇོག་གོ། ། །
ཐུན་མཚམས་སུ་གཏོར་མ་འབུལ་བ་དང་། ཟས་ལ་ལོངས་སྤྱོད་པ་དང་། ཉལ་བ་དང་། ལྡང་བ་
དང་༑ ཁྲུས་དང་། ལུས་བརྟས་པར་བྱེད་ཚུལ་རྣམས་རྗེ་བདག་ཉིད་ཆེན་པོས་རྣལ་འབྱོར་དག་རིམ་དུ་
གསུངས་པ་ལྟར་ཉམས་སུ་བླང་བར་བྱ་སྟེ། མདོར་ན་ལམ་འདི་ལ་སྙིང་ནས་སྒྲུབ་པ་བྱེད་འདོད་པའི་
གདུལ་བྱ་སྣོད་ཀྱི་མཚན་ཉིད་ཚང་བས་རྩ་བ་དང་བཤད་པའི་རྒྱུད་ཤན་སྦྱར་ནས་མགོན་པོ་ཀླུ་སྒྲུབ་
ཡབ་སྲས་ཀྱི་མན་ངག་བཞིན་འཆད་ཤེས་པའི་བརྒྱུད་ལྡན་བླ་མ་དམ་པ་ཡུན་རིང་དུ་མཉེས་པར་བྱས་
ནས༑ སྒྲུབ་ཐབས་ཀྱི་ཆ་ཕྲ་མོ་ཚུན་ཆད་ཁུངས་དང་འབྲེལ་བ། མ་རྟོགས་པ་དང་ལོག་པར་རྟོག་པ་
ལུང་རིགས་དྲི་མ་མེད་པས་སུན་འབྱིན་པར་ནུས་པ། སྐབས་ཀྱི་དམིགས་པ་རྣམས་བཤད་ཡམས་ལ་
མ་སོང་བར་སེམས་ཐོག་ཏུ་འདྲིལ་བའི་གདམས་པ་རྒྱས་པར་ཞུས་ནས་དལ་འབྱོར་དང་མི་རྟག་པ་དང་
ངེས་འབྱུང་དང་། ཀུན་རྫོབ་བྱང་ཆུབ་ཀྱི་སེམས་དང་དོན་དམ་བྱང་ཆུབ་ཀྱི་སེམས་ཀྱིས་ཡིད་རང་དབང་
- 293-



(ོ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མེད་པར་བསྐུལ་ནས་སྒྲུབ་པ་སྙིང་པོར་བྱས་ན་བསྐྱེད་རིམ་གྱི་ལམ་དེ་དང་དེས་རྫོགས་རིམ་གྱི་ལམ་དེ་
དང་དེའི་རྒྱུད་སྨིན་པར་འགྱུར་ལ། རྫོགས་རིམ་གྱི་ལམ་དེ་དང་དེས་སྦྱང་བྱ་གློ་བུར་གྱི་དྲི་མ་དེ་དང་དེ་
དག་དངོས་སུ་སྦྱངས་ནས་སྙིགས་དུས་ཀྱི་ཚེ་ཐུང་གཅིག་ལ་སོ་སྐྱེ་ནས་སངས་རྒྱས་ཀྱི་སའི་བར་དུ་བདེ་
བླག་ཏུ་བགྲོད་པར་བྱེད་པ་ཡིན་ནོ། །ཚུལ་འདི་ལྟ་བུའི་བཤད་སྒྲུབ་གནས་ན་སངས་རྒྱས་ཀྱི་བསྟན་པ་
གནས་ལ་མི་གནས་ན་མི་གནས་པ་དང་། རྒྱུད་འདིའི་ཕྱོགས་ཙམ་འཛིན་པའང་སངས་རྒྱས་དང་བྱང་
ཆུབ་སེམས་དཔའ་རྣམས་ཀྱི་ཕྱག་དང་མཆོད་པའི་འོས་སུ་འགྱུར་བར་གསུངས་པས། ལམ་མ་ནོར་བ་
ཚང་བ་མྱུར་བ་བདེ་བ་འདི་ལྟ་བུ་ཉམས་སུ་ལེན་པའི་རྒྱུ་ཚོགས་ཐམས་ཅད་ཚང་བ་དང་སྐྱེ་བ་ཐམས་
ཅད་དུ་མི་འབྲལ་བར་གྱུར་ཅིག་མི་འབྲལ་བར་གྱུར་ཅིག་མི་འབྲལ་བར་གྱུར་ཅིག ། །
ཉམ་ཐག་འགྲོ་བ་ཀུན་ལ་བརྩེ། །བླང་དོར་གནས་ཀུན་མ་འདྲེས་མཁྱེན། །སྤངས་རྟོགས་ཡོན་
ཏན་མ་ལུས་རྫོགས། །བླ་མ་རྡོ་རྗེ་འཆང་ལ་འདུད། །དེ་ཡིས་གདུལ་བྱ་རབ་རྣམས་ལ། །མྱུར་ལམ་
སྔགས་ཀྱི་ཐེག་པ་གསུངས། །དེ་ཉིད་དེང་དུས་བླུན་རྣམས་ཀྱིས། །བླུན་པོ་རྣམས་ཀྱི་ཆོས་སྐལ་བྱས། །
ཀྱེ་ཧུད་དཔང་གྱུར་སྐྱེ་བོ་ཟད། །ལྟར་སྣང་ཆོས་ཀྱིས་ས་སྟེང་ཁྱབ། །མ་འདྲེས་མ་སྦགས་ཆོས་ལུགས་
ནུབ༑ ༑བླུན་པོས་ཚུལ་ལྡན་མཁས་རྣམས་སྨོད། །ཟོག་པོ་རྣམས་ཀྱིས་མགོན་སྐྱབས་བྱེད། །སྙིང་རྗེ་
མེད་པས་རྒྱལ་པོ་བྱེད། །ཁྱིམ་པ་རྣམས་ཀྱིས་འདུལ་བ་འཆད། །ཚུལ་ལྡན་ཆོས་པ་གབ་ས་འཚོལ། །ད་
ནི་བསྟན་པ་འཇིག་ལ་ཉེ། །ཚེ་འདིའི་སྣང་བ་ནུབ་ལ་ཉེ། །འཇིག་རྟེན་ཕ་རོལ་གཡང་ས་མང་། །དེ་
བས་ད་རེས་བརྩོན་འགྲུས་རྩོམས། །ཚེ་མཇུག་འཇིག་རྟེན་བྱ་བ་ཐོང་། །གཏན་གྱི་བདེ་བ་མྱུར་དུ་
སྒྲུབས། །དཔལ་ལྡན་དོན་ཡོད་མཁས་གྲུབ་ཀྱི། །བཀའ་བཞིན་བླ་མའི་རྣམ་ཐར་སྐྱོངས། །ཚེ་འདིའི་
ཆེ་ཐབས་ཟིན་པ་མེད། །མི་ཡི་ངོ་སྲུང་ཡིད་སྣང་སུན། །འཁོར་བའི་བདེ་བས་ངེས་པར་བསླུ། །དེ་ཕྱིར་
དམ་ཆོས་ཚུལ་བཞིན་མཛོད། །ཕྱི་ནང་ཆོས་ཀྱི་མཐུན་རྐྱེན་ཚང་། །ཚེ་སྟོད་ཐོས་པ་མང་དུ་བྱས། །བར་
དུ་བསམ་པས་གོ་བ་རྙེད། །ད་ནི་ཚེ་མཇུག་སྒྲུབ་ལ་སྒྲིལ། །མང་དུ་ཐོས་པའི་སྐྱེ་བོ་རྣམས། །ལང་ཚོ་
ཡོལ་ནས་དབེན་གནས་སུ། །སྒྲུབ་པ་སྙིང་པོར་བྱེད་པ་ལ། །རྒྱལ་བ་རྣམས་དང་ལྷ་རྣམས་མཉེས། །
འདི་ལྟར་བྱེད་པའི་འདུན་མ་རྣམས། །འབད་མེད་ལྷུན་གྱིས་གྲུབ་པ་ཡི། །དངོས་གྲུབ་ལྷ་དང་བླ་མས་
སྩོལ༑ ༑བར་ཆད་ཆོས་སྐྱོང་སྲུང་མས་སོལ། །
ཞེས་པ་འདི་ནི་ཞོག་གུར་སྨོན་རི་ཁྲོད་དུ་རྡོ་རྗེ་འཆང་ཆེན་པོ་དོན་ཡོད་མཁས་གྲུབ་དཔལ་བཟང་པོས་ཆོས་ཐུན་བཅུ་དགུ་
- 294-



( ༄༅། །དཔལ་གསང་བ་འདུས་པའི་བསྐྱེད་རིམ་དངོས་གྲུབ་རྒྱ་མཚོའི་སྙིང་པོ། །༼ཡ༽
དགྱེས་བཞིན་དུ་སྩལ་སྐབས་ཟིན་བྲིས་རགས་རིམ་བྲིས་པ་སླར་ཡི་གེར་འགོད་ཆོག་པའི་གནང་བ་ཞུས་ཏེ་གང་དེའི་བཀའ་
འབངས་ངག་དབང་བྱམས་པས་རང་གི་དྲན་པ་གསོ་ཕྱིར་ཕུར་བུ་ལྕོག་ཏུ་བྲིས་པ་དགེ་ལེགས་འཕེལ། །བཀྲ་ཤིས།། །།
-295-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །དཔལ་གསང་བ་འདུས་པའི་རྫོགས་རིམ་
རིམ་ལྔ་གདན་རྫོགས་ཀྱི་སྙིང་པོ་
བཞུགས་སོ། །
༈ རྣམ་དག་འོད་གསལ་ཐུགས་དང་དབྱེར་མེད་སྐུ། །ཀུན་ཁྱབ་སྐུ་མཆོག་དང་པོའི་མགོན་པོ་ཡིས། །
ཉིད་སྐུའི་ཆ་ཤས་སོ་གཉིས་ལྷར་སྤྲུལ་པ། །ཐ་མལ་ཚུལ་འཛིན་མཁས་གྲུབ་ལ་ཕྱག་འཚལ། །
འདིར་དཔལ་གསང་བ་འདུས་པའི་རིམ་པ་གཉིས་པའི་(སྨར་དམར་)ཁྲིད་ཟབ་མོ་ཉམས་སུ་ལེན་
པ་ལ་སྔོན་འགྲོ་དངོས་གཞི་གཉིས། སྔོན་འགྲོ་ལ་སྤྱིའི་སྔོན་འགྲོ་ཐུན་མོང་ལམ་སྦྱངས། དབང་། དམ་
སྡོམ༑ བསྐྱེད་རིམ་ཕྲ་རགས་རྣམས་སྔོན་དུ་འགྲོ་དགོས་པའི་ཁུངས། གོ་རིམ་ངེས་ཚུལ་རྣམས་ལ་ངེས་
པ་ལེགས་པར་དྲངས་ནས། ཐུན་མོང་མ་ཡིན་པའི་སྔོན་འགྲོ་ལ་རྡོར་སེམས་སྒོམ་བཟླས། བླ་མའི་རྣལ་
འབྱོར་དང་། མཎྜལ་གྱི་འཁྲིད་གསུམ་ཡོད་པ་ལས། དང་པོ་ནི། རང་རྡོ་རྗེ་འཆང་དུ་གསལ་བའི་རྩ་
འཁོར་གསལ་བཏབ་ལ། ཡིད་ཀྱི་རོལ་པ་སོགས་ཀྱི་སྐྱབས་སེམས་བྱེད་པ་རྟེན་གྱི་སྟོབས་དང་། རང་
གི་སྤྱི་བོར་པཾ་ལྗང་གུ་ལས་པདྨ་དཀར་ལ་དམར་བའི་མདངས་ཅན་འདབ་བརྒྱད་ལྟེ་བ་ལྗང་གེ་སར་
སེར་པོས་བསྐོར་བའི་སྟེང་དུ་ཨ་ལས་ཟླ་དཀྱིལ་ཁམ་ཐུག་གེ་བ་འོ་མའི་མདོག་ལྟ་བུ། དེའི་སྟེང་དུ་ཧཱུྃ་
དུང་གི་མདོག་ཅན་འོད་ཟེར་འཕྲོ་འདུ་ཅན་ལ། རྡོ་རྗེ་རྩེ་ལྔ་ཤེལ་ལྟ་བུའི་ལྟེ་བར་ཧཱུྃ་དཀར་པོ་སྤུས་བྲིས་
པ་ལྟ་བུ་ལས་འོད་ཟེར་འཕྲོས་རྒྱལ་བ་སྲས་བཅས་ལ་ཕྱི་ནང་གསང་བའི་མཆོད་པ་ཕུལ། མར་འཕྲོས་
སེམས་ཅན་ཐམས་ཅད་ཀྱི་སྡིག་སྒྲིབ་ཐམས་ཅད་སྦྱངས་ནས་འོད་ཟེར་ཚུར་འདུས་པ་ལས་རྡོ་རྗེ་སེམས་
དཔའ་སྐུ་མདོག་གངས་རི་ལ་ཉི་མ་ཤར་བ་ལྟ་བུ་ཡབ་རྡོ་རྗེ་སྐྱིལ་ཀྲུང་དང་ཡུམ་པད་མའི་སྐྱིལ་ཀྲུང་དག་
གིས་བཞུགས་པ་རིན་པོ་ཆེའི་རྒྱན་དང་། ལྷའི་གོས་པཉྩ་ལི་ཀའི་སྟོད་གཡོགས་སྨད་གཡོགས་ཅན་གྱི་
སྤྱི་བོའི་རྩ་འཁོར་གྱི་དབུས་སུ་ཨོཾ་དཀར་པོ། མགྲིན་པར་ཨཱདམར་པོ། ཐུགས་ཀར་ཧཱུཾ་སྔོན་པོ། དེ་
ལས་འོད་འཕྲོས་པས་ངོ་བོ་དེ་བཞིན་གཤེགས་པ་ཐམས་ཅད་ཀྱི་ཐུགས་བདེ་སྟོང་དབྱེར་མེད་ཀྱི་ཡེ་
-296-



: 't
*
ཚུ ༄༅། །གསང་འདུས་རྫོགས་རིམ་རིམ་ལྔ་གདན་རྫོགས་ཀྱི་སྙིང་པོ། །༼ར༽
ཤེས་ཡིན་པ་ལ། རྣམ་པ་རྡོར་སེམས་ཡབ་ཡུམ་ནམ་མཁའ་གང་བ་སྤྱན་དྲངས་པ་རྣམས་གཅིག་ལ་
གཅིག་ཐིམ་ནས་མཐར་ཡབ་ཡུམ་ཟུང་གཅིག་ཏུ་གྱུར་པ་ལ་མཆོད་ཡོན་སོགས་ཕུལ། ཛ ཞེས་པའི་ཚེ་
སྤྱི་བོའི་རྡོར་སེམས་ཀྱི་སྟེང་དུ་བཞུགས། ཧཱུྃ་ཞེས་པས་ཐིམ། ཐཾ་ཞེས་པས་འདྲེས། ཧོ ཞེས་པས་དགྱེས་
བཞིན་དུ་བརྟན་པར་བཞུགས། དབང་ལྷ་སྤྱན་དྲངས། དབང་བསྐུར། ཡབ་ལ་མི་བསྐྱོད་པ་དང་།
ཡུམ་ལ་རྡོ་རྗེ་སེམས་དཔས་རྒྱས་གདབ་སླར་ཡང་མཆོད་ནས་རང་གི་སྙིང་གའི་ཧཱུཾ་ཡིག་གི་ཐིག་ལེའི་
ནང་དུ་ཟླ་གདན་ལ་རང་གི་འཁོར་དུ་སེམས་ཅན་ཐམས་ཅད་དམིགས་ནས་དེ་རྣམས་ཀྱིས་བཅོམ་ལྡན་
འདས་སོགས་ཀྱིས་གསོལ་བ་བཏབ་པས། རྡོར་སེམས་ཀྱི་ཐུགས་ཀའི་ཧཱུྃ་ཡིག་ཡིག་བརྒྱ་དང་བཅས་
པ་ལས་འོད་འཕྲོས་སངས་རྒྱས་བྱང་སེམས་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཀྱི་
བྱིན་རླབས་ཐམས་ཅད་ཉི་ཟེར་ལ་རྡུལ་ཆགས་པ་བཞིན་དུ་བསྡུས་ནས་ཐིམ་པས། དེ་ཉིད་སངས་རྒྱས་
བྱང་སེམས་ཐམས་ཅད་གཅིག་ཏུ་འདུས་པའི་བདག་ཉིད་དུ་མོས་པས། ཐུགས་ཀའི་སྔགས་ཕྲེང་དང་
དེའི་སྐུ་ལས་འོ་རྒྱལ་མདུང་གིས་ཕུག་པ་ལྟར། བདུད་རྩིའི་རྒྱུན་བབས་པ་རང་གཞན་ཐམས་ཅད་ཀྱི་སྤྱི་
བོ་ནས་ཞུགས་པས་སྡིག་སྒྲིབ་ནད་གདོན་སྤྱི་དང་ཁྱད་པར་སྔགས་ཀྱི་དམ་ཚིག་ཉམས་ཆགས་ཐམས་
ཅད་འོག་སྒོ་སོགས་ནས་ཐོན་ཏེ་དབང་ཆེན་གསེར་གྱི་ས་གཞིའི་འོག་ཏུ་སོང་བར་བསམས་ནས་ཡིག་
བརྒྱ་གང་མང་བཟླས་མཐར། འདོད་ན་དབང་བཞི་བྱིན་རླབས་ཀྱི་ཚུལ་དུ་མན་ངག་བཞིན་ལེན། དེ་
ནས་བདག་ནི་མི་ཤེས་རྨོངས་པ་ཡིས་ཞེས་སོགས་བརྗོད་ནས་མན་ངག་བཞིན་རྡོར་སེམས་སྙིང་གར་
སྤྱན་དྲངས་ལ། མཇུག་ཏུ་དགེ་བ་འདི་ཡི་མྱུར་དུ་བདག་སོགས་སྨོན་ལམ་གདབ་བོ། །
གཉིས་པ་བླ་མའི་རྣལ་འབྱོར་ལ། རྒྱུད་ཀྱི་དོན་ལ་མི་འགྱུར་བའི་གཟེར་ཐེབས་པའི་ཆེད་དུ་ཞར་
བྱུང་ཨེ་ཝཾ་གྱི་དོན་བཤད་པ་དང་། བླ་མའི་རྣལ་འབྱོར་དངོས་གཉིས་ལས། དང་པོ་ནི། ལམ་གང་
ཉམས་སུ་ལེན་ཡང་ཐོས་པའི་དོན་ལ་བསམ་བྱུང་གི་ངེས་ཤེས་རྙེད་པར་བྱས་ནས་བསྒོམ་དགོས་པས།
རྒྱུད་དོན་གྱི་གཙོ་བོ་ཨེ་ཝཾ་གྱི་དོན་བཤད་པ་ལ་མདོར་བསྟན་པ། རྒྱས་པར་བཤད་པ་གཉིས། དང་པོ་
ལ༑ ཐོབ་བྱ་འབྲས་བུ། ཐོབ་བྱེད་ལམ། དེ་འདྲེན་བྱེད་རྟགས་ཀྱི་ཨེ་ཝཾ་གསུམ་གྱི། དང་པོ་ལ་དྲང་དོན་
དང་ངེས་དོན་གཉིས་ལས། དང་པོ་ནི། སྟོན་པ་གང་དུ་བཞུགས་ནས་རྒྱུད་གསུང་བའི་གནས་བྷ་ག་
སོགས་ནི་ཨེ་ཡིག་གི་དོན་དང་། སྟོན་པ་ནི་ཝ་དང་ཆོས་ནི་ཐིག་ལེའི་དོན་ནོ། །ངེས་དོན་ལ་བདེ་སྟོང་
དབྱེར་མེད་དང་བདེན་གཉིས་དབྱེར་མེད་ཀྱི་དེ་གཉིས་ལས། དང་པོ་ནི་དག་པ་གཉིས་ལྡན་གྱི་རང་བཞིན་
- 297-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རྣམ་དག་ཨེ་དང་། འབྲས་དུས་ཀྱི་ཐུགས་བདེ་ཆེན་གྱི་ཡེ་ཤེས་ཝ་དང་། ཡེ་ཤེས་དེ་ཡུལ་དེ་ལ་ཆུ་ལ་ཆུ་
བཞག་པ་ལྟར་གཉིས་སྣང་ནུབ་པ་ཐིག་ལེའི་དོན་ཡིན། གཉིས་པ་ནི། དེ་ལྟ་བུའི་བདེ་སྟོང་དབྱེར་མེད་
ཀྱི་ཡེ་ཤེས་ཨེ་དང་། མཚན་དཔེས་སྤྲས་པའི་སྐུ་ཝ་དང་། སྐུ་ཐུགས་སུ་དངོས་པོ་གཅིག་པ་ཐིག་ལེའི་
དོན་དང་། ལམ་གྱི་དེ་ལ་ཡང་གཉིས་ལས། རྣམ་ཐར་སྒོ་གསུམ་ཚང་བའི་མཐའ་བྲལ་གྱི་ལྟ་བ་ཨེ་དང་།
རླུང་དབུ་མར་ཞུགས་གནས་ཐིམ་གསུམ་བྱས་པའི་སྣང་མཆེད་ཐོབ་གསུམ་འོད་གསལ་དང་བཅས་
པའི་སེམས་བདེ་བ་ཆེན་པོའི་ངོ་བོར་སོང་བ་ཝ་དང་། བདེ་བ་དེ་ཡུལ་དེ་ལ་གཉིས་སྣང་ནུབ་པ་ཐིག་
ལེའི་དོན་དང་། ཡང་དོན་གྱི་འོད་གསལ་ཨེ་དང་། དོན་གྱི་འོད་གསལ་ལས་བཞེངས་པའི་དག་པའི་སྒྱུ་
ལུས་ཀུན་རྫོབ་བདེན་པ་ཝ་དང་། དེ་གཉིས་སྐུ་ཐུགས་སུ་དངོས་པོ་གཅིག་པ་ཐིག་ལེའི་དོན་ཡིན་ལ།
རྒྱུད་ཀྱི་བརྗོད་བྱའི་གཙོ་བོ་གསང་བ་འདུས་པ་ཞེས་པ་ཡང་འདི་ཡིན། གསུམ་པ་ནི། དེ་ལྟ་བུའི་འབྲས་
དུས་ཀྱི་ཨེ་ཝཾ་གྱི་རྒྱུ་ལམ་དུས་ཀྱི་ཨེ་ཝཾ་གཉིས་རྒྱུད་ལ་བསྐྱེད་པ་རྩ་རླུང་ཐིག་ལེའི་གནད་ལ་མཁས་
པར་བྱས་ནས་དགའ་བཞི་འདྲེན་དགོས། དེ་ལ་ཕྱག་རྒྱ་བསྟེན་དགོས་པས། ཡུམ་གྱི་བྷ་ག་ནི་ཨེ་དང་།
ཡབ་ཀྱི་རྡོ་རྗེ་ཝ་དང་། དེ་གཉིས་འདུས་པ་ཐིག་ལེའི་དོན་ཡིན། རྒྱས་པར་བཤད་པ་ལ། སྟོང་པ་རྒྱས་
པར་བཤད་པ་དང་བདེ་བ་རྒྱས་པར་བཤད་པ་གཉིས་ལས། དང་པོ་ནི། འདིར་འཁོར་བའི་རྩ་བ་ངོས་
བཟུང་བ། དེའི་གཉེན་པོ་བདག་མེད་ལ་ཕྲ་རགས་མི་འདྲ་བ་བཞི་ལས། རང་བཞིན་གྱིས་གྲུབ་པའི་
དགག་བྱ་ཕྲ་མོ་བདེན་གཉིས་གང་དུ་ཡང་མ་གྲུབ་པ་ནི་བདེ་སྟོང་དབྱེར་མེད་ཀྱི་ཨེ་ཡིག་གི་དོན་གྱི་གཙོ་
བོ་དང་། བདེ་བ་རྒྱས་པར་བཤད་པ་ལ། འདིའི་བདེ་བ་ལ་སེམས་ཅན་རང་ག་བའི་འཁྲིག་པའི་བདེ་བ་
དང༑ ཞི་གནས་ཀྱི་ཤིན་སྦྱངས། ས་འོག་མ་ལ་ཆགས་བྲལ་བྱས་པ། བྱང་སེམས་ལས་དང་པོ་བས་
སྟོང་ཉིད་བསྒོམ་པ། ཕར་ཕྱིན་ཐེག་པའི་འཕགས་པས་སྟོང་ཉིད་མངོན་སུམ་རྟོགས་པའི་སྐབས། རྒྱུད་
སྡེ་འོག་མ་གསུམ་གྱི་ལྷའི་རྣལ་འབྱོར་དང་འབྲེལ་བའི་སྲོག་རྩོལ་བསྒོམ་པ། བླ་མེད་ཀྱི་བསྐྱེད་རིམ་
པས་ཞུ་བདེ་དྲངས་པའི་བདེ་བ་གང་གིས་ཀྱང་མི་ཆོག་པར། ཕྱི་ནང་གི་རྐྱེན་གཉིས་ལ་བརྟེན་ནས་རླུང་
དབུ་མར་ཞུགས་གནས་ཐིམ་གསུམ་བྱས་ནས་དབུ་མའི་ནང་གི་གཏུམ་མོ་ཁྱད་པར་ཅན་འབར་བའི་
ཁམས་དཀར་དམར་གྱི་འདུ་འཕྲོད་ལ་བརྟེན་ནས་སྣང་མཆེད་ཐོབ་གསུམ་འོད་གསལ་དང་བཅས་
པའི་སེམས་བདེ་བ་ཆེན་པོའི་ངོ་བོར་སྐྱེས་པ་དགོས་ལ། དེ་འདྲ་བའི་བདེ་སྟོང་དབྱེར་མེད་དུ་འགྲོ་ཚུལ་
ཡང་༑ བདེ་བ་ལྟ་བས་ཟིན་པ་དང་། ལྟ་བ་བདེ་བས་ཟིན་པ་དང་། བདེ་སྟོང་གཉིས་ངོ་བོ་དབྱེར་མེད་
-298-



༄༅། །གསང་འདུས་རྫོ་གས་རིམ་རིམ་ལྔ་གདན་རྫོགས་ཀྱི་སྙིང་པོ། །༼ར༽
ཡིན་པ་ཙམ་ལ་མི་བྱེད་པར་བདེ་ཆེན་མཚན་ཉིད་ཚང་བ་སྐྱེས་པའི་ཚེ་བདེ་བ་དེས་སྔར་ངེས་ཟིན་པའི་
ལྟ་བ་ངེས་ཡུལ་དུ་བྱས་ནས་བསྐྱང་དགོས་ལ། དེ་ལྟར་བསྐྱངས་ན། ཡུལ་སྟོང་པ་ཉིད་ལ་ཁྱད་པར་
མེད་ཀྱང་། ཡུལ་ཅན་བློ་རང་ག་བས་སྟོང་ཉིད་བསྒོམ་པ་དང་མི་འདྲ་བར་གཉིས་སྣང་ལོག་པ་དང་
བསོད་ནམས་ཀྱི་ཚོགས་ཀྱང་རྫོགས་པའི་གནད་ཁྱད་པར་ཅན་ཡོད་པ་ཡིན། བདེན་གཉིས་དབྱེར་
མེད་ཀྱི་ཨེ་ཝཾ་རྒྱས་པར་བཤད་པ་ལ། སྣང་མཆེད་ཐོབ་གསུམ་དོན་གྱི་འོད་གསལ་དང་བཅས་པ་རྒྱས་
པར་བཤད་པ་དང་སྒྱུ་ལུས་སྒྲུབ་ཚུལ་གྱི་གནད་རྒྱས་པར་བཤད་པ། གཞི་ལ་རིམ་ལྔ་དང་། སྐུ་གསུམ་
གྱི་ཐ་སྙད་བྱས་པ་ལ་སྦྱང་གཞི་སྦྱོང་བྱེད་ངོ་འཕྲོད་པའི་གནད་ཡོད་ཚུལ་རྣམས་སོ་སོའི་སྐབས་ཀྱི་ལུང་
དྲངས་ནས་དོན་རྒྱས་པར་གསུངས་སོ། །བླ་མའི་རྣལ་འབྱོར་ནི་སྐྱབས་སེམས་སྔོན་དུ་བཏང་ནས་
མདུན་གྱི་ནམ་མཁར་སེང་གེས་བཏེགས་པའི་ཁྲིའི་སྟེང་དུ་པདྨ་འདབ་སྟོང་ཉི་མ་ཟླ་བའི་སྟེང་དུ་རྩ་བའི་
བླ་མ་རྡོ་རྗེ་འཆང་ཡབ་ཡུམ་ཞལ་གསུམ་ཕྱག་དྲུག་པའམ། ཞལ་གཅིག་ཕྱག་གཉིས་པའི་གནས་
གསུམ་གྱི་རྩ་འཁོར་ལ་ཡི་གེ་གསུམ། ཧཱུྃ་ལས་འོད་འཕྲོས་ཡེ་ཤེས་པ་སྤྱན་དྲངས་བསྟིམ། སླར་སྐྱབས་
གནས་ཐམས་ཅད་སྤྱན་དྲངས་ནས་སྐུའི་རྣམ་པ་མ་བསྡུས་པར་བླ་མའི་སྐུའི་ནང་དུ་བཞུགས་པ་ལ།
ཕྱག་འཚལ་བ་ཕྱི་ནང་གསང་བ་དེ་ཁོ་ཉིད་ཀྱི་མཆོད་པ། མཎྜལ་གྱི་འཁྲིད་ཀྱང་འདིར་བདེ་སྟོང་གི་ཡེ་
ཤེས་མཎྜལ་ཚོམ་བུ་ཉེར་གསུམ་མའི་གཟུགས་སུ་བཀོད་ནས་ཕྱི་ནང་གསང་བ་དེ་ཁོ་ན་ཉིད་ཀྱི་མཎྜལ་
རྣམས་ཕུལ་ནས། ཡན་ལག་ལྷག་མ་རྣམས་དང་རིགས་ལྔའི་སྡོམ་བཟུང་ཚར་ནས་གསོལ་འདེབས།
ཏིང་ངེ་འཛིན་གྱི་དབང་བཞི་རྒྱས་བསྡུས་གང་རུང་བླངས་ནས། བླ་མ་སྙིང་གར་མན་ངག་བཞིན་བསྡུས་
ནས་བསྔོ་བ་སྨོན་ལམ་རྣམས་བླ་མས་རྗེས་སུ་འཛིན་པའི་རྟགས་དངོས་དང་རྨི་ལམ་དུ་འཁྲུལ་མེད་མ་
བྱུང་བར་འབད་པ་ཆེན་པོས་ཐུན་བཞིར་བཅད་ནས་བྱའོ། །
གཉིས་པ་དངོས་གཞི་ལ། གཞི་དངོས་པོའི་གནས་ཚུལ། ལམ་བགྲོད་པའི་རིམ་པ། འབྲས་བུ་
མངོན་དུ་བྱེད་ཚུལ་གསུམ་ལས། དང་པོ་ལ། ལུས་དང་སེམས་དང་ལུས་སེམས་ཐུན་མོང་བའི་གནས་
ཚུལ་གསུམ། ལུས་ཀྱི་གནས་ཚུལ་རགས་པ་ཕྲ་བ་ཤིན་ཏུ་ཕྲ་བ་གསུམ་གྱི་ཕྲ་བ་ལ་ལུས་ཀྱི་རྩ་ཆགས་
ཚུལ༑ ཐིག་ལེ་ཆགས་ཚུལ། སེམས་ཀྱི་གནས་ཚུལ་ལ་ཡང་གསུམ། ལུས་སེམས་ཐུན་མོང་བ་ལ་ཤིན་
ཏུ་ཕྲ་བའི་རླུང་སེམས་ངོ་བོ་དབྱེར་མེད་ཀྱིས་བྱང་གྲོལ་དང་འཁོར་བའི་གཞི་བྱེད་ཚུལ་རྣམས་རྒྱས་པར་
ཤེས་པར་བྱའོ། །དེ་ནས་ལམ་བསྒྲོད་པའི་རིམ་པ་ལ་དབེན་པ་གསུམ་གྱི་རྫོགས་རིམ། བདེན་པ་
- 299 -



L
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཉིས་ཀྱི་རྫོགས་རིམ། བདེན་གཉིས་ཟུང་དུ་འཇུག་པའི་རྫོགས་རིམ་རྣམས་ལས། དང་པོ་ལུས་
དབེན་སྐུ་རྡོ་རྗེའི་རྫོགས་རིམ་བསྒོམ་པ་ལ། རྒྱུད་ནས་བཤད་པའི་གནས་སུ། དུས་ལ་སོགས་པའི་
གནད་ཤེས་པར་བྱས་ནས། སྟན་ལ་འདུག་ལུགས་བརྒྱད་ལྡན་དུ་འཁོད་ནས་སེམས་ཅན་ཐམས་ཅད་
ལ་བྱམས་པས་ཁྱབ་པར་བྱས་ལ། རང་རྡོ་རྗེ་འཆང་དུ་གསལ་བའི་ལུས་ཕྲུ་མ་ཕུས་བཏབ་པ་ལྟ་བུའི་
ནང་དུ་རྩ་གསུམ་འཁོར་ལོ་དྲུག་དང་བཅས་པ། རྩ་གསུམ་གྱི་སྦོམ་ཕྲ་མདའ་སྨྱུག་འབྲིང་པོ་ཙམ་མམ།
གྲོ་སོག་ཙམ་དང་འདབ་མ་རྣམས་ཀྱང་དེའི་འགྲོས་ཀྱིས་ཕྲ་སྦོམ་གསལ་བཏབ་པ། རླུང་ར་དགུ་ཕྲུགས་
སུ་བུས། སྙིང་གའི་མི་ཤིགས་པའི་ཐིག་ལེ་ལས། རང་གི་བླ་མ་ཡི་དམ་ཐམས་ཅད་དང་དབྱེར་མེད་
པའི་ཐིག་ལེ་སྔོན་པོ་ཞིག་ཆད་ནས། མགྲིན་པ། སྤྱི་བོ། སྨིན་མཚམས། ཡང་མར་ལོག་ནས་སྙིང་ག །
ལྟེ་བ། གསང་གནས། ནོར་བུའི་དབུས་ཀྱི་རྩ་འཁོར་རྣམས་སུ་ཕྱིན་ནས་འདབ་མ་རྣམས་ཀྱི་ནང་དུ་
བལྟས་པས་བུག་པ་ཧ་རེ་མཐོང་། འོད་ཟེར་གྱིས་གསལ་བར་བྱས་པས་རྩའི་སྐྱོན་ཐམས་ཅད་སྦྱངས་
ནས་ལས་སུ་རུང་བར་བྱས་པར་བསམས་ལ། ཡར་མར་ཡང་ཡང་སྦྱངས་པ་ཞག་འགའ་བྱ་སྟེ། དེས་
རླུང་དབུ་མར་འདུ་སླ་རྩ་རླུང་གི་གེགས་མི་འབྱུང་བའི་དགོས་པ་ཡོད་དོ། །དེ་ལྟར་རྩ་ལམ་སྦྱངས་ནས།
ལུས་དབེན་བསྒོམ་པ་ལ། ལུས་དབེན་བསྐྱེད་རྫོགས་གང་དུ་གཏོགས་པ་ལ། རེ་རེ་བར་འདོད་པ་
དང་༑ གཉིས་ཀའི་ཆར་འདོད་པ་སོགས་ཡོད་ཀྱང་། རང་ལུགས་སྙིང་པོ་ནི། སྟོང་ཉིད་མ་རྟོགས་ཀྱང་
ལྷ་སྐུ་ལ་གསལ་སྣང་དང་ང་རྒྱལ་ཐོན་པ་དང་། ཤེས་པ་རང་ག་བས་སྟོང་ཉིད་རྟོགས་པའི་གཟུང་རྣམ་
ལྷ་སྐུར་ཤར་བ་དང་། གཏུམ་མོ་ཕལ་པ་འབར་བའི་ཞུ་བདེས་སྟོང་ཉིད་རྟོགས་པའི་གཟུང་རྣམ་ལྷ་སྐུར་
ཤར་བ་རྣམས་ལས་ཕྱི་མ་འདི་བསྐྱེད་རིམ་པའི་ལུས་དབེན་དང་། ཕྱི་ནང་གི་རྐྱེན་གཉིས་ལ་བརྟེན་ནས་
རླུང་དབུ་མར་ཞུགས་གནས་ཐིམ་གསུམ་བྱས་ནས་དབུ་མའི་ནང་གི་གཏུམ་མོ་ཁྱད་པར་ཅན་འབར་
བའི་ཞུ་བདེས་སྟོང་ཉིད་རྟོགས་པའི་གཟུང་རྣམ་ལྷ་སྐུར་ཤར་བ་ནི་རྫོགས་རིམ་གྱི་ལུས་དབེན་ཡིན་
པས་ལུས་དབེན་ལ་བསྐྱེད་རྫོགས་གཉིས་ཀྱི་ཆ་འབྱེད་ཚུལ་འདི་རྗེའི་བཞེད་པ་མཐར་ཐུག་ཡིན།
འདིར་རྗེའི་གསུང་ལས་ཐོག་མར་དབེན་བཞིའི་ལུས་ངོས་བཟུང་། དེ་ནས་དབེན་ཚུལ་དམ་པ་རིགས་
བརྒྱ་སོགས་ཀྱི་ལུས་དབེན་བཤད་ནས། ཐིག་ལེའི་རྣལ་འབྱོར་གསུངས་པ་བཤད་པའི་རིམ་པ་ཡིན་
པས་ཉམས་སུ་ལེན་པའི་ཚེ་ཡུལ་ལ་སོགས་པའི་གནད་བཞི་ལ་མཁས་པས། ལུས་རྣམ་སྣང་གི་ཆོས་
བདུན་ལྡན་དུ་བྱས་པའི་རྩ་ལམ་སྦྱངས་པའི་བར་སོང་ནས། རང་གི་སྙིང་གའི་ཧཱུྃ་ལས་ཐིག་ལེ་འབྱུང་བ་
-300-



(ཚུ ༄༅། །གསང་འདུས་རྫོགས་རིམ་རིམ་ལྔ་གདན་རྫོགས་ཀྱི་སྙིང་པོ། །༼ར༽
བཞིའི་བདག་ཉིད་ཡེ་ཤེས་ལྔའི་རང་བཞིན་བླ་མ་དང་ལྷག་པའི་ལྷའི་ངོ་བོ་འོད་ཟེར་ཁ་དོག་ལྔ་འཕྲོ་བ་
ཆེ་ཆུང་གི་ཁྱད་པར་སྲན་མ་འབྲིང་པོའམ་ཡུངས་ཀར་སྦོམ་པོ། ཁ་དོག་སྔོན་པོ། དབྱིབས་ཟླུམ་པོ་ཞིག་
སྤྲོས་པ། རང་གི་རྡོ་རྗེའི་ནོར་བུའི་དབུས་སམ། དྷཱ་ཏིའི་མར་སྣར་ཉི་གདན་སྲན་མ་ཕྱེད་གཤགས་ཙམ་
གྱི་སྟེང་དུ་གནས་པ་ལ་རང་སེམས་ཞུགས་པ་བཞིན་དུ་བྱས་ནས་བསྐྱངས་པས། ཉིན་ཞག་གཅིག་གི་
དྲུག་ཆའི་བར་གཡོ་མེད་དུ་གནས་ཐུབ་པ་བྱུང་ན་དེའི་རྒྱུན་བསྐྱངས་པས་རོ་རྐྱང་གི་རླུང་དབུ་མར་་་་་
ཞུགས་གནས་ཐིམ་གསུམ་བྱས་པའི་རྟགས་རྣམས་རིམ་གྱིས་འབྱུང་ལ། དེ་ཡང་རླུང་རགས་པ་ཐིམ་
པའི་རྟགས་སྨིག་རྒྱུ་ལྟ་བུ་བྱུང་བའི་ཚེ་ཡེ་ཤེས་ཀྱི་རླུང་གསར་པ་ཐུར་སེལ་གྱི་རླུང་ཅུང་ཟད་གཡོས་ནས་
རིམ་གྱིས་གསང་གནས་དང་ལྟེ་བའི་ངེས་དོན་གྱི་མཁའ་འགྲོ་མ་བསྐུལ་ནས་སྙིང་གའི་རྩ་འཁོར་གྱི་
ཐད་ནས་འདབ་མ་ལ་བརྒྱུས་ཏེ། སྤྱི་བོའི་བྱང་སེམས་དཀར་པོ་བཞུས་ནས་མགྲིན་པ་སྙིང་ག་ལྟེ་བར་
སླེབས་པ་དང་མར་མེ་སྟེང་འབར་གྱི་བར་གྱི་རྟགས་ཤར་བ་དུས་མཉམ། དེ་ནས་རླུང་ཕྲ་བ་ཐིམ་
རྟགས་སྣང་བ་དཀར་ལམ་པ་འཆར་བ་དང་བྱང་སེམས་རྡོ་རྗེའི་རྩ་བར་སླེབས་པ་དུས་མཉམ། དེ་ནས་
བྱང་སེམས་ནོར་བུའི་རྐེད་པར་སླེབས་པ་དང་མཆེད་པ་དམར་ལམ་པ། བྱང་སེམས་རྡོ་རྗེའི་མགྲིན་
པར་སླེབས་པ་ཉེར་ཐོབ་ནག་ལམ་པ་དང་། བྱང་སེམས་ནོར་བུའི་དབུས་སུ་སླེབས་པ་འོད་གསལ་
དང་༑ བྱང་སེམས་ནོར་བུའི་རྩེར་བརྟན་པ་རྣམས་དུས་མཉམ་དུ་འབྱུང་བས། ཡས་བབས་ལྷན་སྐྱེས་
ལས་ཕྱེ་བའི་དགའ་བཞི་དང་། སྟོང་པ་བཞི་རྡོ་རྗེའི་རྩ་བ་ནས་བཟུང་སྟེ་བྲང་སྤྲོད་ཀྱི་ཚུལ་དུ་འབྱུང་བས་
ཡས་བབས་ཀྱི་ལྷན་སྐྱེས་ལ་བཞིར་ཕྱེ་བའི་དགའ་བ་སོགས་དང་སྣང་བ་སོགས་དུས་མཚུངས་སུ་་་
འབྱུང་བའི་དགའ་བཞི་སོ་སོའི་དུས་སུ་བདེ་བ་སོ་སོས་སྟོང་ཉིད་ཡུལ་དུ་བྱས་ནས་བདེ་སྟོང་སྦྱར་ནས་
བསྒོམ། ནོར་བུའི་རྩེར་བྱང་སེམས་བརྟན་པར་བཟུང་བའི་ལྷན་སྐྱེས་ཀྱི་འོད་གསལ་ལས་མ་གཡོས་
པར་ལུགས་ལྡོག་གི་ཉེར་ཐོབ་མ་ཤར་བའི་མུ་ནས་བྱང་སེམས་གྱེན་དུ་ལྡོག་ནས་རིམ་གྱིས་སྤྱི་བོར་
སླེབས་པ་ན་བདེ་སྟོང་སྦྱར་ནས་ཡུན་རིང་དུ་བསྒོམ། ཡས་བབས་ཀྱི་དགའ་བཞི་ཐོག་མར་སྐྱེ་མཚམས་
མི་མཐུན་པ་མང་ཡང་ཐུབ་པ་དཔལ་ལྟར་བྱས་ན་མཐུན་ཚབས་ཆེ་ཞེས་རྗེ་རིན་པོ་ཆེ་གསུང་། དེ་ལྟར་
བསྒོམས་པས་ཡས་བབས་དང་མས་བརྟེན་གྱི་དགའ་བཞི་འདྲེན་ནུས་ལ། འོད་གསལ་དེ་ལས་ལྡང་
བར་རྩོམ་པ་ན་འཕེན་པའི་དབང་གིས་ཡིད་ངོར་ཕུང་པོ་རྙིང་པ་ལས་ལོངས་སྐུ་རྡོ་རྗེ་འཆང་ཡབ་ཡུམ་གྱི་
སྐུར་ལངས་པ་ལ་ང་རྒྱལ་དང་གསལ་སྣང་འདོན། སླར་ཕུང་པོ་རྙིང་པ་ལ་ཡེ་ཤེས་སེམས་དཔའི་ཚུལ་
- 301-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གྱིས་འཇུག་པ་ཡིན་ལ་འདི་དག་ལ་སད་དུས་ཀྱི་བསྲེ་བ་ཞེས་པའི་བསྲེ་རྒྱུ་ནི་རང་གི་ཐོབ་བྱར་གྱུར་པའི་
སྐུ་གསུམ་དང་། དེ་དང་དེའི་ཚེ་དེ་དག་གི་ང་རྒྱལ་འཛིན་པ་ནི་བསྲེ་བའི་དོན་ཡིན། འདི་ཡི་སྐབས་ཟིན་
བྲིས་མང་པོར་ཐིག་ལེ་ཕྲ་མོ་ལ་རླུང་ཐིམ་པའི་འོད་གསལ་ཤར་བའི་ཚེ་རྩ་འཁོར་གསལ་འདེབས་པ་
བྱང་སེམས་དབབ་ལྡོག་གི་དམིགས་པ་སྐྱོང་བ་སོགས་བཤད་པ་ནི། དེ་ལྟ་བུའི་འོད་གསལ་གྱི་ཚེ་
དཔྱད་སྒོམ་གཞན་ཕར་ཞོག་འོད་གསལ་གྱི་སེམས་དེས་སྟོང་ཉིད་ལ་ཡང་འཇོག་སྒོམ་ཁོ་ན་བྱེད་ཀྱི།
དཔྱད་སྒོམ་བྱས་ན་རླུང་འདུས་པ་ཕྱིར་གྱེས་ནས་འོད་གསལ་ལྷན་སྐྱེས་ཀྱི་སྟོང་ཉིད་བསྒོམ་པའི་གེགས་
སུ་འགྱུར་བར་གསུངས་པའི་གནད་དང་། རླུང་དབུ་མར་ཐིམ་པའི་རང་སྟོབས་ཀྱིས་གཏུམ་མོ་འབར་
གསུང་བ་དང་དགའ་བཞི་སྟོང་བཞིའི་ངོ་བོར་སྐྱེ་བར་གསུངས་པའི་གནད་མ་གོ་བར་ཟད་དོ། །དབེན་
གཞིའི་ལུས་ནི་ཕུང་པོ་ལྔ་ཀ་ཡིན་ཏེ། ལུས་ཀྱི་སྐད་དོད་ཀཱ་ཡ་ཞེས་པ་བསགས་པ་དང་སྤྱངས་པ་ལ་
འཇུག་པས་གཟུགས་ཅན་མ་ཡིན་པའི་ཕུང་པོ་བཞི་ཀ་ཡང་རང་རང་གི་ཆ་ཤས་དང་སྐད་ཅིག་སྔ་ཕྱི་དུ་
མ་བསགས་པ་དང་སྤུངས་པ་ཡིན་པའི་ཕྱིར་རོ། །དབེན་པའི་དོན་ནི་ཐ་མལ་གྱི་སྣང་ཞེན་གྱིས་དབེན་
པ་ཡིན་པས། དེ་ལྟར་ན་སྔར་བཤད་པ་བཞིན་ཐུན་དངོས་གཞིའི་སྐབས་བདེ་སྟོང་སྦྱར་ནས་ཡུན་རིང་
དུ་བསྒོམས་པའི་རྗེས་ཐོབ་ཏུ་དབང་པོ་དྲུག་གི་ཡུལ་དུ་གང་ཤར་བ་ཐམས་ཅད་དོན་སྟེང་ནས་གྲུབ་པ་
རྡུལ་ཙམ་ཡང་མེད་པར་ངེས་པར་བྱས། དེ་ནས་སྔར་གྱི་ཡུལ་ཅན་བདེ་བ་ཆེན་པོས་ཡུལ་སྟོང་པ་ལ་མ་
ཁྱབ་པ་མེད་པས་གང་སྣང་སྟོང་པ། སྟོང་པ་བདེ་བ། བདེ་བ་ཆེན་པོ་དམ་པ་རིགས་བརྒྱ་ལ་སོགས་
པའི་ལྷའི་རྣམ་རོལ་ཏུ་བལྟས་ནས་བསྐྱངས་པས་གང་སྣང་ཐམས་ཅད་བདེ་ཆེན་འབར་བའི་གྲོགས་སུ་
འགྱུར་ལ་འདི་ལ་སོར་བསྡུད་དང་བསམ་གཏན་གྱི་ཡན་ལག་ཚང་ཚུལ་ཡང་ཤེས་པར་བྱའོ། །
གཉིས་པ་ངག་དབེན་གསུང་རྡོ་རྗེའི་ཏིང་ངེ་འཛིན་ལ་བསླབ་ཚུལ་ལ། ངག་དབེན་ཞེས་པ། ངག་
གི་རྩ་བ་ཐ་མལ་པའི་རླུང་འཇུག་གནས་ལྡང་གསུམ་གྱི་རང་གདངས་རྡོ་རྗེ་གསུམ་གྱི་རང་གདངས་སུ་
དང་པོར་མོས་པས་བསྒོམས་པས། མཐར་དེ་གསུམ་གྱི་གདངས་རྡོ་རྗེ་གསུམ་གྱི་རང་གདངས་སུ་
དངོས་གནས་ལ་འགྱུར་ནས་ངག་ལ་ཐ་མལ་གྱི་སྣང་ཞེན་ལོག་པའི་དོན་ཡིན་ལ། དེ་ཡང་བསྐྱེད་རིམ་
པའི་ལྷ་སྐུ་ལ་གསལ་སྣང་དང་ང་རྒྱལ་ཁྱད་པར་ཅན་ཡོད་ན་དེའི་སྔགས་བཟླས་པས་ཞི་སོགས་ཀྱི་
ལས་རབ་འབྱམས་བསྒྲུབ་པ་ལ་ནུས་པ་ཕུལ་དུ་བྱུང་བ་འབྱུང་བ་ལྟར། ལུས་དབེན་གྱི་སྐབས་སུ་རླུང་
དབུ་མར་ཞུགས་གནས་ཐིམ་གསུམ་བྱས་པའི་ལྷན་སྐྱེས་ཀྱིས་སྟོང་ཉིད་རྟོགས་པའི་གཟུང་རྣམ་ལྷར་
-302 -



༄༅། །གསང་འདུས་རྫོགས་རིམ་རིམ་ལྔ་གདན་རྫོགས་ཀྱི་སྙིང་པོ། །༼ར༽
ཤར་བའི་རྡོ་རྗེའི་སྐུ་ཞིག་ལ་གསལ་སྣང་དང་ང་རྒྱལ་བརྟན་པོ་ཡོད་ན། ངག་དབེན་གྱི་སྔགས་ཀྱང་
ནུས་པ་ཕུལ་དུ་བྱུང་བ་འབྱུང་བ་དཔེར་ན་པི་ཝང་ཁོག་པ་ཕུན་སུམ་ཚོགས་པའི་རྒྱུད་ལས་སྒྲ་སྙན་པ་
འབྱུང་བ་བཞིན་ཡིན། སྤྱོད་བསྡུས་ལས་ངག་དབེན་བསྐྱེད་རིམ་པའི་ཡུལ་མིན་པར་གསུངས་པ་ནི་
སྐབས་དེར་ངག་དབེན་གྱི་རྟོགས་པ་བསྐྱེད་མི་ནུས་པའི་དོན་ཡིན་གྱི། དེས་ངག་དབེན་ལ་གོ་བ་ཆགས་
མི་ནུས་པའི་དོན་མིན་ནོ། །དངོས་ཀྱི་དོན་ལ། སྙིང་གའི་སྣ་རྩེར་སྔགས་ཀྱི་ཐིག་ལེ་དང་། གདོང་གི་སྣ་
རྩེར་འོད་ཀྱི་ཐིག་ལེ། གསང་བའི་སྣ་རྩེར་རྫས་ཀྱི་ཐིག་ལེ་བསྒོམ་ཚུལ་གསུམ་ལས། དང་པོ་ལ་ཡང་།
བསྡུས་པ་མི་ཤིགས་པ་ཨ་ཐུང་གཅིག་པུ་བསྒོམ་པ་དང་། རྒྱས་པ་སྔགས་འཁོར་དང་བཅས་པ་གཉིས་
སྔ་ཕྱི་འདྲ་ཞིང་གང་རུང་རེས་ཀྱང་ཆོག་ནའང་ཐོག་མར་བསྡུས་པ་བསྒོམ་ན། རང་རྡོ་རྗེ་འཆང་དུ་
གསལ་བའི་སྙིང་གའི་རྩ་འཁོར་གྱི་དབུས་སུ་མ་ལས་ཐོབ་པའི་ཐིག་ལེའི་དྭངས་མ་དམར་པོ་འོག །ཕ་
ལས་ཐོབ་པའི་དཀར་པོ་སྟེང་དུ་གའུ་ཁ་སྦྱར་གྱི་དབུས་སུ་ཤིན་ཏུ་ཕྲ་བའི་རླུང་སེམས་ཨ་ཐུང་ཤད་ཀྱི་
རྣམ་པ་ཅན་ཏེ་དབུ་ཆེན་གྱི་ཤད་རྩེ་མོ་ཕྲ་བ་གྱེན་དུ་བསྟན་པ་སྔོན་པོ་ཐིག་ལེ་ནཱ་ད་དང་བཅས་པ་བདེ་བ་
ཆེན་པོའི་ངོ་བོ་བྱང་སེམས་བ་མོ་ལྟ་བུ་འཛག་བཞིན་པ་ལ་རང་སེམས་ཞུགས་པ་བཞིན་བྱས་ནས་
བསྒོམས་པས་རླུང་དབུ་མར་ཞུགས་གནས་ཐིམ་གསུམ་བྱས་པའི་སྟོང་བཞི་དགའ་བཞིའི་ངོ་བོར་་་་
འབྱུང་ཞིང་། དེ་དག་གི་ཚེ་ལུགས་འབྱུང་དང་ལུགས་ལྡོག་གི་སྟོང་བཞི་དེ་དང་དགའ་བཞི་སོ་སོའི་དུས་
སུ་བདེ་སྟོང་སྦྱར་ནས་བསྒོམ་ཚུལ་ལ་མཁས་པར་བྱས་ལ་བསྐྱངས་ནས། མཉམ་གཞག་ལས་ལྡང་
ཚད་ཆད་པའི་ཚེ་འཕེན་པའི་དབང་གིས་ཤིན་ཏུ་ཕྲ་བའི་རླུང་སེམས་དང་པོའི་མགོན་པོ་ཡབ་ཡུམ་རྟེན་
བརྟེན་པར་བཅས་པའི་སྐུར་ཕུང་པོ་རྙིང་པ་ལས་གོ་ས་ལོགས་སུ་ཕུང་པོ་རྙིང་པའི་ཕྱི་ནང་གང་རུང་དུ་
ལངས་ནས་གསལ་སྣང་དང་ང་རྒྱལ་འཛིན་ཅིང་བསམ་གཏན་གཉིས་ཀྱི་སྡུད་རིམ་བསྒོམ། ཡང་སྙིང་
གའི་ཨ་ཐུང་ལ་དམིགས་ནས་རླུང་ཞུགས་གནས་ཐིམ་པའི་ཚེ་ལུགས་འབྱུང་ལུགས་ལྡོག་གི་བདེ་བས་
བདེ་སྟོང་སྦྱར། ཡང་ལོངས་སྐུར་ལྡང་བ་ཡང་དང་ཡང་དུ་འཁོར་མར་བསྒོམས་ནས་མཉམ་གཞག་
ལས་ལངས་འདོད་ན། བདག་གི་ཕྲ་བའི་ལུས་ཐ་མལ་པའི་ཡུལ་དུ་མ་གྱུར་པ་འདིས་རགས་པའི་ལུས་
བཟུང་ནས་འགྲོ་བའི་དོན་བྱེད་སྙམ་པའི་འཕེན་པ་བཏང་ནས། ཕུང་པོ་རྙིང་པ་དམ་ཚིག་པར་གསལ་
བའི་སྤྱི་བོ་ནས་སྙིང་གར་ཞུགས་ནས་རྗེས་ཐོབ་ཀྱི་ཉམས་ལེན་གང་ཤར་ཐམས་ཅད་བདེ་སྟོང་ལྷའི་
རྣམ་རོལ་ཏུ་བལྟ་བ་ལུས་དབེན་ལྟར་རོ། །ཉིན་པར་དེ་ལྟར་བསྒོམས་ནས་གཉིད་ལ་འགྲོ་ཁར་སྙིང་
- 303 -



*
་
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གའི་ཨ་ཐུང་ལ་དམིགས་ནས་བསྒོམས་པས་ཉིན་པར་བསྒོམས་པའི་ནུས་པ་དང་གཉིད་ཀྱི་དུས་སུ་རླུང་
རགས་པ་རང་བབས་ལ་སྙིང་གར་ཐིམ་པ་གཉིས་སྦྲགས་ནས་བསྒོམས་པས་ཞུགས་གནས་ཐིམ་
གསུམ་སད་དུས་ལས་ལྷག་པ་འབྱུང་བས་དེ་དང་དེའི་ཚེ་བདེ་སྟོང་སྦྱར་ནས་བསྒོམ་པ་དང་། གཉིད་
སད་པར་རྩོམ་པ་ན་རྨི་ལམ་གྱི་ལུས་ལོངས་སྐུར་ལྡང་བ་དང་། སླར་ཡང་སྙིང་གའི་ཨ་ཐུང་ལ་དམིགས་
ནས་བསྒོམ་པ་དང་། ལོངས་སྐུར་ལངས་པ་འཁོར་མར་བསྐྱངས་ནས་སད་པར་འདོད་ན་སད་ཚུལ་
ཁྱད་པར་ཅན་བྱས་ནས་ཕུང་པོ་རྙིང་པ་ལ་འཇུག་པ་སོགས་ལ་མཁས་པར་བྱའོ། །འདི་ལ་གཉིད་དུས་
ཀྱིས་སད་དུས་ལ་བོགས་འདོན་པ་དང་། སད་དུས་ཀྱིས་གཉིད་དུས་ཀྱི་ཉམས་ལེན་ལ་བོགས་འདོན་
པ་གཉིས་ཡོད་དོ། །རྒྱས་པ་བསྒོམ་ན་པདྨ་འདབ་བརྒྱད་བསྒོམ་པ་དང༌། རྩ་འདབ་བརྒྱད་གང་རུང་
བསྒོམ་པ་ལ་དབྱངས་གསལ་གྱི་ཡི་གེ་འགོད་ལུགས་པད་འདབ་ཕྱི་མ་བཞི་ལ་ཤར་སོགས་ཕྱོགས་བཞི་
ལ༑ ཨ་ཨཱ། ཨི་ཨཱི། ཨུ་ཨཱུ། ཨེ་ཨེ། མཚམས་བཞི་ལ། ཨོ་ཨཽ། ཨཾ་ཨ༔ རྣམས་དཀར་པོ། པད་འདབ་
བར་པ་བརྒྱད་ལ་ཕྱོགས་བཞིར། ཀ་ཁ་ག་གྷ། ཙ་ཚ་ཛ་ཛྷ། ཊ་ཋ་ཌ་ཌྷ། ཏ་ཐ་ད་དྷ། མཚམས་བཞིར།།
པ་ཕ་བ་བྷ། ཡ་ར་ལ་ཝ། ཤ་ཥ་ས་ཧ། ང་ཉ་ཎ་ན། རྣམས་དམར་པོ། པད་འདབ་ནང་མ་བཞི་ལ། རི་
རཱི། ལི་ལཱི། བཞི་ནག་པོ་འཕྲེང་ལ་འགོད། རྩ་འདབ་བསྒོམ་ན་ཕྱི་ནས་ནང་ལ་འགོད་པ་དང་། དབུས་
ཀྱི་མི་ཤིགས་པ་གསལ་བཏབ་ནས། རླུང་འདུ་བའི་རྟེན་འབྲེལ་གྱི་གནད་ཡོད་པས། ཐོག་མར་
དབྱངས་ཀྱི་ཡི་གེ་རྩ་འདབ་དང་བཅས་པ་ལ་སེམས་བཟུང་། དེའི་ཡུན་ཉིས་འགྱུར་ཙམ་གསལ་བྱེད་
དང༑ དེའི་ཉིས་འགྱུར་རི་ལི་དང་། དེའི་ཉིས་འགྱུར་ཙམ་ཐིག་ལེ་ཨ་ཐུང་དང་བཅས་པ་ལ་སེམས་
བཟུང་ནས་བདེ་སྟོང་སྦྱར་ནས་སད་དུས་དང་གཉིས་དུས་ཀྱི་དགེ་སྦྱོར་སྐྱོང་ཚུལ་སྔར་བཞིན་ཡིན་ལ།
ཚེ་འདིར་དེ་ལྟར་བསྐྱངས་པའི་རྣལ་འབྱོར་པ་འཆི་བར་ཉེ་བའི་ཚེ་ལྟུང་བ་ཕྱིར་བཅོས་པ་དང་ཡོ་བྱད་
ཚོགས་སུ་གཏོང་བ་སོགས་བྱས་ལ་འཆི་ཁར་བླ་མ་ལ་གསོལ་བ་དྲག་ཏུ་འདེབས་ཤིང་། སྙིང་གའི་
སྔགས་ཀྱི་ཐིག་ལེ་རྒྱས་བསྡུས་གང་རུང་ལ་དམིགས་ནས་བསྐྱངས་པས། དེའི་ཚེ་ལས་ཀྱི་དབང་གིས་
རང་དབང་མེད་པར་རླུང་ཐིམ་ནས་སྙིང་གའི་རྩ་མདུད་གྲོལ་འགྲོ་བས་དེ་དང་ཚེ་འདིར་གོམས་པའི་
དབང་གིས་འབྱུང་བ་ཐིམ་རིམ་སོ་སོའི་དུས་སུ་དྲན་ཤེས་སྟོབས་དང་ལྡན་པ་སྐྱེ་བས། ཐིམ་རིམ་སོ་སོ་
ངོས་ཟིན་པར་བྱས་ལ་སྟོང་པ་བཞི་ཀ་དང་ཁྱད་པར་ཐམས་ཅད་སྟོང་པ་འོད་གསལ་གྱི་དུས་སུ་བདེ་
སྟོང་སྦྱར་ནས་གཞིའི་འཆི་བ་འོད་གསལ་ལམ་གྱི་འོད་གསལ་དང་བསྲེས་ནས་བསྒོམ། འོད་གསལ་དེ་
-304 -



L
(?) ༄༅། །གསང་འདུས་རྫོགས་རིམ་རིམ་ལྔ་གདན་རྫོགས་ཀྱི་སྙིང་པོ། །༼ར༽
ལས་ལྡང་བར་རྩོམ་པ་ན་བར་དོའི་ལུས་ལོངས་སྐུར་ལྡང་བའི་འཕེན་པ་བཏང་ནས་བར་དོའི་ལུས་ཡིད་
ངོར་ལྷ་སྐུར་ལངས་ནས་སྡུད་རིམ་བསྒོམ། སྐྱེ་བ་ལེན་པའི་ཚེ་གང་དུ་སྐྱེ་བའི་ཕ་མ་གཉིས་དང་དེ་
གཉིས་ཀྱི་ཁམས་དཀར་དམར་ལ་ཐ་མལ་གྱི་སྣང་ཞེན་ལྡོག་ནས་བསམས་བཞིན་དུ་སྲིད་པ་བཟུང་
ནས་ལམ་ལྷག་མ་ཉམས་སུ་ལེན་པར་བྱེད་ལ། སད་དུས་དང་གཉིད་དུས་དང་འཆི་དུས་ཀྱི་བསྲེ་བ་
སྐོར་དགུ་དབེན་པ་གསུམ་ཀ་ལ་འཁྱེར་ཤེས་དགོས་ལ། འདི་དག་དམིགས་རྣམ་སྐྱོང་ཚུལ་མདོར་
བསྡུས་ཙམ་ཡིན་པས། རིམ་པ་ལྔའི་ཞིབ་ཆ་མཐའ་དག་གསལ་སྒྲོན་དང་གདན་རྫོགས་ལས་ཤེས་
དགོས་སོ། །
གདོང་གི་སྣ་རྩེར་འོད་ཀྱི་ཐིག་ལེའི་སྲོག་རྩོལ་བསྒོམ་པ་ལ། ཐོག་མར་རླུང་གི་རྣམ་གཞག་རྒྱས་
པ་དང་། སྔགས་བཏུ་བའི་གཞི་ལ་སོགས་པ་སྔགས་ཀྱི་རྣམ་གཞག་རྒྱས་པར་ཤེས་པར་བྱས་ལ། མདོ་
སྔགས་གཉིས་ཀའི་སྐབས་སུ་བདག་འཛིན་འཁོར་བའི་རྩ་བར་འདོད་པ་དང་དེའི་གཉེན་པོ་བདག་
མེད་རྟོགས་པའི་ཤེས་རབ་ལ་འདོད་པར་འདྲ་ཡང་། དེའི་སྟེང་དུ་ཐེག་པ་འདི་ལ་རླུང་གིས་ཐ་མལ་པ་
ལ་འཁོར་བའི་རྒྱུ་བྱེད་ཅིང་རྣལ་འབྱོར་པ་ལ་མཆོག་ཐུན་མོང་གི་དངོས་གྲུབ་ཀྱི་རྩ་བ་བྱེད་ཚུལ། རོ་རྐྱང་
གི་རླུང་དབུ་མར་བཙུད་ནས་སྙིང་གའི་མི་ཤིགས་པ་ལ་འཆི་རིམ་ཇི་ལྟ་བ་བཞིན་ཞུགས་གནས་ཐིམ་
གསུམ་བྱས་པའི་འོད་གསལ་གྱི་སེམས་བདེ་བ་ཆེན་པོའི་ངོ་བོར་གྱུར་པ་དེས་རང་བཞིན་མེད་པ་འཛིན་
སྟངས་ཀྱི་ཡུལ་དུ་བྱས་པའི་དཔེ་དོན་གྱི་འོད་གསལ་ལས་དག་མ་དག་གི་སྒྱུ་མའི་སྐུ་འགྲུབ་ཚུལ་ལ་
ངེས་པ་བརྟན་པོ་བཙལ་ནས་དམིགས་པ་དངོས་ཀྱི་ཚེ། གནད་བཞི་ཚང་བའི་སྒོ་ནས། རང་གསང་ཆེན་
རྡོ་རྗེ་འཆང་ཡབ་ཡུམ་དུ་གསལ་བའི་རྩ་གསུམ་འཁོར་ལོ་བཞི་དང་བཅས་པའི་སྙིང་གའི་རྩ་འཁོར་གྱི་
དབུས་སུ་ཐིག་ལེའི་དབུས་སུ་ཨ་ཐུང་སྔོན་པོ་འོད་འཚེར་ཞིང་བྱང་སེམས་བ་མོ་ལྟ་བུ་འཛག་པ་ཤིན་ཏུ་
ཕྲ་བ་ལ་དམིགས་པ་བརྟན་པ་ཡུན་རིང་བར་བསྐྱངས་ནས། དེའི་ནཱ་ད་ལས་སྲོག་འཛིན་སྤོས་རེང་གི་
དུད་པ་ལྟ་བུ་དལ་བུས་དྷ་ཏི་ནས་ཡར་སོང་བ་ཡར་སྣེ་སྨིན་དབུས་སུ་སླེབས་པ་ན། རླུང་དེའི་རང་
གདངས་ཨོཾ་གྱི་རང་གདངོས་སུ་ཤར་བ་ནང་དུ་ཞུགས། ཨཱའི་གདངས་ཀྱིས་ཨ་ཐུང་ལ་སིབ་ཀྱིས་ཐིམ་
ནས་གནས། ཧཱུྃ་གི་གདངས་ཀྱིས་ཕྱིར་ལྡང་བ་དང་། ཡང་དེའི་ཞབས་ནས་ཐུར་སེལ་སེར་པོ་སྤོས་རེང་
གི་དུ་བ་ལྟ་བུ་བྱུང་བ་དྷ་ཏིའི་མར་སྣར་སླེབས་པ་ན་ཨོཾ་གྱིས་འཇུག །ཨཱས་གནས། ཧཱུྃ་གིས་ལྡང་བ།
ཡང་དེའི་ནཱ་ད་ནས་སྲོག་འཛིན་ཡར་འགྲོ་བ་དང་། ཞབས་ནས་ཐུར་སེལ་མར་འགྲོ་བ། ཨོཾ་གྱིས་འཇུག་
- 305 -



，་
：
[
) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པ༑ ཨཱས་གནས་པ། ཧཱ་གིས་ལྡང་བ་རྣམས་དུས་མཉམ་དུ་བྱེད། དེ་ལྟར་ཡང་ཡང་གོམས་པས་གཞི་
ལ་འཇུག་ལྡང་གཉིས་ལས་གནས་པ་ཟུར་དུ་མེད་ཀྱང་། དང་པོར་འཇུག་ལྡང་གང་རུང་གི་ཡུན་གྱི་
གནས་པ་རྩོལ་བས་བཅོས་ནས་བསྒོམས་པས་མཐར་འཇུག་ལྡང་ཇེ་ཐུང་དང་གནས་པ་ཇེ་རིང་དུ་སོང་
ནས་གནས་པ་འབའ་ཞིག་ཏུ་འགྱུར་ལ། དེའི་ཚེ་ལུས་ཀྱི་སྟོད་སྨད་ཀྱི་རླུང་དང་བྱང་སེམས་རྣམས་མི་
ཤིགས་པ་ལ་ཉེ་བའི་རྩ་འཁོར་གྱི་ནང་དང་རླུང་རགས་པ་འགའ་རེ་མི་ཤིགས་པ་རང་ལ་ཐིམ་པར་
འགྱུར་བས། དེ་དག་གི་ཚེ་སྤྱིར་དགའ་བ་བཞི་དང་། ཁྱད་པར་སྙིང་གའི་རླུང་དང་བྱང་སེམས་འདུ་བའི་
དགའ་བཞི་སྟོང་བཞིའི་ཚེ་བདེ་སྟོང་སྦྱར་ནས་སད་པ་དང་གཉིད་དང་འཆི་བའི་བསྲེ་བ་དང་རྗེས་ཐོབ་
ཀྱི་ཉམས་ལེན་རྣམས་ལ་མཁས་པར་བྱའོ། །ཡན་ལག་གི་རླུང་ལ་རྡོར་བཟླས་བྱེད་ན། དབང་པོ་དེ་
དང་དེའི་རྩ་ཡི་རྩ་བ་མི་ཤིགས་པ་ལ་ཟུག་པར་མོས་ནས་རྡོ་རྗེ་གསུམ་གྱི་བཟླས་པ་བྱའོ། །
གསང་བའི་སྣ་རྩེར་རྫས་ཀྱི་ཐིག་ལེའི་སྲོག་རྩོལ་བསྒོམ་ཚུལ་ནི། རང་རྡོ་རྗེ་འཆང་ཡུམ་བཅས་ཀྱི་
རྩ་གསུམ་འཁོར་ལོ་བཞི་དང་བཅས་པའི་ཡུམ་གྱི་དྷུ་ཏིའི་མར་སྣ་རང་གི་དྷ་ཏིའི་ནང་དུ་ཚུར་དྲངས།
རང་གི་སྙིང་ག་ནས་རླུང་ཐིག་ལེའི་གཟུགས་ཅན་སྤྲོས་ནས་དྷ་ཏི་ཕྲད་མཚམས་ཀྱི་ནང་དུ་ཉི་གདན་ལ་
གནས་པའམ། ཡང་ན་སྐྱིལ་ཀྲུང་བཞི་ལྡན་དུ་བྱས་ནས་དམིགས་པ་བསྐྱངས་པས་རླུང་ཐིམ་རྟགས་
བྱུང་བ་ན་སྙིང་གའི་ཨ་ཐུང་ལ་དམིགས་པ་གཏད་པས་ཕྱིའི་རྐྱེན་ཕྱག་རྒྱ་དང་སྦྱར་བའི་ནུས་པས་སྲོག་
རྩོལ་སྔ་མ་གཉིས་ཀྱི་སྐབས་ལས་ཀྱང་རླུང་དང་བྱང་སེམས་སྙིང་གར་འདུ་ཕུལ་ཆེ་བས་ལུགས་འབྱུང་
དང་ལུགས་ལྡོག་གི་དགའ་བཞི་ཕུལ་དུ་བྱུང་བ་འཆར་བས་དེ་དག་གི་ཚེ་ཡང་བདེ་སྟོང་སྦྱར་ནས་སད་
པ་དང་གཉིད་དང་འཆི་དུས་ཀྱི་བསྲེ་བ་བསྒོམས་པས་འདི་སྲོག་རྩོལ་སྔ་མ་གཉིས་ཀྱི་བོགས་འདོན་དུ་
འགྱུར་རོ། །ངག་དབེན་གྱི་མཇུག་ཏུ་ཁྱབ་བྱེད་ལ་རྡོར་བཟླས་བྱེད་ན་ལུས་ཀྱི་སྟོད་སྨད་ཐམས་ཅད་ཀྱི་
བ་སྤུའི་བུ་ག་ཚུན་གྱི་རྩ་ཐམས་ཅད་ཀྱི་རྩ་བ་མི་ཤིགས་པའི་ཐད་ཀྱི་དྷ་ཏི་ལ་ཟུག་པའི་ནང་ནས་རླུང་སྔོ་
བུན་བུན་དལ་བུས་སོང་བ་རྩ་སོ་སོའི་རྩེར་སླེབས་པ་ན་ཨོཾ་གྱིས་ནང་དུ་འཇུག་པ་སོགས་ཀྱི་དམིགས་པ་
སྐྱོང་བ་ཡིན་ནོ། །
གསུམ་པ་སེམས་དབེན་ཐུགས་རྡོ་རྗེའི་ཏིང་ངེ་འཛིན་བསྒོམ་པ་ལ། དབེན་གཞིའི་སེམས་ནི་སྣང་
བ་གསུམ་གྱི་སེམས་ཡིན་ལ། དེ་མཚན་འཛིན་ལས་མ་དབེན་ཞིང་བདེ་བ་ཆེན་པོའི་ངོ་བོར་མ་སོང་བ་
ལས་མ་དབེན་པ་དེ་སྐབས་འདིའི་དམིགས་པ་བསྐྱངས་པས་མཚན་འཛིན་དང་བྲལ་ཞིང་བདེ་བ་ཆེན་
-306-



༄༅། །གསང་འདུས་རྫོགས་རིམ་རིམ་ལྔ་གདན་རྫོགས་ཀྱི་སྙིང་པོ། །༼ར༽
པོའི་ཡེ་ཤེས་ཀྱི་ངོ་བོར་སོང་བ་ལ་སེམས་དབེན་ཞེས་བྱ་ལ། སེམས་ཀྱི་ངོ་བོ་མཐོང་བ་བླ་མེད་ཀྱི་རྒྱུད་
ལ་འཇུག་དགོས་པར་གསུངས་པ་ནི་སེམས་ཀྱི་གནས་ལུགས་བདག་མེད་ཕྲ་མོ་རྟོགས་པ་ལ་དེ་དགོས་
པར་སྟོན་པ་མིན་གྱི་རླུང་དྷུ་ཏིའི་ནང་དུ་ཞུགས་གནས་ཐིམ་གསུམ་བྱས་པའི་སྣང་བ་གསུམ་གྱི་མཐར་
ཐམས་ཅད་སྟོང་པ་འོད་གསལ་གྱི་སེམས་མངོན་དུ་འགྱུར་བ་ལ་འདུས་པ་ལྟ་བུའི་བླ་མེད་ཀྱི་རྒྱུད་ལ་
འཇུག་དགོས་ཞེས་པ་ཡིན་ནོ། །སྣང་བ་གསུམ་གྱི་མིང་ལ་ཀུན་བཏགས་སོགས་ཀྱིས་བཏགས་པའི་
མིང་ཕར་ཕྱིན་ཐེག་པ་དང་ཐུན་མོང་བ་ཡིན་ཀྱང་། དེ་གསུམ་ལ་དེ་དག་གི་མིང་གིས་བཏགས་པ་དང་།
བཏགས་པའི་དོན་ཕར་ཕྱིན་ཐེག་པ་ལ་མ་གྲགས་པས་ཐུན་མོང་བ་མིན་ནོ། །བསྒོམ་ཚུལ་དངོས་ནི།
འདི་ལ་རིན་པོ་ཆེ་ལྟ་བུའི་དབང་རྣོན་འགའ་ཞིག་ཕྱག་རྒྱ་ལ་མ་ལྟོས་པར་སེམས་དབེན་བསྐྱེད་པ་ཞིག་
ཡོད་ཀྱང་། འདིར་ཡེ་ཤེས་ཀྱི་ཕྱག་རྒྱ་ལ་བརྟེན་ཚུལ་སྟོན་པ་ཡིན་པས་གནད་བཞི་ཚང་བའི་རྡོ་རྗེ་
འཆང་སེམས་དཔའ་སུམ་བརྩེགས་ཡུམ་བཅས་ཀྱི་ཡུམ་གྱི་དྷ་ཏིའི་མར་སྣ་བཞོས་ནས་རང་གི་དྷུ་ཏིར་
དྲངས་ནས་སྙིང་གའི་སྔགས་འཁོར་རྒྱས་པའམ། མི་ཤིགས་པའི་ཨ་ཐུང་གཅིག་པུ་ལ་སེམས་བརྟན་
པར་བཟུང་སྟེ། ཨ་ཐུང་ལས་འོད་ཟེར་འཕྲོས་ཕྱི་སྣོད་ཀྱི་འཇིག་རྟེན་ཐམས་ཅད་ལ་ཕོག་པས་ལན་ཚྭ་
ཆུ་ལ་ཞུ་བའམ་རྡོ་ཚན་ལ་ཁ་བ་བབས་པ་ལྟར་ཞུ་ནས་བཅུད་དང་། དེ་རང་དང་། རང་ཡང་སྟོད་སྨད་
རྒྱབ་མདུན་ཐམས་ཅད་ནས་མེ་ལོང་ལ་ཧ་བཏབ་པ་བཞིན་དུ་ཞུ་ནས་ཡེ་ཤེས་སེམས་དཔའ་ལ། ཡེ་
ཤེས་སེམས་དཔའ་དེ་ཨ་ཐུང་དང་། དེ་ཡང་ནཱ་དའི་བར་དང་། དེ་ཡང་མི་དམིགས་པར་བསམ། ཡང་
ན་རང་ནས་འོད་གསལ་དུ་བསྡུས་པས། ཕྱིའི་རྐྱེན་ཕྱག་རྒྱ་དང་། ནང་གི་རྐྱེན་བསམ་གཏན་གཉིས་
དང་འདྲ་བའི་སྡུད་རིམ་བསྒོམས་པས་སྔ་མ་ནས་རྡོར་བཟླས་ཀྱི་སྙིང་གའི་རྩ་མདུད་གྲོལ་བའི་དབང་
གིས་ལུས་ཀྱི་སྟོད་སྨད་ནས་རླུང་དང་བྱང་སེམས་སྙིང་གར་འདུ་བའི་ཚེ། སྙིང་གའི་རྩ་འདབ་ཕྱི་མའི་
ནང་དུ་སླེབས་པའི་ཚེ་ལུགས་འབྱུང་གི་ལྷན་སྐྱེས་ལས་ཕྱེ་བའི་དགའ་བ་དང་སྣང་བ། བར་པར་མཆོག་
དགའ་དང་མཆེད་པ། ནང་མར་ཁྱད་དགའ་དང་ཉེར་ཐོབ། མི་ཤིགས་པ་ལ་ཐིམ་པའི་ཚེ་ལྷན་སྐྱེས་
དང་འོད་གསལ་འཆར། ཡང་ཕྱིར་གྱེས་ནས་འདབ་མ་དང་པོར་སླེབས་པ་ན་ལུགས་ལྡོག་གི་ཉེར་ཐོབ།
བར་པར་མཆེད་པ། ཕྱི་མར་སྣང་བ། སྤྱི་བོ་ལ་སོགས་པ་རླུང་དང་ཐིག་ལེ་རང་རང་གི་གནས་སུ་
སླེབས་པ་ན་ལུགས་ལྡོག་གི་ལྷན་སྐྱེས་འཆར་བས་དེ་དག་གི་ཚེ་བདེ་སྟོང་སྦྱར་ནས། ལོངས་སྐུར་
ལངས་པ་དང་། ཕུང་པོ་རྙིང་པ་ལ་འཇུག་པ་དང་། རྗེས་ཐོབ་ཀྱི་དགེ་སྦྱོར་བསྐྱང་བར་བྱའོ། །གཞིའི་
- 307 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྐབས་སུ་གཉིད་དུས་སུ་སྣང་མཆེད་ཐོབ་གསུམ་འོད་གསལ་དང་བཅས་པ་འཆར་ཡང་མཚན་ཉིད་
རྫོགས་པར་མི་འཆར་ལ། འཆི་དུས་སུ་རྫོགས་པར་འཆར་བ་ལྟར། ལམ་དུས་སུ་ཡང་ལུས་དབེན་གྱི་
སྐབས་སུ་འོག་སྒོར་ཐིག་ལེ་བསྒོམ་པ་ནས་ངག་དབེན་གྱི་བར་དུ་དེ་དག་འཆར་ཡང་མཚན་ཉིད་་་་
རྫོགས་པར་མི་འཆར་ལ། སྙིང་གའི་རྩ་མདུད་རྫོགས་པར་གྲོལ་བའི་སེམས་དབེན་ནས་དེ་དག་ཕལ་
ཆེར་རྫོགས་པར་འཆར་ཞིང་དཔེའི་འོད་གསལ་མཐར་ཐུག་ནས་འཆི་དུས་ལྟར་མཚན་ཉིད་ཡོངས་སུ་
རྫོགས་པར་འཆར་ལ། དེ་ལྟ་བུའི་མཉམ་རྗེས་ཀྱི་དགེ་སྦྱོར་ཟླ་བ་དྲུག་དང་བཅོ་བརྒྱད་ལ་སོགས་པར་
བསྐྱངས་པས་སྒྱུ་ལུས་འགྲུབ་པའི་མཚན་མ་སངས་རྒྱས་ཐམས་ཅད་ཀྱིས་རང་ལ་འོད་ཟེར་གྱི་དབང་
བསྐུར་བ་དང་། ཚངས་པ་སོགས་ཀྱིས་ཕྱག་བྱེད་པའི་ལྟས་བྱུང་ནས། དཔེའི་འོད་གསལ་མཐར་ཐུག་
འཆར་བའི་ཕྱིར་དུ་དབང་གསུམ་པ་དངོས་དབང་དུ་བསྐུར་ནས་སྔར་བཞིན་སེམས་དབེན་གྱི་དམིགས་
པ་བསྐྱངས་པས་འཆི་དུས་ཇི་ལྟ་བའི་ལུགས་འབྱུང་གི་སྣང་མཆེད་ཐོབ་གསུམ་དཔེ་ཡི་འོད་གསལ་
མཐར་ཐུག་གི་བར་ལེགས་པར་འཆར་རོ། ། །
དེ་ལྟར་དབེན་པ་གསུམ་གྱི་རྫོགས་རིམ་ལ་མོས་ནས། བདེན་པ་གཉིས་སོ་སོ་བ་དང་། དེ་གཉིས་
ཟུང་དུ་འཇུག་པའི་རྫོགས་རིམ་དང་གསུམ་ཡོད་པ་ལས། དང་པོ་ནི། ཀུན་རྫོབ་བདེན་པ་བདག་བྱིན་
རླབས་ཀྱི་རིམ་པ་ལ་སློབ་པ་ལ། བདག་བྱིན་རླབས་ཞེས་པའི་བདག་ནི་སེམས་ཅན་དུ་གདགས་པའི་
གཞི་ལ་རགས་པ་གནས་སྐབས་པ་ཆུའི་ཚ་བ་ལྟ་བུ་དང་། གཉུག་མ་ལྷན་སྐྱེས་ཀྱི་ལུས་ཤིན་ཏུ་ཕྲ་བའི་
རླུང་སེམས་ཆུའི་གཤེར་བ་ལྟ་བུ་གཉིས་ལས་ཕྱི་མ་འདི་ཡིན་ལ། བྱིན་གྱིས་བརླབས་པའི་དོན་ནི་
འཕགས་པ་ཡབ་སྲས་ལྟ་བུ་རྒྱུད་དོན་ལ་མཁས་པའི་བླ་མའི་མན་ངག་ལ་བརྟེན་ནས་ཕུང་པོ་ཕྲ་རགས་
སྒོམ་སྟོབས་ཀྱིས་ཕྱེ་ནས་ཤིན་ཏུ་ཕྲ་བའི་སེམས་ཀྱི་བཞོན་པར་གྱུར་པའི་རླུང་མཚན་དཔེས་སྤྲས་པའི་
སྒྱུ་མའི་སྐུར་དངོས་གནས་ལ་བཞེངས་པའི་དོན་ཡིན། འདི་འདྲ་བའི་སྐུའི་སྒྲུབ་གཞི་སེམས་ཅན་
ཐམས་ཅད་ལ་ཁྱད་པར་མེད་པར་ཡོད་ཀྱང་ཐོས་པ་མང་བ་དང་རྟོག་གེའི་རིག་པས་མངོན་སུམ་དུ་ངེས་
མི་ནུས་ལ། བླ་མའི་མན་ངག་གིས་དེ་ངེས་ནས་དེ་ལས་རང་གི་ཐོབ་བྱ་མཐར་ཐུག་ལོངས་སྤྱོད་རྫོགས་
པའི་སྐུ་སྒྲུབ་ཚུལ་ཤེས་ནས་དལ་འབྱོར་ལ་སྙིང་པོ་ལེན་དགོས་པས་ཉམས་སུ་ལེན་ཚུལ་དངོས་ནི།
སྔར་བཤད་ཟིན་པ་ལྟར་རང་གསང་ཆེན་རྡོ་རྗེ་འཆང་ཡབ་ཡུམ་སེམས་དཔའ་སུམ་བརྩེགས་རྩ་འཁོར་
ཨ་ཐུང་དང་བཅས་པ་གསལ་བཏབ་ནས་ཡབ་ཡུམ་སྐྱིལ་ཀྲུང་བཞི་ལྡན་དུ་བྱས་ནས་བསམ་གཏན་
- 308 -



༄༅། །གསང་འདུས་རྫོགས་རིམ་རིམ་ལྔ་གདན་རྫོགས་ཀྱི་སྙིང་པོ། །༼ར༽
གཉིས་དང་འདྲ་བའི་སྡུད་རིམ་བསྒོམས་པས་ཕྱི་ནང་གི་རྐྱེན་གཉིས་ལ་བརྟེན་ནས་འཆི་རིམ་ཇི་ལྟ་བའི་
ཁྱབ་བྱེད་ཀྱི་རླུང་ཕྲ་མོ་ཚུན་ཆད་ལྷག་མ་མ་ལུས་པར་སྙིང་གའི་མི་ཤིགས་པ་ལ་ཐིམ་པའི་དཔེའི་འོད་
གསལ་མཐར་ཐུག་པ་ཤར་བའི་ཚེ་བདེ་སྟོང་སྦྱར་ནས་བསྒོམས་ཏེ་འོད་གསལ་དེ་ལས་ལྡང་བར་རྩོམ་
པ་ན། ཤིན་ཏུ་ཕྲ་བའི་རླུང་སེམས་སྒྱུ་མའི་སྐུར་ལྡང་བར་བྱའོ་སྙམ་པའི་འཕེན་པ་བཏང་བས། དཔེའི་
འོད་གསལ་མཐར་ཐུག་འགགས་པ། ལུགས་ལྡོག་གི་ཉེར་ཐོབ་འཆར་བ། མ་དག་པའི་སྒྱུ་མའི་སྐུ་
དངོས་གནས་ལ་གྲུབ་པ་གསུམ་དུས་མཉམ་དུ་འབྱུང་ལ། དེ་ཡང་སྙིང་གའི་མི་ཤིགས་པའི་ཐིག་ལེ་
དམར་པོ་གདན་དང་དཀར་པོ་གོས་ཀྱི་ཚུལ་དུ་བྱས་ནས་སྙིང་གའི་རྩ་འཁོར་གྱི་དབུས་སུ་ཐོག་མར་
བཞེངས་ནས་ལུགས་ལྡོག་གི་ཉེར་ཐོབ་མཆེད་པ་སྣང་བ་གསུམ་རྫོགས་ནས་སྤྲིན་རུམ་ནས་གློག་
འཁྱུག་པའམ། ཆུ་ལས་ཉ་ལྡང་པ་ལྟར་ཕུང་པོ་རྙིང་པའི་ཕྱི་རོལ་ཏུ་འབྱུང་བ་དེས་བསམ་གཏན་གཉིས་
ཀྱི་སྡུད་རིམ་བསྒོམས་པས་རླུང་ཞུགས་གནས་ཐིམ་གསུམ་བར་དོ་བ་ལ་འབྱུང་བ་ལྟ་བུ་འབྱུང་ལ། དེ་
ལྟ་བུའི་སྐུ་དེ་ནི་སྒྱུ་མའི་སྐྱེས་བུ་ལ་སོགས་པ་དཔེ་བཅུ་གཉིས་དང་འདྲ་ཞིང་། རྒྱུ་གང་ལས་སྐུ་དེ་དངོས་
སུ་འགྲུབ་ན་སྤྲོས་བཅས་དང་སྤྲོས་མེད་དང་། ཤིན་ཏུ་སྤྲོས་མེད་སོགས་བསོད་ནམས་ཀྱི་ཚོགས་ཤིན་
ཏུ་ཕྲ་བའི་རླུང་མཚན་དཔེའི་སྐུར་བསྒྱུར་ཐུབ་(ངོས་ངེས་)ཤེས་པ་དང་། དཔེའི་འོད་གསལ་མཐར་
ཐུག་གི་བཞོན་པའི་རླུང་ལས་འགྲུབ་པའམ་ལྡང་། རྐྱེན་ནི་ལུས་དབེན་ནས་བཟུང་སྟེ་འོད་གསལ་གྱི་
མཐར་ལོངས་སྐུར་ལངས་པའི་འཕེན་པ་ཡང་ཡང་བཏང་ཞིང་གོམས་པའི་མཐུ་དང་། དཔེའི་འོད་
གསལ་གྱི་སེམས་དང་དེ་ལས་ལོངས་སྐུར་ལྡང་བར་བྱའོ་སྙམ་པའི་འཕེན་པའི་དབང་གིས་ལྡང་ལ། སྐུ་
དེ་གྲུབ་ན་དཔག་ཚད་བརྒྱའི་བར་འོད་ཀྱིས་འགེངས་པ་དང་། ལྷ་ཚངས་པ་སོགས་ཀྱིས་ཕྱག་བྱེད་པ་
དང་༑ ནམ་མཁའ་མཛོད་ལ་མངའ་བརྙེས་པ་དང་། ཚེ་དེ་ལ་སངས་རྒྱ་བས་ཁྱབ་པ་སོགས་ཀྱི་ཕན་
ཡོན་དང་ལྡན་པ་ཡིན་ནོ། །དོན་དམ་བདེན་པ་མངོན་པར་བྱང་ཆུབ་པའི་རིམ་པ་ནི། སྒྱུ་ལུས་པ་དེས་ཕྱི་
ནང་གི་རྐྱེན་གཉིས་ལ་བརྟེན་ནས་མ་དག་པའི་སྒྱུ་མའི་སྐུ་དོན་གྱི་འོད་གསལ་དུ་དག་ནས་ལྷན་སྐྱེས་ཀྱི་
བདེ་བ་ཆེན་པོས་སྟོང་ཉིད་མངོན་སུམ་རྟོགས་པ་ལ་ཟེར་ཞིང་། དེ་ཡང་དེ་འདྲ་བའི་རྟོགས་པ་དེ་མངོན་
དུ་བྱ་བའི་དུས་ཁྱད་པར་ཅན་ཐོ་རངས་ཀྱི་དུས་སུ་སྐྱེ་བས་ཕྱི་ཡི་མངོན་པར་བྱང་ཆུབ་པ་དང་། ནང་གི་
དུས་ཁྱད་པར་ཅན་ལུགས་འབྱུང་གི་སྣང་བ་གསུམ་འགགས། ལུགས་ལྡོག་གི་དེ་གསུམ་མ་སྐྱེས་པའི་
མཚམས་དེར་མངོན་དུ་འགྱུར་བས་ནང་གི་མངོན་པར་བྱང་ཆུབ་པ་ཟེར་རོ། །དེ་ལྟ་བུའི་དོན་གྱི་འོད་
- 309 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གསལ་དེ་ལམ་གཞན་གྱི་མཐར་འོང་ཚུལ་ནི། ཕར་ཕྱིན་ཐེག་པའི་ས་དང་པོ་ཐོབ་ནས་ས་བཅུ་པའི་བར་
རང་ལམ་དུ་རིགས་ངེས་པས་སྔགས་ལ་འཇུག་པ་མི་སྲིད་ལ། དེའི་སྲིད་པ་ཐ་མའི་བྱང་སེམས་སྔགས་
ལ་འཇུག་པའི་ཚེ་དང་པོར་དོན་གྱི་འོད་གསལ་ནས་འཇུག་ཅིང་སློབ་པའི་ཟུང་འཇུག་ཡུན་ཐུང་ཙམ་
ཐོབ་ནས་མི་སློབ་པའི་ཟུང་འཇུག་མངོན་དུ་བྱེད་ལ། རྗེ་ནོར་བཟང་ཞབས་ཕར་ཕྱིན་ཐེག་པའི་ས་དང་
པོ་ནས་བཅུ་པའི་བར་ཐམས་ཅད་དུ་སྔགས་ལ་འཇུག་པ་ཡོད་པ་དང་། སྲིད་པ་ཐ་མའི་བྱང་སེམས་
སྔགས་ལ་འཇུག་པའི་ཚེ་དོན་གྱི་འོད་གསལ་གྱི་མུ་ནས་སློབ་པའི་ཟུང་འཇུག་བསྒྲོད་མི་དགོས་པར་མི་
སློབ་པའི་ཟུང་འཇུག་མངོན་དུ་བྱེད་པར་བཞེད་པ་ལས། དེ་འདྲ་བ་དེ་སྔགས་ཀྱི་ལམ་གང་ནས་འཇུག་
བཞག་དཀའ་བས་ལུགས་སྔ་མ་ལེགས་ཤིང་། དེ་འདྲ་བའི་བྱང་སེམས་ཀྱིས་དོན་གྱི་འོད་གསལ་
མངོན་དུ་བྱེད་པའི་དུས་ནི་མཚན་ཕྱེད་དང་། སངས་རྒྱ་བའི་དུས་ཐོ་རངས་ཡིན་ནོ། །མ་དག་པའི་སྒྱུ་
ལུས་པས་དོན་གྱི་འོད་གསལ་མངོན་དུ་བྱེད་པའི་ཐབས་ནི་རྩ་རྒྱུད་ཀྱི་དོན་མན་ངག་ཏུ་ཐོན་པ་རྗེ་
འགོས་ཀྱི་གདམས་པ་ལས་བྱུང་བ་བཞིན་སེམས་དཔའ་སུམ་བརྩེགས་ཀྱི་རྗེས་གཞིག་དང༌། རིལ་
འཛིན་ལ་བརྟེན་ནས་མངོན་དུ་བྱེད་པས། དེའི་ཚུལ་ནི་མ་དག་པའི་སྒྱུ་ལུས་གྲུབ་པ་ནས་བཟུང་མཉམ་
གཞག་གི་སྒྱུ་མའི་ཉམས་ལེན་སེམས་དཔའ་སུམ་བརྩེགས་ཀྱི་རྗེས་གཞིག་དང་རིལ་འཛིན་གྱི་སྡུད་
རིམ་བསྒོམ་ཞིང་། ལྷག་པར་སང་ཐོ་རངས་ལྟ་བུ་ལ་དོན་གྱི་འོད་གསལ་མངོན་དུ་བྱེད་པའི་དོ་ནུབ་ཉི་
མ་དམར་ཐག་ཆོད་ནས་བླ་མ་ཚོགས་ཀྱིས་མཉེས་པར་བྱས་ནས་མཚན་ཕྱེད་ཤེས་རབ་ཡེ་ཤེས་ཀྱི་
དབང་དངོས་དབང་དུ་ཞུས་ཏེ་འོད་གསལ་གྱི་གདམས་ངག་ཕོག་ནས་ཡབ་ཡུམ་སྙོམས་པར་ཞུགས་ཏེ་
སྒྱུ་ལུས་པ་དེས་རང་གི་ལུས་དང་སེམས་ཅན་ཐམས་ཅད་ཀྱི་ལུས་དབྱེར་མེད་དུ་བྱས་ནས་སྐུ་རྡོ་རྗེ་རྣམ་
སྣང་དུ་བསྒོམ་པ་སྐུའི་དམ་ཚིག་སེམས་དཔའ་དང༌། དེའི་ཐུགས་ཀར་ཨོ་བསྒོམ་པ་སྐུའི་ཡེ་ཤེས་
སེམས་དཔའ་དང་། དེའི་ཐིག་ལེའི་ནང་དུ་ཨ་ཐུང་ཤད་ཀྱི་རྣམ་པ་ཅན་བསྒོམ་པ་སྐུའི་ཏིང་ངེ་འཛིན་
སེམས་དཔའ་དང་། དེ་བཞིན་གསུང་རྡོ་རྗེ་འོད་དཔག་མེད་དང་། ཐུགས་རྡོ་རྗེ་མི་བསྐྱོད་པར་བསྒོམ་
པའི་ཐུགས་ཀྱི་སེམས་དཔའ་སུམ་བརྩེགས་བསྒོམ། ཡང་ན། སྐུའི་ཡེ་ཤེས་སེམས་དཔའི་ཀླད་ཀོར་གྱི་
ནང་དུ་གསུང་གི་དམ་ཚིག་སེམས་དཔའ་དང་། གསུང་གི་ཡེ་ཤེས་སེམས་དཔའི་ཚེག་དྲག་གི་ནང་དུ་
ཐུགས་ཀྱི་དམ་ཚིག་སེམས་དཔའ་སོགས་བསྒོམས་པའི་སེམས་དཔའ་དགུ་བརྩེགས་བསྒོམ། དེ་ནས་
རང་གི་སྙིང་གའི་ཨ་ཐུང་ལས་འོད་ཟེར་འཕྲོས་ཕྱི་སྣོད་ཀྱི་འཇིག་རྟེན་ལ་ཕོག་པས་འོད་དུ་ཞུ་ནས་སྐུ་
-30 -



( ） ༄༅། །གསང་འདུས་རྫོགས་རིམ་རིམ་ལྔ་གདན་རྫོགས་ཀྱི་སྙིང་པོ། །༼ར༽
གསུང་ཐུགས་སོ་སོའི་དམ་ཚིག་སེམས་དཔའ་ལ་ཐིམ་ནས་རིམ་གྱིས་ཏིང་ངེ་འཛིན་སེམས་དཔའ་དང་།
དེ་རང་ལ་ཐིམ། ཡང་ན་སྐུའི་དམ་ཚིག་པ། ཡེ་ཤེས་པ། ཏིང་ངེ་འཛིན། དེ་གསུང་གི་སེམས་དཔའ་
གསུམ་ལ་རིམ་གྱིས། དེ་ཐུགས་ཀྱི་གསུམ་ལ་རིམ་གྱིས་ཐིམ་ནས་ཐུགས་ཀྱི་ཏིང་ངེ་འཛིན་སེམས་
དཔའ་རང་ལ་ཐིམ། རང་ཡང་སྟོད་སྨད་རྒྱབ་མདུན་ཐམས་ཅད་ནས་མེ་ལོང་ལ་ཧ་བཏབ་པ་བཞིན་
ཐིམ་པར་བསམ་པ་ནི་རྗེས་གཞིག་དང་། ཡང་ན་རང་ཉིད་ཁོ་ན་མེ་ལོང་ལ་ཧ་བཏབ་པ་བཞིན་དུ་གྱུར་
པར་བསྒོམ་པའི་རིལ་འཛིན་ལ་བརྟེན་ནས་སྔར་ནས་རླུང་དབུ་མར་ཞུགས་གནས་ཐིམ་གསུམ་ལ་བྱང་
བའི་སྟོབས་ཀྱིས་འཆི་རིམ་ཇི་ལྟ་བ་བཞིན་འོད་གསལ་གྱི་དུས་སུ་མ་དག་པའི་སྒྱུ་ལུས་ནམ་མཁའ་ལ་
སྤྲིན་དེངས་པ་བཞིན་ལྷག་མེད་དུ་དག་པའི་འོད་གསལ་གྱི་སྟོད་ལ་བདེ་བ་ཆེན་པོའི་ཡེ་ཤེས་དེས་སྟོང་
ཉིད་དོན་སྤྱིའི་ཚུལ་གྱིས་རྟོགས་པའི་སྐད་ཅིག་གཉིས་པ་ལ་སྟོང་ཉིད་མངོན་སུམ་དུ་རྟོགས་པ་དང་ཉོན་
སྒྲིབ་ཀྱི་དངོས་གཉེན་བར་ཆད་མེད་ལམ་རྒྱུད་ལ་སྐྱེས་པ། རང་རྒྱུད་ལྡན་ཐེག་ཆེན་འཕགས་པར་གྱུར་
པ་གསུམ་དུས་མཉམ་དུ་འབྱུང༌། ཟུང་འཇུག་གི་རིམ་པའི་རིམ་པ་ལྔ་པ་ནི། འོད་གསལ་དེ་ལས་
ལུགས་ལྡོག་གི་ཉེར་ཐོབ་ཤར་བ་དང་དུས་མཉམ་དུ་དུས་དེར་འཕེན་པ་བཏང་བ་ལ་མ་ལྟོས་པར་སྔོན་
ནས་གོམས་པའི་དབང་གིས་ཤིན་ཏུ་ཕྲ་བའི་རླུང་སེམས་དབྱེར་མེད་པ་དེ་ཉིད་ཐོག་མར་སྙིང་གའི་མི་
ཤིགས་པའི་ཐིག་ལེ་དམར་པོ་གདན་དང་དཀར་པོ་གོས་ཀྱི་ཚུལ་དུ་བྱས་ནས་རྟེན་དང་བརྟེན་པའི་
དཀྱིལ་འཁོར་ཡོངས་སུ་རྫོགས་པའི་དག་པའི་སྒྱུ་ལུས་སུ་ལྡང་བ་དང་། ཉོན་སྒྲིབ་སྤངས་པའི་རྣམ་
གྲོལ་ལམ་ཐོབ་པ་དུས་མཉམ་དུ་འབྱུང་། དེ་ལྟ་བུའི་སྒྱུ་ལུས་མཚན་དཔེས་སྤྲས་པ་ནི་དུས་ནམ་ཡང་
རིགས་འདྲ་རྒྱུན་མི་ཆད་ལ། སྐུ་དེ་ནམ་ཐོབ་པ་ནས་སྐུ་ཐུགས་སུ་དངོས་པོ་གཅིག་པས་དེ་ལ་སློབ་པའི་
ཟུང་འཇུག་རྡོ་རྗེའི་སྐུ་མཚན་ཉིད་པ་ཞེས་བྱ། དེ་ཡང་རྗེས་ཐོབ་ཏུ་ལངས་པའི་ཚེ་ཟུང་དུ་འཇུག་རྒྱུའི་
དོན་གྱི་འོད་གསལ་སྟོང་ཉིད་ལ་གཉིས་སྣང་ནུབ་པ་དེ་མེད་ཀྱང་། ཡེ་ཤེས་དེའི་རྒྱུན་ཉོན་སྒྲིབ་སྤངས་
པ་དང་ཟུང་དུ་འཇུག་པས་སྤངས་པ་ཟུང་འཇུག་དང་། སླར་མཉམ་གཞག་ཏུ་འོད་གསལ་མངོན་དུ་
གྱུར་པའི་ཚེ་རྟོགས་པ་ཟུང་འཇུག་ཅེས་བྱ་ལ། འོད་གསལ་ལས་བཞེངས་ནས་ཆོས་ཐམས་ཅད་རང་
བཞིན་གྱིས་སྟོང་པའོ་སྙམ་དུ་བསྒོམས་པས་སྣང་མཆེད་ཐོབ་གསུམ་འོད་གསལ་གྱི་བར་འཆར་ལ།
རྗེས་ཐོབ་ཏུ་ཕུང་པོ་རྙིང་པ་ལ་ཞུགས་ནས་བཟའ་བཏུང་ལ་ལོངས་སྤྱོད། ལས་རྒྱ་དང་སྙོམས་པར་
འཇུག །གདུལ་བྱ་ལ་ཆོས་སྟོན་པ། རི་དྭགས་གཤོར་བ་སོགས་ཀྱི་སྤྱོད་པ་ཟླ་བ་གསུམ་མམ་དྲུག་གམ་
-3li-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཅོ་བརྒྱད་ལ་སོགས་པ་སྤྱད་པས། མི་སློབ་པའི་ཟུང་འཇུག་འགྲུབ་པའི་མཚན་མ་བརྟན་པོ་རྙེད་ནས་
སྤྲོས་བཅས་སྤྲོས་མེད་ཤིན་ཏུ་སྤྲོས་མེད་གང་རུང་ལ་བརྟེན་ནས་ཆོས་ཐམས་ཅད་རང་བཞིན་མེད་པར་
བསྒོམས་པས་སློབ་པ་མཐའི་འོད་གསལ་གྱི་སྣང་བ་གསུམ་ལ་སོགས་པའི་གཉིས་སྣང་འཁྲུལ་པའི་
བག་ཆགས་མ་ལུས་པ་དྲུངས་ཕྱུང་ནས། དེ་ལྟ་བུའི་འོད་གསལ་དེའི་སྐད་ཅིག་གཉིས་པར་སྟོང་ཉིད་ལ་
གཉིས་སྣང་མ་ལུས་པར་ནུབ་པའི་མཉམ་གཞག་ལས་དུས་ནམ་ཡང་མི་ལྡང་བཞིན་དུ་ཆོས་ཅན་ཀུན་
རྫོབ་པ་ཐམས་ཅད་ལག་མཐིལ་དུ་སྐྱུ་རུ་ར་རློན་པ་བཞག་པ་བཞིན་མངོན་སུམ་དུ་རྟོགས་པ། ཤེས་
སྒྲིབ་སྤངས་པའི་རྣམ་གྲོལ་ལམ་ཐོབ་པ། སློབ་པ་མཐའི་འོད་གསལ་རྣམ་མཁྱེན་དུ་གྱུར་པ། སློབ་པའི་
ཟུང་འཇུག་གི་སྐུ་མཚན་དཔེས་སྤྲས་པ་ཁ་སྦྱོར་ཡན་ལག་བདུན་ལྡན་གྱི་ལོངས་སྐུར་གྱུར་པ། གདུལ་
བྱ་ལ་སྤྲུལ་སྐུ་བྱེ་བ་ཐེར་འབུམ་འབད་རྩོལ་མེད་པར་སྟོན་ནུས་པ་རྣམས་དུས་མཉམ་དུ་འབྱུང་ལ། དེ་
ལྟར་སངས་རྒྱས་ནས་ཕུང་པོ་རྙིང་པ་དང་འབྲེལ་ཐག་བསྒོམས་སྟོབས་ཀྱིས་ཆད་ཀྱང་དགོས་པའི་དབང་
གིས་ད་དུང་ཕུང་པོ་རྙིང་པ་ལ་ཞུགས་ནས་ཆོས་སྟོན་པའི་སྤྲུལ་སྐུ་མཐའ་ཡས་པ་བཞུགས་སོ། །
དེ་ལྟ་བུའི་ཐོབ་བྱ་མཐར་ཐུག་པ་འབྲས་བུའི་ཟུང་འཇུག་དེ་ནི་རང་དང་རིགས་འདྲ་བའི་སློབ་པའི་ཟུང་
འཇུག་ལས་བྱུང་ལ། ཟུང་འཇུག་དེ་ཐོབ་པ་ལ་ཟུང་དུ་འཇུག་རྒྱུའི་དོན་གྱི་འོད་གསལ་དང་། སྒྱུ་ལུས་
གཉིས་སྔོན་དུ་ཐོབ་དགོས། དེ་ཡང་མ་དག་པའི་སྒྱུ་ལུས་བསམ་གཏན་གཉིས་ཀྱིས་དོན་གྱི་འོད་
གསལ་དུ་མ་སྦྱངས་པར་དོན་གྱི་འོད་གསལ་མི་ཐོབ་པས་སྔོན་ལ་སྒྱུ་ལུས་ཐོབ་དགོས། བར་དོ་ཇི་ལྟ་
བའི་སྒྱུ་ལུས་ཕུང་པོ་རྙིང་པ་ལས་གོ་ས་ལོགས་སུ་བྱེ་བ་འགྲུབ་པ་ལ་འཆི་དུས་ཇི་ལྟ་བའི་རླུང་ཕྲ་རགས་
ཐམས་ཅད་མི་ཤིགས་པ་ལ་ཐིམ་པའི་སྟོང་པ་གསུམ་དཔེའི་འོད་གསལ་དང་བཅས་པ་ཐོབ་དགོས། དེ་
ལ་སྙིང་གར་གནད་དུ་བསྣུན་པའི་རྡོར་བཟླས་ཀྱིས་སྙིང་གའི་རྩ་མདུད་རྫོགས་པར་གྲོལ་བ་སྔོན་དུ་
འགྲོ་དགོས། དེ་ལ་དྷུ་ཏིའི་མར་སྣ་ལ་སོགས་པར་གནད་དུ་བསྣུན་ནས་རླུང་དབུ་མར་ཞུགས་གནས་
ཐིམ་གསུམ་བྱས་པའི་ལྷན་སྐྱེས་ཀྱི་བདེ་བ་ཆེན་པོས་སྟོང་ཉིད་འཛིན་སྟངས་ཀྱི་ཡུལ་དུ་བྱས་པའི་གཟུང་
རྣམ་ལྷར་ཤར་བའི་ལུས་དབེན་སྔོན་དུ་འགྲོ་དགོས། དེ་ལ་ཕྲ་བ་རྟོག་པའི་རྣལ་འབྱོར་དང་། རགས་པ་
དྲན་པ་གཅིག་པའི་བསྐྱེད་རིམ་སྔོན་དུ་འགྲོ་དགོས། དེ་ལ་དམ་ཚིག་དང་སྡོམ་པ་རྣམ་པར་དག་པ་དང་།
སྐུ་བཞིའི་ས་བོན་ཐེབས་ངེས་ཀྱི་དབང་ཐོབ་པ་སྔོན་དུ་འགྲོ་དགོས། དེ་ལ་བྱང་ཆུབ་ཀྱི་སེམས་གཙོ་
བོར་བྱས་པའི་ཐུན་མོང་ལམ་སྦྱངས་སྔོན་དུ་འགྲོ་དགོས་ལ། དེ་ལ་ནང་གི་རྐྱེན་དལ་འབྱོར་ཐོབ་པ་
-312 -



༄༅། །གསང་འདུས་རྫོགས་རིམ་རིམ་ལྔ་གདན་རྫོགས་ཀྱི་སྙིང་པོ། །༼ར༽
དང༌ ཕྱིའི་རྐྱེན་ལམ་ཚང་ལ་མ་ནོར་བ་ཚུལ་བཞིན་དུ་སྟོན་པའི་དགེ་བའི་བཤེས་གཉེན་བསམ་སྦྱོར་
གཉིས་ཀྱི་སྒོ་ནས་ཚུལ་བཞིན་དུ་བསྟེན་པ་སྔོན་དུ་འགྲོ་དགོས། དེ་ལྟ་བུའི་ལམ་ཚང་ལ་མ་ནོར་བ་ལ་བླ་
མའི་གསུང་བཞིན་དུ་སློབ་པ་ནི་རིན་པོ་ཆེ་ལྟ་བུའི་གདུལ་བྱས་དཔལ་གསང་བ་འདུས་པའི་སྒོ་ནས་
སྙིགས་དུས་ཀྱི་ཚེ་ཐུང་གཅིག་ལ་ལས་དང་པོ་བའི་ས་ནས་རྡོ་རྗེ་འཆང་གི་སར་བསྒྲོད་ཚུལ་བླ་ན་མེད་པ་
དཔལ་ལྡན་བླ་མ་དམ་པའི་གསུང་ཇི་ལྟ་བ་བསྲེ་བསླད་དང་བྲལ་བ་ཡིན་ནོ། །དེ་ལྟར་གོང་གི་དམིགས་
པ་རྣམས་ཀྱི་གེགས་སེལ་དང༌། བོགས་འདོན་གཉིས་ཀྱི་དང་པོ་ལ་གསུམ་ཡོད་པའི་རྩ་གེགས་སེལ་
ཚུལ་ནི། ལུས་བསྐྱོད་པའི་ཚེ་ཟུག་གཟེར་གྲིས་བཙབས་པ་ལྟ་བུ་འབྱུང་ལ་མ་བསྐྱོད་པའི་ཚེ་མི་འབྱུང་
ན་སྐབས་གང་ཡིན་གྱི་དམིགས་པ་ལ་རྩའི་རྩ་བ་ཟུག་པ་ཕྲ་ལ་རིང་བའི་ནང་ནས་འོད་འཕྲོས་ནས་རྩ་ཡོ་
བ་བསྲངས་འཁུམས་པ་བརྐྱང་རེངས་པ་མཉེན་པོར་བྱས་པར་ཡང་ཡང་བསམ། རླུང་གེགས་ལ་འདུ་
མ་འདོད་པ་དང་འདུ་ལུགས་མ་ལེགས་པ་གང་བྱུང་ཡང་སྐབས་ཀྱི་དམིགས་པ་གང་ཡིན་ལས་རྩ་ནང་
སོ་སོར་རླུང་སྤོས་རེང་གི་དུ་བ་ལྟ་བུ་ཕྲ་ལ་རིང་བ་ལྕགས་ཀྱུ་ལྟ་བུས་དྲངས་ནས་ཡང་ཡང་དམིགས་རྟེན་
ལ་བསྟིམ་མོ། །འཛག་གེགས་གྲིབ་ལ་བརྟེན་པ་ཡིན་ན་རང་གི་རྟགས་ཀྱི་རྡོ་རྗེ་དམིགས་པས་ཕུ་དུང་ཕྱི་
ནང་བསྒྱུར་བ་ལྟར་བྱས་ཏེ་སྤྱི་བོ་ནས་འཕྱང་ངེ་ཡོད་པར་བསམ། གཏུམ་མོ་ཕལ་པ་འབར་བས་ཁམས་
ཞུ་བ་ཡིན་ན་ལུས་ཀྱི་མཐོ་ས་ནས་བཟློག་ཅིང་། རྡོ་རྗེའི་རྩེ་ནས་བཟློག་ན་ཐིག་ལེ་ནོར་བུའི་རྩེ་ནས་
དབུས་དང་། གསང་གནས་དང་ལྟེ་བར་དྲངས། ལུས་ཀྱི་རྡོ་རྗེ་སྐྱིལ་ཀྲུང་། ལག་པ་ཁུ་ཚུར་དམ་པར་
བཅངས་པའི་སོར་མོ་རྣམས་མཐེ་བོས་མནན་པས་ནུ་མ་གཉིས་མནན། མིག་གྱེན་དུ་ལྡོག །ལྕེ་ཡ་རྐན་
ལ་སྦྱར། ལྟོ་བ་སྒལ་ཚིགས་ལ་སྦྱར་ནས་སྙིང་གའི་ཧཱུྃ་ལས་ཧཱུྃ་ཡིག་ཞབས་ཀྱུ་གཉིས་ཡོད་པ་སྐམ་པ་ལྟ་
བུས་ཐིག་ལེ་བཟུང་ནས་ངག་ཏུ་ཧཱུྃ་ཞེས་ཉེར་གཅིག་བརྗོད་ནས་རིམ་གྱིས་སྙིང་ག །མགྲིན་པ་སྤྱི་བོར་
དྲངས། དེ་ནས་ལུས་ཀྱི་ཆ་ཐམས་ཅད་ལ་གྲམ་པར་བསམས་ལ་ལངས་ནས་ཡན་ལག་རྣམས་སྤྲུག་གོ། །
བོགས་འདོན་ལ་གསལ་བའི་བོགས་འདོན་ནི་འོག་གི་སྣ་རྩེའི་ཐིག་ལེ་ལྟ་བུ་ཡིན་ན་དེ་ལས་འོད་ཟེར་
གྱི་ཚོགས་སྤོས་པས་གསང་གནས་སོགས་ཀྱི་རྩ་ནང་ཁེངས་ཤིང་མཐར་ལུས་ཐམས་ཅད་གང་ནས་
ཤེལ་གྱི་ཁང་པར་མར་མེ་སྦར་བ་བཞིན་དུ་བསམ་མོ། །བདེ་བའི་བོགས་འདོན་ནི། རོ་རྐྱང་གཉིས་ཀྱི་
མར་སྣ་དྷུ་ཏིའི་མར་སྣེའི་ནང་དུ་སྡུད་མཆུ་གཅིག་གི་ནང་དུ་ཤན་མཆུ་གཉིས་བཙུད་པ་བཞིན་བྱས་པའི་
དྷ་ཏིའི་མར་སྣའམ་ནོར་བུའི་དབུས་ཀྱི་ཐིག་ལེ་ལ་རོ་རྐྱང་གི་རླུང་གིས་བུས་པས། དེ་ལས་གཏུམ་མོའི་
-313 -



ཙ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མེ་ཕྲ་ལ་རིང་ཞིང་རྣོ་བ་འབར་ནས་སྤྱི་བོའི་བར་སོང་སྟེ་སྤྱི་བོའི་ཧཾ་ཡིག་དཀར་པོ་མགོ་ཐུར་དུ་བསྟན་པ་
ལ་རེག་པས་དེ་ཉིད་གཡོ་ཞིང་འགུལ་ནས་བའི་ནུ་མ་ལྟ་བུ་བྱང་སེམས་འཛག་པར་གྱུར་ནས་དེ་ལས་
བྱང་སེམས་བབས་པས་རྩ་ནང་ནས་ཐིག་ལེའི་ནང་དུ་ལྷུང་བ་ལས་སླར་མེ་ཆེར་འབར་བས་བྱང་སེམས་
ཆེར་བཞུས་ནས་བདེ་བ་ཆེན་པོས་བརྒྱལ་འགྲོ་བ་ཙམ་དུ་བསམ་མོ། །
སྐབས་གཞན་དུ་ཡང་གཏུམ་མོ་ཁྱད་པར་ཅན་བསྒོམ་ན་རང་ལྷར་གསལ་བའི་རྩ་གསུམ་འཁོར་
ལོ་བཞི་དང་བཅས་པ་གསལ་བཏབ་པའི་ལྟེ་བའི་འོག་ཙམ་ན་དྷུ་ཏིའི་མར་སྣ་ཡོད་པའི་ནང་དུ་རོ་རྐྱང་
གཉིས་ཀྱི་མར་སྣེ་བཅུག་པའི་དྷཱུ་ཏིའི་ནང་དེར་ཨ་ཐུང་ཤད་ཀྱི་རྣམ་པ་ཅན་དམར་པོ། སྙིང་གར་ཧཱུྃ་ཡིག་
སྔོན་པོ་མགོ་ཐུར་དུ་བསྟན་པའི་ཐིག་ལེའི་ནང་དུ་འཇམ་དཔལ་རྡོ་རྗེའི་ངོ་བོ་ཚུ་སེར་པོ། མགྲིན་པར་ཨ་
ཐུང་༑ སྤྱི་བོའི་རྩ་འཁོར་ལ་ཧཱུྃ་ཡིག་དཀར་པོ་མགོ་ཐུར་དུ་བལྟ་བ་གསལ་བཏབ། སྣ་བུག་གཉིས་ནས་
རླུང་ནང་དུ་རྔུབས་པས་རོ་རྐྱང་ཏིར་གྱིས་གང་། དྷ་ཏིའི་མར་སྣ་ནས་ནང་དུ་ཞུགས་ཨ་ཐུང་ལ་སིབ་
ཀྱིས་ཐིམ་པར་བསམས་ལ་རླུང་བཟུང་མི་ཐུབ་པའི་ཚེ་ཕྱིར་སངས་ཀྱིས་འབུད་པ་ཡང་ཡང་བསྒོམས་
ནས༑ ཨ་ཐུང་ལས་མེ་ཕྲ་མོ་འབར་བས་སྙིང་གའི་ཡི་གེ་ལ་གཡོན་དུ་སྐོར་བ་བྱས་ནས་མགྲིན་པར་
སོང་༑ དེའི་ཨ་ཐུང་ལ་སྐོར་བ་བྱས་ནས་སྤྱི་བོའི་ཧཾ་ཡིག་ལ་གཡོན་དུ་བསྐོར་བས། དེ་ལས་བྱང་སེམས་
བབས་པ་རིམ་གྱིས་ལྟེ་བའི་ཨ་ཐུང་གི་སྟེང་ལྷུང་བས་མེ་འབར་བའི་ཁར་མར་ཁུ་བླུགས་པ་བཞིན་སླར་
ཡང་གཏུམ་མོ་ཇེ་ཆེར་འབར་བ་རིམ་གྱིས་སྤྱི་བོའི་བར་སོང་། དེ་ནས་སྣ་བུག་གཡས་ནས་ཕྱིར་ཐོན་པ་
སེམས་ཅན་ཐམས་ཅད་ལ་ཕོག་པས་སེམས་ཅན་ཐམས་ཅད་དཔའ་བོ་དང་རྣལ་འབྱོར་མར་བསྒྱུར།
སྔོན་ནས་གྲུབ་པའི་དཔའ་བོ་དང་རྣལ་འབྱོར་མ་རྣམས་ཀྱི་བྱང་སེམས་དཀར་དམར་ཐམས་ཅད་དྲངས་
ཏེ་རང་གི་སྣ་བུག་གཡོན་ནས་ཞུགས་ཏེ་སྤྱི་བོ་ལ་སོགས་པའི་རྩ་འཁོར་ཐམས་ཅད་གང་ནས་བདེ་བ་
ཆེན་པོ་རྒྱས་པར་ཡང་ཡང་བསྒོམས་པས་བདེ་བའི་བོགས་འདོན་ཕུལ་དུ་བྱུང་བ་ཡིན་ནོ། །
རྩ་བཤད་རྒྱུད་དོན་སྨྲ་ལ་ཟླ་མེད་པ། །འཕགས་པ་ཡབ་སྲས་གཞུང་གི་མན་ངག་ལ། །འཁྲུལ་
བྲལ་རྟ་ནག་འགོས་དང་མར་པའི་ལུགས། །ཇི་བཞིན་གསལ་མཛད་འཇམ་མགོན་བླ་མར་འདུད། །དེ་
ཡི་ལུགས་བཟང་བསྲེ་བསླད་དང་བྲལ་བ། །ཚང་ལ་མ་ནོར་སྲད་རྒྱུད་ལུགས་འཛིན་མཆོག །དཔལ་
ལྡན་དོན་ཡོད་མཁས་གྲུབ་ལ་ཕྱག་འཚལ། །དེ་ཡི་ཞབས་པད་ཡུན་དུ་བསྟེན་བྱས་པས། །དགྱེས་
བཞིན་སྩལ་བའི་གདམས་པ་རིན་ཆེན་དབང་། །རིམ་གཉིས་ལམ་བཟང་སངས་རྒྱས་ལས་དཀོན་པ། །
-314-



E-
༄༅། །གསང་འདུས་རྫོགས་རིམ་རིམ་ལྔ་གདན་རྫོགས་ཀྱི་སྙིང་པོ། །༼ར༽
འདི་འདྲ་ཐོས་པའི་བསོད་ནམས་ཨེ་མ་ཧོ། །འདིར་འབད་བསོད་ནམས་ཇི་སྙེད་བསགས་པ་དེས། །
འདི་ནས་ཕྱི་མའི་དུས་ཀྱི་མཐར་ཐུག་བར། །དངོས་གྲུབ་རྩ་བ་བླ་མ་མཉེས་བྱེད་ཅིང་། །དེ་ཡི་དམ་ཆོས་
འཛིན་ལ་ཟླ་མེད་ཤོག །ཐུན་མོང་ཐུན་མོང་མིན་པའི་ལམ་བཟང་གིས། །མར་གྱུར་མ་རིག་འཁྲུལ་པའི་
འགྲོ་བ་ཀུན། །རིམ་གྱིས་རིམ་བཞིན་ས་ལམ་ལ་དྲངས་ནས། །དཔལ་ལྡན་དཔལ་མངའ་ཟུང་འཇུག་
ལ་འགོད་ཤོག །འཇམ་མགོན་བླ་མའི་ཐུགས་བསྐྱེད་བྱིན་རླབས་དང་། །བཀའ་སྲུང་ནག་པོ་ཆེན་པོའི་
མཐུ་ནུས་དང་། །འདུན་ལྡན་རྒྱ་མཚོའི་ཐོས་བསམ་སྒོམ་པའི་མཐུས། །ཞྭ་སེར་ལུགས་བཟང་ཕྱོགས་
མཐར་རྒྱས་པར་ཤོག ། །
ཅེས་རིམ་ལྔའི་སྨར་དམར》ཁྲིད་འདི་ནི་ཞོག་གུར་སྨོན་རི་ཁྲོད་དུ་རྡོ་རྗེ་འཆང་ཆེན་པོ་དོན་ཡོད་མཁས་གྲུབ་དཔལ་
བཟང་པོས་ཆོས་ཐུན་དགུ་དགྱེས་བཞིན་དུ་སྩལ་སྐབས་ཟིན་བྲིས་རགས་རིམ་བྲིས་པ་སླར་ཡང་ཡི་གེར་འགོད་ཆོག་པའི་གནང་
བ་ཞུས་ཏེ་གང་དེའི་བཀའ་འབངས་ངག་དབང་བྱམས་པས་རང་གི་དྲན་པ་གསོ་ཕྱིར་ཕུར་བུ་ལྕོག་ཏུ་བྲིས་པ་དགེ་ལེགས་འཕེལ། །
སརྦ་མངྒལཾ།། །།
-315-



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །དཔལ་རྡོ་རྗེ་འཇིགས་བྱེད་ཀྱི་བསྐྱེད་
རིམ་ཟ་མ་ཏོག་གི་སྙིང་པོ་
བཞུགས་སོ། །
ཕྱག་འཚལ། །འཇིགས་པ་མཐའ་དག་འཇིགས་བཞིན་རྡོ་རྗེ་ཡི། །ཕྱི་ནང་གསང་
༈ ན་མོ་གུ་རུ་མཉྫགྷོ་ཥཱ་ཡ། ཡེ་ཤེས་ལྔ་ཡི་རང་བཞིན་རྡོ་རྗེ་ཡི། །ཕྱི་ནང་གསང་བའི་གཤིན་རྗེ་
མཐར་བྱེད་པ། །འཇིགས་པ་མཐའ་དག་འཇིགས་བྱེད་དཔའ་བོ་ཆེ། །བླ་མ་ཡི་དམ་དབྱེར་མེད་ལ་
ཕྱག་འཚལ། །རྣལ་འབྱོར་བླ་མེད་རྒྱུད་ཀྱི་སྙིང་པོའི་དོན། །ཇི་བཞིན་གཟིགས་ནས་འགྲོ་ལ་སྣང་
མཛད་པ། །ལཱ་ལི་ཏ་དང་རྭ་ལོ་ཙོང་ཁ་པའི། །བཞེད་དོན་རིམ་པ་དང་པོའི་རྣམ་གཞག་འཆད། །
དེ་ལ་འདིར་རྣལ་འབྱོར་བླ་ན་མེད་པའི་ཕ་རྒྱུད་དང་མ་རྒྱུད་གཉིས་ཀའི་གནད་ཚང་བ་དཔལ་རྡོ་
རྗེ་འཇིགས་བྱེད་ལྷ་བཅུ་གསུམ་མའི་སྒྲུབ་ཐབས་ཟ་མ་ཏོག་ནས་འབྱུང་བ་ལྟར་ཉམས་སུ་ལེན་པ་ལ་
རྟེན་གྱི་གང་ཟག་བྱང་ཆུབ་མཆོག་ཏུ་སེམས་བསྐྱེད་ནས་སྤྱོད་པ་ཕྱིན་དྲུག་ལ་སློབ་པའི་ཐུན་མོང་ལམ་
སྦྱངས་སྔོན་དུ་བཏང་ནས། རྡོ་རྗེ་སློབ་དཔོན་མཚན་ཉིད་དང་ལྡན་པ་ཚུལ་བཞིན་དུ་བསྟེན་ནས་འདིའི་
དཀྱིལ་འཁོར་དུ་ཞུགས་ཏེ་དབང་བསྐུར་ལེགས་པར་ཐོབ་ཅིང་། དམ་ཚིག་དང་སྡོམ་པ་མིག་འབྲས་
ལྟར་བསྲུང་ཞིང་གཞན་དོན་དུ་རྡོ་རྗེ་ཐེག་པའི་ཉེ་ལམ་ཟབ་མོས་ཚེ་གཅིག་ཉིད་ལ་རྡོ་རྗེ་འཆང་གི་གོ་
འཕང་མངོན་དུ་བྱེད་པ་ལ་རིངས་པ་ཞིག་གིས། དུར་ཁྲོད་སོགས་ཡིད་དང་མཐུན་པའི་གནས་སུ་དང་
པོ་ཁྲུས་བྱ་ཞིང་། གནས་ཁང་བྱི་དོར་བྱས་ཏེ་མེ་ཏོག་གཅལ་དུ་བཀྲམ་བྲིས་སྐུ་མདུན་དུ་བཤམས། འཇིག་
རྟེན་ལས་འདས་མ་འདས་ཀྱི་གཏོར་མ་དང་ནང་མཆོད་རྡོར་དྲིལ་སོགས་ཡོ་བྱད་རྣམས་ཚོགས་པར་
བྱས་ཏེ། སྟན་བདེ་བ་ལ་ཁ་ལྷོར་ཕྱོགས་ཏེ་འདུག་པའམ་འདུག་པར་མོས་ནས། བདུད་རྩི་རིལ་བུས་ཁ་
དག་པར་བྱས་ཏེ་ཇི་ལྟར་ཉམས་སུ་ལེན་ཚུལ་ལ་ཐུན་དངོས། ཐུན་མཚམས། སྐབས་གཞན་གྱི་ཚེ་ཆོ་ག་
རྒྱས་བསྡུས་ཇི་ལྟར་བྱ་བ་དང་གསུམ། དང་པོ་ལ། ཐུན་གྱི་མགོར་ཇི་ལྟར་བྱ་བ། ཐུན་དངོས་དང༌།
- 316 -



( ༄༅། །དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་ཟ་མ་ཏོག་གི་སྙིང་པོ། །༼ལ༽
མཇུག་ཏུ་ཇི་ལྟར་བྱ་བ་གསུམ། དང་པོ་ལ། ནང་མཆོད་བྱིན་རླབས། སྔོན་འགྲོ་གཏོར་མ། བདག་
བསྐྱེད་ཀྱི་མཆོད་པ་བྱིན་རླབས། རྡོར་སེམས་བསྒོམ་བཟླས་དང་བཞི། །
དང་པོ་ནི། ཀུན་སློང་བྱང་ཆུབ་ཀྱི་སེམས་དང་ལྡན་པས་རང་ཉིད་སྐད་ཅིག་གིས་ཞེས་སོགས་
བརྗོད་ཅིང་། དེའི་ཚེ་རང་ཉིད་ཐ་མལ་གྱི་རྣམ་པ་དེ་ཉིད་རང་བཞིན་མེད་པར་ངེས་པའི་འབྲས་དུས་ཀྱི་
ཆོས་སྐུ་ལ་ང་རྒྱལ་བཞག་སྟེ། ངོ་བོ་ཆོས་སྐུ་དེ་ཉིད་ཡིན་པ་ལ་རྣམ་པ་སྣ་ཚོགས་པདྨ་ཉི་མའི་གདན་གྱི་
སྟེང་དུ་རྡོ་རྗེ་འཇིགས་བྱེད་ཡུམ་བཅས་སུ་བསྐྱེད་ལ། གསལ་སྣང་དང་ང་རྒྱལ་འདོན། རྡོར་དྲིལ་བྱིན་
རླབས་བྱས་ཏེ། ཧཱིཝཉྫིའི་སྔགས་བརྗོད་ཚེ་རང་གི་སྙིང་ག་ནས་འཇིགས་བྱེད་ཀྱི་ཚོགས་སྤྲོས་ཏེ་ནང་
མཆོད་ལ་གནས་པའི་བགེགས་བསངས། སྭ་བྷ་ཝའི་སྔགས་དོན་དྲན་ནས་ཐ་མལ་གྱི་སྣང་ཞེན་སྦྱངས།
འབྲས་དུས་ཀྱི་ཆོས་སྐུའི་གཟུང་རྣམ། ཡཾ་ལས་རླུང་། དེའི་སྟེང་དུ་རཾ་ལས་མེ། དེའི་སྟེང་དུ་མི་མགོའི་
སྐྱེད་བུ། དེའི་སྟེང་དུ་ཨ་ལས་ཐོད་པའི་ནང་དུ་དབུས་དང་ཕྱོགས་བཞིར་བྷོ་སོགས་གཤེགས་པ་ལྔའི་ས་
བོན་དང་། མཚམས་བཞི་དང་དབུས་སུ་ལཾ་སོགས་གཤེགས་མ་ལྔའི་ས་བོན་ཡོངས་སུ་གྱུར་པ་ལས་
གླང་པོ་ཆེའི་ཤ་ནས་དྲི་ཆུའི་བར། ཤ་ལྔ་དང་བདུད་རྩི་ལྔ་སོ་སོའི་རྣམ་པ་ཅན་གྱི་སྟེང་དུ་རང་རང་གི་
མིང་ཡིག་དང་པོ་ (ད་གོ་)ནས་མུའི་བར་གྱིས་མཚན་པ་གསལ་བར་དམིགས་ཏེ། དེ་དག་གི་སྟེང་དུ་ཨོཾ་
ཨཱཧཱུྃ་གསུམ་མས་རིམ་ནས་བརྩེགས་ཏེ་གནས་པ་ལས་འོད་ཟེར་འཕྲོས། རྡོ་རྗེ་གསུམ་གྱི་ལྷ་ཚོགས་
རྣམས་བཀུག་སྟེ་སོ་སོར་ཐིམ་པ་རིམ་གྱིས་རྫས་རྣམས་ལ་ཐིམ་པས་སྦྱངས་རྟོགས་སྔར་གསུམ་བྱས་ཏེ་
སྒྲུབ་ཐབས་ཀྱི་ཚིག་རིས་ལྟར་བསྒོམ། དེ་ནས་ནང་མཆོད་ཀྱིས་སྔོན་འགྲོའི་མཆོད་གཏོར་བསངས།
སྟོང་པར་སྦྱངས། མཆོད་པའི་སྣོད་དང་རྫས་རྣམས་སྔགས་དང་ཕྱག་རྒྱ་ཏིང་ངེ་འཛིན་གསུམ་གྱི་ངོ་བོ་
རྣམ་པ་ཁྱད་པར་གསུམ་ལྡན་དུ་བྱིན་གྱིས་བརླབས། གཏོར་མ་ཡང་ནང་མཆོད་ལྟར་བྱིན་གྱིས་བརླབས།
དེ་ནས་རང་གི་སྙིང་ག་ནས་འོད་ཟེར་སྤྲོས་ཏེ་ཕྱོགས་སྐྱོང་བཅོ་ལྔ་བཀུག་སྟེ་སྟེང་འོག་ཕྱོགས་མཚམས་
རྣམས་སུ་འཁོད་པ་དང་། རང་གི་མདུན་དུ་ཆོས་རྒྱལ་ནང་སྒྲུབ་ལ་ལྷ་མོ། ཙ་མུཎྜི། ལས་བཞིའི་གཤིན་
རྗེ་རྣམས་ཀྱིས་བསྐོར་བ་སྤྱན་དྲངས། ཕྱོགས་སྐྱོང་རྣམས་ལ་ཐ་མལ་གྱི་སྣང་ཞེན་སྦྱངས་ཏེ་འཇིགས་
བྱེད་ཡུམ་བཅས་སུ་བསྐྱེད་ལྗགས་བྱིན་གྱིས་བརླབས། ཐོག་མར་ཡ་མ་ར་ཛ་ཚར་གཅིག་གིས་སྔོན་
འགྲོ་གཏོར་མའི་ཕུད་མདུན་གྱི་ནམ་མཁར་འཇིགས་བྱེད་ཀྱི་དཀྱིལ་འཁོར་པ་རྣམས་སྐད་ཅིག་གིས་
གསལ་བ་ལ་ཕུལ་བས་ལྷག་མ་འབྱུང་པོ་རྣམས་ཀྱིས་ལོངས་སྤྱོད་རུང་དུ་བྱིན་གྱིས་བརླབས། དེ་ནས།
-317 -



༄༅། ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཨོཾ་བྷུ་ཙ་ར་ཎཾ། ཞེས་པ་ནས། ཨུཏ་ཏ་ར་ཏི་གཱ་ཡ་ཞེས་པའི་བར་གྱིས་ཉེ་སྙིང་ཡི་གེ་བདུན་པ་དང་།
གཤིན་རྗེ་འཁོར་བཅས་ཀྱི་མིང་ཡིག་སྤེལ་ནས་འབུལ་བ་ཡིན་ལ། དེ་ཡང་བྷུ་ཙ་ར་ཎཾ། ཆོས་རྒྱལ། པཱ་
ཏཱ་ལ་ཙ་ར་ཡ་ནི། ཙ་མུཎྜི། ཁེ་ཙ་ར་ཡ་ནི། མ་མོ་ཆེན་མོ་འདོད་ཁམས་དབང་ཕྱུག་མ། པུར་བ་ནི་གཱ་ཎཾ།
ཞི་བའི་གཤིན་རྗེ། དཀྵ་དཱི་གཱ་ཡ་ནི། རྒྱས་པའི་གཤིན་རྗེ། པཉྩི་མ་ཎཾ་ནི། དབང་གི་གཤིན་རྗེ། ཨུཏ་ཏ་
ར་ཏི་གཱ་ཡ་ནི། དྲག་པོའི་གཤིན་རྗེ་སྟེ་དེ་རྣམས་ལ་གཏོར་མ་འབུལ་སྔགས་དང་། ཨོ་ནས། བྷོ་ཕཊ་ཀྱི་
བར་ཡི་གེ་བཅུ་པ་དང་དབང་པོ་སོགས་ཀྱི་མིང་ཡིག་སྤེལ་བ་ཡིན་ལ། དེ་ཡང་རིམ་པ་བཞིན། །ཡ།
ཝ༑ ཀྱི། ཀོ། ཨེ། ཨ། དེ། བྷོ་རྣམས་ དབང་ པོ། གཤིན་རྗེ། ཆུ་ ལྷ། གནོད་ སྦྱིན། ཚངས་ པ། མེ་ལྷ།
སྲིན་པོ། རླུང་ལྷ། སའི་ལྷ་མོ་རྣམས་ཀྱི་མིང་ཡིག་ཡིན་པས་དེ་དག་གི་སྐབས་དང་། དངོས་སུ་མ་ཟིན་
པ་རྣམས་ལ། སརྦ་བྷུ་ཏེ་བྷྱ ཞེས་པས་གཏོར་མ་ལན་གསུམ་བར་དུ་ཕུལ། དཱ་ཤ་དཱིཀ་སོགས་ཀྱིས་ཆུ་
གཉིས་ཉེར་སྤྱོད་ནང་མཆོད་དང་བཅས་པ་ཕུལ་ཏེ། བཅོམ་ལྡན་ཆོས་རྗེ་ཞེས་སོགས་ཀྱིས་འཕྲིན་ལས་
བཅོལ། གཤིན་རྗེ་གཤེད་ཀྱི་ཡིག་བརྒྱ་བརྗོད་དེ་བཟོད་པར་གསོལ། དེ་རྣམས་ཀྱིས་རང་རང་གི་
ཕྱོགས་དང་ཕྱོགས་མཚམས་སུ་འཁོད་ནས་སྒྲུབ་ཐབས་བསྒོམ་པའི་བར་ཆད་བསྲུང་པར་ཞལ་གྱིས་
བཞེས་པར་བསམས། དེ་ནས་བདག་བསྐྱེད་མཆོད་པ་ཡང་སྔར་ལྟར་བྱིན་གྱིས་བརླབས། རྡོར་སེམས་
བསྒོམ་བཟླས་སྤྲོ་ན་སྒྲུབ་ཐབས་ལྟར་བྱ། །
གཉིས་པ་ཐུན་གྱི་དངོས་གཞི་ལ། དང་པོ་སྦྱོར་བའི་ཏིང་ངེ་འཛིན། དཀྱིལ་འཁོར་རྒྱལ་མཆོག་
ལས་རྒྱལ་མཆོག་གི་ཏིང་ངེ་འཛིན་དང་གསུམ། དང་པོ་ལ་འཆི་བ་ཆོས་སྐུར་འཁྱེར་བའི་ལམ་འཁྱེར།།
བར་དོ་ལོངས་སྐུར་འཁྱེར་བའི་ལམ་འཁྱེར། སྐྱེ་བ་སྤྲུལ་སྐུར་འཁྱེར་བའི་ལམ་འཁྱེར་དང་གསུམ།
དང་པོ་ལ་བསོད་ནམས་ཀྱི་ཚོགས་གསོག་པ། ཡེ་ཤེས་ཀྱི་ཚོགས་གསོག་པ། སྲུང་བའི་འཁོར་ལོ་
བསྒོམ་ཚུལ་དང་གསུམ། དང་པོ་ནི། རང་ཉིད་འཇིགས་བྱེད་དུ་གསལ་བའི་ཐུགས་ཀ་ནས་འོད་ཟེར་
འཕྲོས། འཇིགས་བྱེད་ཀྱི་རྟེན་བརྟེན་པའི་དཀྱིལ་འཁོར་ཡོངས་རྫོགས་གཙོ་བོའི་རིགས་བདག་ཏུ་རྩ་
བའི་བླ་མ་རྡོ་རྗེ་འཆང་གི་རྣམ་པ་ཅན་བཞུགས་པ། གཞན་ཡང་སངས་རྒྱས་དང་བྱང་སེམས་ཁྲོ་བོ་
རིགས་པའི་ཚོགས་དང་བཅས་པ་སྤྱན་དྲངས་ལ་ཕྱག་འཚལ་བ་དང༌། ཧྲུབྦིཧ་ཞེས་སོགས་ཀྱིས་
མཆོད་པ་འབུལ་བ་དང་། སྡིག་བཤགས། ཡི་རང་། བསྔོ་བ། སྐྱབས་སེམས། ལུས་འབུལ་བ། ལམ་
ལ་བརྟེན་པ་རྣམས་སྔོན་དུ་བཏང་ནས། སངས་རྒྱས་བྱང་ཆུབ་སེམས་དཔའ་རྣམས། །ཞེས་པ་ནས།
-38-



.：
，
( 1 ༄༅། །དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་ཟ་མ་ཏོག་གི་སྙིང་པོ། །ལ༽
མྱ་ངན་འདས་ལ་འགོད་ཅེས་པའི་བར་གྱིས་རིགས་ལྔའི་སྡོམ་པ་བཟུང་སྟེ། ཚད་མེད་བཞི་རྒྱུད་དང་
འདྲེས་ངེས་པ་བསྒོམ། བསོད་ནམས་ཀྱི་ཚོགས་བསགས། དེ་ནས་ཡེ་ཤེས་ཀྱི་ཚོགས་གསོག་པ་དང་
འཆི་བ་ཆོས་སྐུར་འཁྱེར་བའི་ལམ་འཁྱེར་ཕྱོགས་གཅིག་ཏུ་བསྒོམ་པ་ནི། བླ་མེད་ཀྱི་ལམ་རིམ་པ་
གཉིས་ཀྱིས་ཐ་མལ་གྱི་སྐྱེ་ཤི་བར་དོ་གསུམ་ལམ་དང་འབྲས་བུའི་སྐབས་ཀྱི་སྐུ་གསུམ་དངོས་གནས་
པར་བསྒྱུར་ཏེ་སྙིགས་དུས་ཀྱི་ཚེ་ཐུང་གཅིག་ལ་ཟུང་འཇུག་གི་གོ་འཕང་མངོན་དུ་བྱེད་པའི་ཟབ་གནད་
ཕར་ཕྱིན་ཐེག་པ་དང་། རྒྱུད་སྡེ་འོག་མ་གསུམ་ལ་མེད་པའི་ཐབས་མཁས་ཁྱད་པར་ཅན་ཡིན་པས། དེ་
ལྟར་ན་རང་ཉིད་ལ་མ་འོངས་པ་ན་འོང་རྒྱུའི་ལས་ཉོན་གྱིས་འཆི་བའི་ཚེ། ས་ཆུ་མེ་རླུང་། སྣང་མཆེད་
ཐོབ་གསུམ་རིམ་གྱིས་ཐིམ་པའི་མཐར། གཞིའི་འཆི་བ་འོད་གསལ་དང་། དེའི་མཐར་བར་དོ་གྲུབ་སྟེ་
སྐྱེ་སྲིད་དུ་ཉིང་མཚམས་སྦྱོར་བ་ཡིན་པས། དེའི་དང་པོ་འཆི་བ་ཆོས་སྐུར་འཁྱེར་བའི་ལམ་འཁྱེར་ནི།
རང་འཇིགས་བྱེད་ཡུམ་བཅས་སུ་གསལ་བའི་སྦྱོར་མཚམས་ནས་འོད་ཟེར་དམར་པོ་བདེ་བ་ཆེན་པོའི་
ངོ་བོར་གྱུར་པ་འཕྲོས་ཏེ། སྣོད་བཅུད་ཐམས་ཅད་འོད་དུ་ཞུ་བ་རང་ལ་ཐིམ་པས་སྨིག་རྒྱུ་ལྟ་བུའི་སྣང་
བ་ཤར། རང་ཐུགས་ཀའི་ཧཱུྃ་ལ་ཐིམ་པས་དུ་བ་ལྟ་བུ་དང་། ཧཱུྃགི་ཞབས་ཀྱུ་ཨུ་ཧ་ལ་ཐིམ་པས་མེ་ཁྱེར་
ལྟ་བུ་དང་། ཧ་ཧའི་མགོ་བོ་ལ་ཐིམ་པས་མར་མེ་ལྟར་འབར། མགོ་བོ་ཟླ་ཚེས་ལ་ཐིམ་པས་སྣང་བ་
དཀར་ལམ་པ། ཟླ་ཚེས་ཐིག་ལེ་ལ་ཐིམ་པས་མཆེད་པ་དམར་ལམ་པ། ཐིག་ལེ་ནཱ་ད་ལ་ཐིམ་པས་ཉེར་
ཐོབ་ནག་ལམ་པ་ཤར་བའི་མོས་པ་བྱེད། དེ་ནས་སྔགས་དོན་ལྟར་རང་དང་ཚོགས་ཞིང་གི་ལྷ་སོགས་
ཆོས་ཐམས་ཅད་རང་བཞིན་གྱིས་རྣམ་པར་དག་པའི་སྟོང་པ་ཉིད་དང་། སྟོང་པ་ཉིད་དེ་ལ་རང་གི་ཤིན་
ཏུ་ཕྲ་བའི་སེམས་ཆུ་ལ་ཆུ་བཞག་གི་ཚུལ་དུ་གཉིས་སྣང་ནུབ་པའི་འབྲས་དུས་ཀྱི་ཆོས་སྐུ་ཐོབ་པར་མོས་
ནས༑ ཆོས་སྐུ་དེ་ངའོ་སྙམ་པའི་ང་རྒྱལ་བཞག་སྟེ་ཡུན་ཅི་རིང་བསྒོམ་པ་ནི་བཤད་མ་ཐག་པའི་སྔགས་
དོན་རང་དང་ཚོགས་ཞིང་གི་ལྷ་དང་ཞེས་སོགས་ཀྱིས་གསལ་བར་བཤད་པ་དེ་ཡིན་ནོ། །དེ་ནས་གཙོ་
བོ་ཆོས་སྐུའི་ང་རྒྱལ་མ་དོར་བའི་ངང་ནས་སེམས་ཅན་གྱི་དོན་བྱེད་པའི་སྨོན་ལམ་དྲན་པར་བྱས་ཏེ།
སྟོང་པའི་ངང་ལས། འབྱུང་བཞི་རིམ་བརྩེགས། ཐུན་མོང་བའི་སྲུང་འཁོར་ཚིག་རིས་ལྟར་བསྒོམས་
པའི་དབུས་སུ་ཐུན་མོང་མ་ཡིན་པའི་སྲུང་འཁོར་འཁོར་ལོ་སེར་པོ་རྩིབས་བཅུ་པ་སྟེང་འོག་གི་རྩིབས་
གཉིས་ཀྱི་སྦུབས་སྤྲད་པའི་མཚམས་ནས་ཕྱོགས་མཚམས་ཀྱི་རྩིབས་བརྒྱད། རལ་གྲི་སོ་གཉིས་ལྟ་བུ་
རྣོ་ངར་དང་ལྡན་པ། སྦུབས་སྟོང་གི་དབུས་སྟེང་འོག་ཕྱོགས་མཚམས་ཀྱི་རྩིབས་ཀྱི་རྩེ་མོ་རྣམས་ཀྱི་སྟེང་
-319 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དུ་གདན་སུམ་བརྩེགས་རེ་རེ། དབུས་སུ་རང་ཉིད་གནོད་མཛེས་ཡབ་ཡུམ་བསྐྱེད་པའི་ཡུམ་གྱི་ཐུགས་
ཀར་ཁྲོ་བོ་བཅུ་བསྐྱེད་དེ་རིམ་གྱིས་པདྨ་ནས་ཕྱུང་སྟེ་རང་རང་གི་གདན་ལ་འཁོད་ནས་རྡོ་རྗེ་འབར་བའི་
འོད་ཟེར་སྤྲོས་ཏེ་གདུག་པ་ཅན་ཐམས་ཅད་ཚར་བཅད་པར་བསམ། །
གཉིས་པ་བར་དོ་ལོངས་སྐུར་འཁྱེར་བའི་ལམ་འཁྱེར་ལ། རྟེན་གཞལ་ཡས་ཁང་བསྐྱེད་པ། བརྟེན་
པ་ལྷ་བསྐྱེད་པ་གཉིས། དང་པོ་ནི། འཁོར་ལོའི་ལྟེ་བའི་དབུས་ཀྱི་རང་ཉིད་གནོད་མཛེས་ཡོངས་སུ་
གྱུར་པ་ལས་རྡོར་སེམས་དང་། དེ་ཡོངས་སུ་གྱུར་པ་ལས་ཆོས་འབྱུང་ཕྱི་དཀར་ལ་ནང་དམར་བ། སྟེང་
གི་རྒྱབ་མདུན་གྱི་ཟུར་གཉིས་དང་། འོག་ཏུ་ཟུར་གཅིག་སྟེ་ཤེས་རབ་མའི་སྐྱེ་གནས་འདྲ་བའམ། ཡང་
ན་དམར་གཏོར་མགོ་མཇུག་སློག་པ་ལྟ་བུ་གང་བདེ་བསྒོམ། དེའི་ནང་དུ་སྣ་ཚོགས་པདྨ་དང་། དེའི་
སྟེང་དུ་སྣ་ཚོགས་རྡོ་རྗེ་རྭ་གསུམ་མའམ། རྭ་ལྔ་མ། རྭ་རྣམས་རྭ་ཁྲའམ་ཕྱོགས་མདོག་ལྟེ་བ་སྔོན་པོ་གྲུ་
བཞི་པའི་སྟེང་དུ་ཧཱུཾ་དང་འཁོར་ལོ་ལས་རྣམ་སྣང་དཀར་པོ་ཞལ་གསུམ་ཕྱག་དྲུག་པ་བཞེངས་པ་དང་
བཞུགས་པ་གང་བདེ་བསྒོམ། དེ་ཡོངས་སུ་གྱུར་པ་ལས་གཞལ་ཡས་ཁང་དུར་ཁྲོད་དང་བཅས་པ་
བསྐྱེད་ལ་རིམ་གྱིས་གསལ་འདེབས་པ་ནི། གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞི་དང་
བཅས་པ། དེ་ཡང་རྩིག་པ་ཕྱི་ནས་ནང་དུ་དཀར་སེར་དམར་ལྗང་སྔོ་བའི་རིམ་པ་ལྔ། དེའི་སྟེང་དུ་རིན་
པོ་ཆེའི་ཕ་གུ །ནང་དུ་རྡོ་རྗེའི་ཕྲེང་བས་ཟླུམ་པོར་བསྐོར་བ་ལ་བརྟེན་པའི་ཀ་བ་བརྒྱད་ཀྱིས་བཏེགས་
པའི་གདུང་ཟླུམ། དེའི་སྟེང་དུ་གདུང་བཞི་མིག་མངས་རིས་སུ་བྲེས་པ། རེའུ་མིག་དབུས་མའི་སྟེང་དུ་
རྒྱ་ཕིབས་འགེལ་ལུགས། སྒོ་ཁྱུད་སྒོ་འགྲམ་རྣམས་ཀྱི་ཐོག་འབུབས་ཚུལ་དང༌། རྩིག་རྒྱུན་ཕ་གུ།
གསེར་གྱི་སྐ་རགས་བཞི་ཇི་ལྟར་ཡོད་པ་དང་། གསེར་སྣམ་གོང་མའི་སྟེང་དུ་ལྕམ་སྣེ་ཕྱིར་ཐལ་བའི་ཆུ་
སྲིན་ཁ་ནས་དྲ་བ་དྲ་ཕྱེད་འཕྱང་ཚུལ། དེའི་སྟེང་དུ་ཤར་བུ་མདའ་ཡབ་གདུགས་རྒྱལ་མཚན་སོགས་ཡོད་
ཚུལ༔ འདོད་སྣམ་དང་ཟླ་ཕྱེད་རྡོ་རྗེ་གང་དུ་ཡོད་པ། སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་པའི་
སྟེང་ན་ཀ་བ་བཞི་བཞིས་བཏེགས་པའི་རྟ་བབས་སྣམ་བུ་བཅུ་གཅིག་གི་རྒྱ་དཔངས་ཀྱི་ཚད་རྣམས་ཐིག་
རྩ་དང་། བློས་བསླངས་བརྩིགས་པའི་ལག་ཁྲིད་ཀྱི་སྒོ་ནས་རྣམ་པ་བློ་ལ་འཆར་ངེས་སུ་བསླབས་ཏེ་
བསྒོམ། རྟ་བབས་ཀྱི་གཡས་གཡོན་ན་དཔག་བསམ་གྱི་ཤིང་དང་། གྲུབ་ཐོབ་དང་། རྡོ་རྗེའི་རྭ་གུར།
མེ་རི། དུར་ཁྲོད་བརྒྱད་ཀྱི་རྣམ་པ་སྒྲུབ་ཐབས་ཀྱི་ཚིག་ཟིན་ལྟར་བསྒོམ་པར་བྱའོ། གཞལ་ཡས་ཁང་གི་
རེའུ་མིག་དགུ་པའི་དབུས་སུ་རླུང་དཀྱིལ། དེའི་སྟེང་དུ་པད་ཉི། ལྷོ་སོགས་ཕྱོགས་གསུམ་དང་། སྒོ་
-320 -



• 4
，
༄༅། །དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་ཟ་མ་ཏོག་གི་སྙིང་པོ། །༼ལ༽
བཞིར་སྣ་ཚོགས་པད་ཉི་ནང་གི་ཤར་དང་གྲྭ་བཞི་དང་། ཕྱིའི་གྲྭ་བཞིར་སྣ་ཚོགས་པད་ཟླའི་གདན་རེ་རེ་
བསྒོམ་པར་བྱའོ། ། །
གཉིས་པ་བར་དོ་ལོངས་སྐུར་འཁྱེར་བའི་ལམ་འཁྱེར་ནི། ཐ་མལ་པ་ལ་འཆི་བ་འོད་གསལ་ལས་
བར་དོའི་ལུས་དབང་པོ་ཀུན་ཚང་ཞིག་ཏུ་སྐད་ཅིག་གིས་འགྲུབ་པ། དེ་དང་རྣམ་པ་མཐུན་པར་གོང་གི་
ཆོས་སྐུའི་ང་རྒྱལ་གྱི་ངང་ནས་གདན་དབུས་མའི་སྟེང་དུ་ཨ་ཡིག་དང་པོ་ལས་ཟླ་བའི་དཀྱིལ་འཁོར།
དེའི་དབུས་སུ་རང་གི་གཉུག་སེམས་དྷིཡིག །དེ་ལས་རལ་གྲི་དྷིས་མཚན་པ། དེ་ལས་འོད་འཕྲོས།
བདེ་བར་གཤེགས་པ་རྣམས་སྤྱན་དྲངས་ཐིམ་པ་ཡོངས་སུ་གྱུར་པ་ལས་འཇམ་དབྱངས་སུ་བསྐྱེད་ལ་
གསལ་གདབ། དེས་ལམ་དུས་ཀྱི་སྒྱུ་མའི་སྐུ་དང་། འབྲས་དུས་ཀྱི་ལོངས་སྐུ་འགྲུབ་པའི་རྒྱུད་སྨིན་
བྱེད་ཁྱད་པར་ཅན་དུ་འགྱུར་བ་ཡིན་ནོ། །
གསུམ་པ་སྐྱེ་བ་སྤྲུལ་སྐུར་འཁྱེར་བའི་ལམ་འཁྱེར་ནི། ཐ་མལ་པའི་བར་དོ་ཕ་མའི་ཁུ་ཁྲག་གི་
དབུས་སུ་སྐྱེ་བ་བླངས་པ་མངལ་དུ་ཕུང་ཁམས་སྐྱེ་མཆེད་རྣམས་རིམ་གྱིས་གྲུབ་སྟེ་ཕྱིར་བཙའ་བ་དང་
རྣམ་པ་མཐུན་ཏེ་དེ་སྦྱོང་བྱེད་དུ་མངོན་བྱང་ལྔ་ལས་འབྲས་བུ་རྡོ་རྗེ་འཛིན་པ་བསྐྱེད་ཚུལ་ནི། འཇམ་
དཔལ་གྱི་ཐུགས་ཀར་ཨ་ལས་བྱུང་བའི་ཉི་མའི་དཀྱིལ་འཁོར། དེ་ལས་འོད་ཟེར་འཕྲོས་རིགས་ལྔ་
སོགས་སྤྱན་དྲངས། འཇམ་དཔལ་དང་བཅས་པ་ཉི་མ་ལ་ཐིམ་པ་དང་། དེའི་སྟེང་དུ་ཧཱུྃ་ཡིག་མཐིང་ག་
ལས་འོད་ཟེར་སྤྲོ་བསྡུ་བྱས་ནས་ཐིམ་པ་ཡོངས་སུ་གྱུར་པ་ལས་ཁྲོ་བོའི་རྡོ་རྗེ་ལྟེ་བ་ལ་ཧཱུཾ་གིས་མཚན་པ་
ལས་ཧཱུྃ་གི་རང་སྒྲ་སྒྲོག་བཞིན་པ། དེ་ལས་ཉི་མ་ལ་གནས་པའི་རྡོ་རྗེ་དང་། འཇིགས་བྱེད་ཡུམ་བཅས་
དང་༑ དཀྱིལ་འཁོར་ཡོངས་རྫོགས་སྤྲོས་ནས་སེམས་ཅན་ཐམས་ཅད་འཇིགས་བྱེད་ཀྱི་གོ་འཕང་ལ་
བཀོད། དེ་རྣམས་དང་སྤྲོས་པའི་འཇིགས་བྱེད་རྣམས་ཚུར་འདུས་ཏེ་རྡོ་རྗེ་ལ་ཐིམ། ཟླ་ཉི་རྡོ་རྗེ་ཧཱུྃ་དང་
བཅས་པ་ཡོངས་སུ་གྱུར་པ་ལས་དབུས་ཀྱི་གདན་ལ་རང་ཉིད་རྡོ་རྗེ་འཇིགས་བྱེད་ཡུམ་བཅས་སུ་བསྐྱེད་
ནས་རིམ་གྱིས་གསལ་གདབ་པར་བྱའོ། །དེ་ནི་ལམ་དུས་སུ་དག་མ་དག་གི་སྒྱུ་མའི་སྐུས་ལུས་རགས་
པ་འཛིན་པ་དང་། ལོངས་སྐུས་སྤྲུལ་སྐུ་རགས་པ་བཟུང་བ། སོ་སྐྱེས་མངོན་སུམ་དུ་མཐོང་བ་དང་རྣམ་
པ་མཐུན་ཞིང་དེའི་རྒྱུད་སྨིན་བྱེད་དུ་འགྱུར་རོ། །དེ་ཡང་རྭ་ལུགས་པ་རྣམས་ཞལ་གསུམ་གསུམ་བརྩེགས་
ཞལ་དང་། སྐྱོ་ལུགས་པ་རྣམས་གཡས་ཀྱི་གསུམ་དང་གཡོན་གྱི་གསུམ་མཐར་ཆགས་སུ་འདོད་པ་ལ་
རྗེ་རིན་པོ་ཆེས་རྭ་ཡི་རྩ་བའི་གཡས་ཞལ་གསུམ་དང་། གཡོན་ཞལ་གསུམ་གྱི་དབུས་མ་རེ་ལ་ཞལ་
- 321-



་
1༔
***
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དང་པོའི་ཐ་སྙད་མཛད་ཅིང་། ཕྱག་གི་གྱེས་ཚུལ་ཡང་གཡས་གཡོན་དུ་མདུན་ཕྱག་བརྒྱད་རེ་དང༌།
རྒྱབ་ཕྱག་བརྒྱད་རེ་སྟེང་ནས་འོག་ཏུ་བསྒྲིགས་པའི་སྟེང་གི་མཚམས་ནས་ཕྱག་རེ་རེ་ཐོན་པ་དེས་གླང་
ལྤགས་འཛིན་པར་བཞེད་པ་སོགས་མདོར་ན་ཞལ་ཕྱག །རྒྱན། ཕྱག་མཚན། ཞབས་མནན་རྣམས་
མངོན་རྟོགས་ལྟར་བསྒོམ་ཞིང་། དེའི་ཐུགས་ཀར་ཡེ་ཤེས་སེམས་དཔའ་དང་། ཏིང་ངེ་འཛིན་སེམས་
དཔལ། པང་ན་ཡུམ་རོ་ལངས་མ་བསྒོམས་ནས་མཁའ་གསང་བྱིན་གྱིས་བརླབས་ཏེ། ཡས་བབས་
མས་བརྟན་གྱིས་དགའ་བཞི་བསྐྱེད་ནས་རྟེན་བརྟེན་པ་ཐམས་ཅད་བདེ་སྟོང་དབྱེར་མེད་ཀྱི་རྣམ་རོལ་
ཏུ་བསྒོམས་ལ་རྗེས་ཆགས་ཀྱི་ང་རྒྱལ་བྱ་སྟེ། དེ་ནི་སྔར་བཤད་པའི་སྐུ་གསུམ་གྱི་གོ་འཕང་མྱུར་དུ་
འགྲུབ་པའི་ཉེ་རྒྱུ་དང་། བསྐྱེད་རིམ་གྱི་སྙིང་པོ་ཡིན་ནོ། །
གཉིས་པ་དཀྱིལ་འཁོར་རྒྱལ་མཆོག་གི་ཏིང་ངེ་འཛིན་བསྒོམ་པ་ལ། ལྷ་བསྐྱེད་ནས་མཛད་པ་
མཛད་དེ་དཀྱིལ་འཁོར་ལ་འགོད་པ། སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ་པ། ཡེ་ཤེས་པ་
བཅུག་ནས་དབང་བསྐུར་རྒྱས་གདབ་པའོ། །དང་པོ་ལ། ལྷ་བསྐྱེད་པ། མཛད་པ་མཛད་ནས་དཀྱིལ་
འཁོར་ལ་འགོད་པ་གཉིས། དང་པོ་ནི། རང་གི་ཐུགས་ཀའི་ཧཱུཾ་ཡིག་གི་འོད་ཟེར་གྱིས་མཁའ་ཁྱབ་ཀྱི་
སངས་རྒྱས་ཐམས་ཅད་བཀུག་ནས་རང་གི་ཞལ་དུ་བཅུག །ཐུགས་ཀར་རྗེས་ཆགས་ཀྱི་མེས་ཞུ་ནས་
རྡོ་རྗེའི་ལམ་ནས་ཡུམ་གྱི་པདྨར་བབས་པའི་ཐིག་ལེ་ཆ་གཉིས་སུ་གྱུར་པའི་ཆ་གཅིག་བྷོ་དང་བཅས་པ་
ཡོངས་སུ་གྱུར་པ་ལས་གཞལ་ཡས་ཁང་གདན་བཅས། ཆ་གཅིག་གདན་དེ་རྣམས་ཀྱི་སྟེང་དུ་ཆ་བཅུ་
བདུན་དུ་གྱུར་པའི་དབུས་དང་ཕྱོགས་མཚམས་བརྒྱད་དང༌། སྒོ་བཞིའི་ཐིག་ལེ་དེ་རྣམས་ཡོངས་སུ་
གྱུར་པ་ལས་རིམ་པ་བཞིན། ཧཱུྃ། ཀྵ། མ། མེ། དཱ། ཡ། ཙ། ནི། ར། ཛ། ས། དོ། རུ དེ་རྣམས་
ཡོངས་སུ་གྱུར་པ་ལས་རྡོ་རྗེ་སོགས་ཕྱག་མཚན་བཅུ་གསུམ་ས་བོན་དེ་རྣམས་ཀྱིས་མཚན་པ་ཡོངས་སུ་
གྱུར་པ་ལས་ལྷ་བཅུ་གསུམ་སྐུ་མདོག་ཕྱག་མཚན། རུས་རྒྱན། སྦྲུལ་རྒྱན་རྣམས་སྒྲུབ་ཐབས་
བཞིན་བསྒོམ། ཕྱི་ཡི་གྲྭ་བཞིའི་གདན་སྟེང་གི་ཐིག་ལེ་བཞི། ཎ་ཡོ་ནི་ར་ཡོངས་སུ་གྱུར་པའི་ཐོད་པ་
བདུད་རྩིས་གང་བ་བཞིར་བསྐྱེད་པར་བྱའོ། །
གཉིས་པ་སྤྲོས་ནས་མཛད་པ་མཛད་དེ་གདན་ལ་འཁོད་པ་ནི། ཐོག་མར་ཧཱིཀྐི༔བརྗོད་པས།
མངལ་དུ་བསྐྱེད་པའི་གཙོ་བོ་ཡབ་ཡུམ་གྱི་མིང་ནས་བོས་པ་ལྟར་བསྐུལ་ཏེ་ཡུམ་གྱི་བ་སྤུའི་སྒོའམ།
པདྨ་འམ། པདྨ་ནས་ཀྱང་ཡབ་ཀྱི་ཐུགས་ཀར་དྲངས། དེ་ནས་ཕྱིར་སྤྲོས་དཀྱིལ་འཁོར་ཡོངས་རྫོགས་
- 322 -



( ༄༅། །དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་ཟ་མ་ཏོག་གི་སྙིང་པོ། །༼ལ༽
དང་ཡབ་ཡུམ་ཟུང་སོགས་ནམ་མཁའ་གང་བ་སྤྲོས་པས་སེམས་ཅན་ཞེ་སྡང་ཤས་ཆེ་བ་རྣམས་ཀྱི་སྤྱི་
བོར་བཞུགས། བྱང་ཆུབ་ཀྱི་སེམས་ཀྱིས་དབང་བསྐུར། ཞེ་སྡང་གི་དྲི་མ་སྦྱངས། ཆོས་ཀྱི་དབྱིངས་ཀྱི་
ཡེ་ཤེས་ལ་བཀོད། སྤྲུལ་པ་དེ་རྣམས་གཅིག་ཏུ་བསྡུས་ཏེ་རང་གཙོ་བོ་ཡབ་ཡུམ་ལ་ཐིམ། དེ་བཞིན་དུ་
ཛི་ན་ཛིཀ་སོགས་སྔགས་རྣམས་བརྗོད་པས་ལྷ་དེ་རྣམས་བསྐུལ། རང་རང་གི་མཛད་པ་མཛད། སྤྲུལ་
པ་རྣམས་གཅིག་ཏུ་འདུས། ཕྱིའི་གཞལ་ཡས་ཁང་གི་གདན་སོ་སོའི་སྟེང་དུ་འཁོད་ཨོཾ་ཨཱཿཧཱུྃ་བརྗོད།
ཐོད་པ་བཞི་བསྐུལ་སེམས་ཅན་གཟུགས་སྒྲ་དྲི་རོ་བཞི་ལ་ཆགས་པ་རྣམས་སྦྱངས། རེག་བྱ་དང་ཆོས་
གཉིས་སྔ་མ་བཞི་ལ་ཚང་བས་ཟུར་དུ་སྦྱང་མི་དགོས་པ་ཡིན། ཐོད་པ་གྲངས་མེད་པ་རྣམས་སོ་སོ་ནས་
བཞིར་འདུས་ཏེ་གྲུ་བཞིའི་གདན་ལ་འཁོད། ཡི་གེ་གསུམ་བརྗོད་ཅིང་མངལ་ནང་གི་གཞལ་ཡས་ཁང་
བསྐུལ། མ་དག་པའི་སྣོད་སྦྱངས། གཅིག་ཏུ་འདུས། ཕྱིའི་གཞལ་ཡས་ཁང་ལ་ཐིམ་པར་གྱུར། དེ་
ལྟར་དཀྱིལ་འཁོར་རྒྱལ་མཆོག་ནི་གཞི་དང་ཆོས་མཐུན་མི་སྦྱོར་ཀྱང་། ལམ་དང་འབྲས་བུའི་སྐབས་སུ་
སྒྱུ་ལུས་དང་ལོངས་སྤྱོད་རྫོགས་སྐུས་གཞན་དོན་དུ་རྟེན་དང་བརྟེན་པའི་དཀྱིལ་འཁོར་སྤྲུལ་ནས་མ་
དག་པའི་སྣོད་བཅུད་སྦྱོང་བ་དང་རྣམ་པ་མཐུན་ཞིང་། མཐར་དེ་ལྟ་བུ་དངོས་གནས་ལ་འགྲུབ་པའི་
ནུས་པ་ཁྱད་པར་ཅན་འཇོག་པ་ཡིན་ནོ། ། །
གཉིས་པ་སྐྱེ་མཆེད་སོགས་བྱིན་གྱིས་བརླབ་པ་ནི། གཙོ་འཁོར་ཡབ་ཡུམ་ཐམས་ཅད་ཀྱི་རྩ་ཞལ་
གྱི་མིག་འབྲས་གཉིས་ཀྱི་དབུས་སུ་མིག་དབང་དང་དབྱེར་མེད་པའི་ཀླུ་ལས་འཁོར་ལོ་ཀིཾ་གིས་མཚན་
པ་ཡོངས་སུ་གྱུར་པ་ལས་རྡོ་རྗེ་མིག་དང་། དེ་བཞིན་དུ་རྩ་ཞལ་གྱི་རྣ་བ་གཉིས་དང་། སྣ་བུག་གཉིས་
དང་༑ ལྕེའི་རྩ་བ། དཔྲལ་བའི་དབུས། ལྟེ་བ་རྣམས་སུ་རྣ་དབང་སོགས་དང་ངོ་བོ་དབྱེར་མེད་པའི་ས་
བོན་ལས་ཕྱག་མཚན། དེ་ལས་རྡོ་རྗེ་རྣ་བ་ལ་སོགས་པ་སྒྲུབ་ཐབས་ལྟར་བསྒོམ། དེ་ནས། སྐུ་གསུང་
ཐུགས་བྱིན་གྱིས་བརླབ་པ་ནི། གཙོ་འཁོར་གྱི་ལྷ་ཡབ་ཡུམ་ཐམས་ཅད་ཀྱི་ཐུགས་ཀ་དང་། མགྲིན་པ་
དང༌། སྤྱི་བོ་རྣམས་སུ་ཧཱུྃ་སོགས་ལས། རྡོ་རྗེ་པདྨ་འཁོར་ལོ། །ཡི་གེ་དེ་དག་གིས་མཚན་པ་ཡོངས་སུ་
གྱུར་པ་ལས་ཐུགས་རྡོ་རྗེ་སོགས་ཀྱི་ཐུགས་ཀར་སླར་ཡང་ཕྱག་མཚན་ས་བོན་གྱིས་མཚན་པ་རང་གི་
ལུས་ངག་ཡིད་གསུམ་དང་དབྱེར་མེད་དུ་མོས་ཏེ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས། སྐུ་རྡོ་
རྗེ་རྣམ་སྣང་གི་ལྷ་ཚོགས། གསུང་རྡོ་རྗེ་འོད་དཔག་མེད་ཀྱི་ལྷ་ཚོགས། ཐུགས་རྡོ་རྗེ་མི་བསྐྱོད་པའི་ལྷ་
ཚོགས་སྤྱན་དྲངས་ཏེ་མདུན་གྱི་ནམ་མཁར་བཞུགས་པ་ལ་མཆོད་པ་ཕུལ། འོད་ཟེར་གྱིས་བཀུག་ནས་
-323 -



-，
：-
(ི ་༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཐུགས་རྡོ་རྗེའི་ལྷ་ཚོགས་རྣམས་ལྷ་རྣམས་ཀྱི་ཐུགས་རྡོ་རྗེ་ལ་ཐིམ་པས་དེ་བཞིན་གཤེགས་པ་ཐམས་
ཅད་ཀྱི་ཐུགས་རྡོ་རྗེའི་བདག་ཉིད་དེ་ངའོ་སྙམ་དུ་ང་རྒྱལ་འཇོག་ཅིང་། སརྦ་ཏ་ཐཱ་ག་ཏ་ཙིཏྟ་བཛྲ་སོགས་
བརྗོད། དེ་བཞིན་དུ་གསུང་རྡོ་རྗེ་རྣམས་སོ་སོར་ཐིམ་པས་དེ་བཞིན་གཤེགས་པ་ཐམས་ཅད་ཀྱི་གསུང་
དང་སྐུ་རྡོ་རྗེའི་བདག་ཉིད་དེ་ངའོ་སྙམ་དུ་བསམས་ལ་སྔགས་དོན་དྲན་པར་བྱའོ། །
གསུམ་པ་ཡེ་ཤེས་པ་དགུག་གཞུག་སོགས་ནི། ཨོཾ་ཧཱིཧ་བྷོ་ཞེས་སོགས་ཀྱི་སྔགས་དོན། ཨོ་ཚུར་
སྤྱོན་ཚུར་སྤྱོན་མཐུ་ཆེན་ཀྱེ། །བདག་གི་མཆོད་པ་སོ་སོར་བཞེས། །འདིར་བདག་བློ་དང་ལྡན་པར་
མཛོད། །ཧཱུྃ་སྭཱཧཱ། ཞེས་པ་ཡིན་པས་སྔགས་དེ་བརྗོད་པས་རང་བཞིན་གྱི་གནས་བདེ་སྟོང་དབྱེར་མེད་
ཆོས་སྐུའི་ངང་ནས་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་གྱི་ཡེ་ཤེས་པའི་དཀྱིལ་འཁོར་རྟེན་དང་
བརྟེན་པར་བཅས་པ་མདུན་གྱི་ནམ་མཁར་སྤྱན་དྲངས། ཧཱིཏྟིབརྗོད་ཅིང་། ནང་མཆོད་གཏོར་ནས་ཕྱི་
འབྲང་གི་བགེགས་བསྐྲད། མུངྒ་ར་ཛ་སོགས་སྒོ་བ་བཞིའི་སྔགས་བརྗོད་པས། སྔགས་དང་པོའི་ཚེ་ཡེ་
ཤེས་པ་རྣམས་དམ་ཚིག་པ་སོ་སོའི་སྟེང་དུ་བྱོན། གཉིས་པའི་ཚེ་བསྟིམ། གསུམ་པའི་ཚེ་འདྲེས། བཞི་
པའི་ཚེ་ཡེ་ཤེས་པ་རྣམས་དགྱེས་བཞིན་དུ་བཞུགས་པར་མོས། དེ་ནས། སླར་ཡང་གོང་གི་སྔགས་
བརྗོད་པས་དབང་ལྷ་སྤྱན་དྲངས། མཆོད་ཅིང་གསོལ་བ་བཏབ་པས་ལྷ་མོ་རྣམས་ཀྱིས་དབང་བསྐུར།
རིགས་སོ་སོ་ལ་རིགས་བདག་སོ་སོའི་རྒྱས་འདེབས་སྒྲུབ་ཐབས་བཞིན་བསྒོམ་པར་བྱའོ། །
གསུམ་པ་ལས་རྒྱལ་མཆོག་གི་ཏིང་ངེ་འཛིན་བཤད་པ་ལ། མཆོད་བསྟོད་བྱ་ཚུལ། ལྷ་བསྒོམ་
ཚུལ༑ དག་པ་དྲན་ནས་བཟླས་པ་ཇི་ལྟར་བྱ་ཚུལ་གསུམ། དང་པོ་ནི། རྒྱས་པར་ན་ཚིགས་བཅད་དང་།
བསྡུ་ན། སྔགས་ཙམ་གྱི་སྒོ་ནས་མཆོད་པ་འབུལ་བ་ལ་མཆོད་སྔགས་སོ་སོའི་ཨོ་ཞེས་བརྗོད་པ་དང་
མཉམ་དུ་མཆོད་ལྷ་སྤྲོས། མཆོད་སྔགས་དང་། པྲ་ཏིཙྪའི་སྐབས་སུ་ཕུལ། ཧཱུྃགི་སྐབས་སུ་བསྡུ་བ་ཡིན་
ལ༑ དེ་ཡང་མཆོད་ཡོན་ཞལ་དང་། ཞབས་བསིལ་ཞབས་ཀྱི་ལོང་བུ་མན་འཁྲུ་བ། དྲི་ཆབ་ཐུགས་ཀ།
མེ་ཏོག་དབུ། བདུག་སྤོས་ཤངས། སྣང་གསལ་སྤྱན། ཞལ་ཟས་ལྗགས། རོལ་མོ་སྙན། འདོད་ཡོན་
ལྔ་དང་རྒྱལ་སྲིད་སྣ་བདུན་འབུལ་བ་ཕྱི་བུམ་དབང་དང་འབྲེལ་བའི་མཆོད་པ། ཤ་ལྔ་བདུད་རྩི་ལྔ་
སྦྱངས་རྟོགས་སྦར་གསུམ་བྱས་ཏེ་གཙོ་བོའི་རིགས་བདག་གི་ཐུགས་ཀར་རྩ་བརྒྱུད་ཀྱི་བླ་མ་རྣམས་
བཞུགས་པ་ལ་ནང་མཆོད། རང་གི་སྤྱི་བོའི་ཐད་ནས་མཐེབ་སྲིན་གྱིས་འབུལ་བ་སོགས་ནི་གསང་
དབང་དང་འབྲེལ་བའི་མཆོད་པ། རང་ཉིད་གཙོ་བོ་ཡབ་ཡུམ་སྙོམས་པར་ཞུགས་ནས་ལྷན་སྐྱེས་ཀྱི་
-324 -



༄༅། །དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་ཟ་མ་ཏོག་གི་སྙིང་པོ། །༼ལ༽
བདེ་བ་བསྐྱེད་པ་ནི། ཤེར་དབང་དང་འབྲེལ་བའི་མཆོད་པ། བདེ་བ་དེས་སྟོང་ཉིད་ངེས་ཡུལ་དུ་བྱས་
ཏེ་བདེ་སྟོང་སྦྱར་བ་དབང་བཞི་པ་དང་འབྲེལ་བའི་མཆོད་པ་རྣམས་ཕུལ་ཏེ། འཁོར་རྣམས་ཀྱིས་གཙོ་
བོ་ལ་བྲག་ཆའི་དབྱངས་ཀྱིས་བསྟོད་པར་བསམས་ལ། འཇམ་དཔལ་གསེར་མདོག་མའམ། གཉིས་
མེད་ཐུན་མོང་མ་ཡིན་སོགས་ཀྱི་དོན་དྲན་པའི་སྒོ་ནས་བསྟོད། དེ་ནས་གཤིན་རྗེ་གཤེད་པོ་རབ་འཇིགས་
པ་སོགས་ཀྱིས་གཤེགས་པ་བཞི་དང་དེའི་རིགས་རྣམས་ལ་བསྟོད། སླར་ཡང་གཙོ་བོ་ལ། སངས་རྒྱས་
ཀུན་གྱི་དངོས་པོ་ཁྱོད། ཅེས་སོགས་ཀྱི་སྒོ་ནས་བསྟོད། །
གཉིས་པ་ལྷ་བསྒོམ་པའི་ཚུལ་ནི། ནང་མཆོད་བྱིན་རླབས་ནས་བཟུང་སྟེ་བསྟོད་པའི་བར་གྱི་ཚིག་
དེ་རྣམས་བརྗོད་པའི་ཚེ་ཐ་མལ་གྱི་སྣང་བ་བཀག་ནས་མཆོག་གི་སྣང་བ་ཁྱད་པར་ཅན་བསྐྱེད་དེ།
སྐབས་དེ་དང་དེའི་ལྷ་དེ་དངོས་ཡིན་སྙམ་པའི་མོས་པ་ཤུགས་དྲག་པོ་རེ་བྱས་ནས་འདིར་སླེབས་པ་ན།
དང་པོར་གཙོ་བོ་ཞལ་གཅིག་ཕྱག་གཉིས་པ་ལ་གསལ་སྣང་འདོན་ཞིང་རིམ་གྱིས་རྒྱ་བསྐྱེད་ནས་་་
མཐར་རྟེན་བརྟེན་པའི་དཀྱིལ་འཁོར་སྐྱེ་མཆེད་ཀྱི་ལྷ་དང་བཅས་པ་ལ་རེག་མཐོང་གི་མཚན་མ་བརྟན་
པོ་མ་རྙེད་བར་དུ་བསྒོམ། ང་རྒྱལ་ལ་སློབ་ཚུལ་ནི། རང་ཉིད་ཐ་མལ་པ་འདི་འཇིགས་བྱེད་དངོས་ཡིན་
སྙམ་དུ་བསྒོམ་པ་མིན་གྱི། ང་གདགས་གཞི་དང་བཅས་པ་རང་བཞིན་མེད་པའི་སྟོང་པ་ཉིད་ཡིན་པ་
ངེས་པར་བྱས་ཏེ་འབྲས་དུས་ཀྱི་ཆོས་སྐུ་ཐོབ་པར་མོས་ནས་ཆོས་སྐུ་དེ་ཉིད་ཀྱི་གཟུང་རྣམ་རྟེན་བརྟེན་
པའི་དཀྱིལ་འཁོར་གྱི་རྣམ་པར་ཤར་བ་དེ་ངའོ་སྙམ་དུ་བསྒོམ་པ་ཡིན། ཕྲ་མོ་ལ་བསླབ་ཚུལ་ནི། སྟེང་
གི་སྣ་རྩེར་ཕྱག་མཚན་དང་། འོག་གི་སྣ་རྩེར་ཐིག་ལེ་ཕྲ་མོ་བསྒོམ་ཚུལ་སོགས་ཤེས་པར་བྱས་ལ་བསླབ།
གསུམ་པ་དག་པ་དྲན་ནས་བཟླས་པ་བྱ་ཚུལ་ནི། དེ་ལྟར་འཇིགས་བྱེད་ཞལ་ཕྱག་ཡོངས་རྫོགས་
བསྒོམས་པས་གདུལ་བྱ་ལ་གཞི་ལམ་འབྲས་གསུམ་གྱི་རྣམ་གཞག་འདི་ལྟར་ཡིན་ཞེས་བརྡ་ཆོས་ཀྱི་སྒོ་
ནས་གོ་བར་བྱེད་པ་ལ། ཐོས་བསམ་གྱི་གཞི། གསུང་རབ་ཡན་ལག་དགུ་ཞལ་དགུ། དེའི་དོན་བདེན་
པ་གཉིས་རྭ་གཉིས་སོགས་གོ་བར་བྱེད་པ་ཡིན་ནོ། །བཟླས་པ་ཇི་ལྟར་བྱ་བ་ལ། ཕྲེང་བ་གསུང་རྡོ་རྗེར་
སྒྲུབ་ཐབས་ལྟར་བསྐྱེད། དེ་ནས་རང་གི་སྙིང་གར་ཉི་མའི་དཀྱིལ་འཁོར་གྱི་དབུས་སུ་ཏིང་ངེ་འཛིན་
སེམས་དཔའ་ཧཱུཾ་ཡིག །དེའི་མཐའ་སྐོར་དུ། ཡ་མ་རཱ་ཛ། དེའི་ནང་དུ་ཧཱིཏྟི དེའི་ནང་དུ་ཡ་མནྟ་ཀ་
རྣམས་ཁ་དོག་ནག་པོ་འོད་ཟེར་རབ་ཏུ་འབར་བ་ལ་དམིགས་ནས་གཙོ་འཁོར་ཐམས་ཅད་ཀྱི་ཞལ་དུ་
ཡོད་ནས་འུར་གྱིས་སྒྲོག་པར་བསམས་ལ། ཁྲོ་བོའི་སྤྲོ་བསྡུ་སོགས་ཀྱི་དམིགས་པ་བྱ། འཁོར་གྱི་ལྷ་
- 325 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རྣམས་ཀྱི་བཟླས་པའི་ཚེ་ཡང་རང་རང་གི་ཐུགས་ཀར་རང་རང་གི་སྔགས་ཕྲེང་གིས་བསྐོར་བ་ལ་
དམིགས་ནས་བཟླ་བར་བྱ། །བཟླས་པའི་གྲངས་ནི། ལས་རུང་ཙམ་ལ་ཧྲིལླིའབུམ། འཁོར་རྣམས་
དང་ཡེ་ཤེས་འབེབས་སྔགས་ལ་ཁྲི་རེ་བཟླ། སྤྱིར་བཏང་རྩ་སྔགས་འབུམ། ལས་སྔགས་སུམ་འབུམ།
ཉེ་སྙིང་བདུན་འབུམ། གཞན་རྣམས་སྔར་ལྟར་བཟླ་བར་གསུངས། །
གསུམ་པ་ཐུན་གྱི་མཐར་ཇི་ལྟར་བྱ་བ་ནི། ཐུན་བཞི་ཀའི་མཐའ་འམ། ཐུན་ཐ་མའི་མཐར་འདས་
མ་འདས་ཀྱི་གཏོར་མ་བྱིན་རླབས་བྱས་ལ། གཏོར་མགྲོན་དམ་ཚིག་པ་བསྐྱེད་ནས་ཡེ་ཤེས་པ་བཅུག །
ཕྱོགས་སྐྱོང་དང་ལས་གཤིན་ཡང་བསྐྱེད་ལ་སྒྲུབ་ཐབས་རང་ནས་འབྱུང་བ་བཞིན་གཏོར་མ་ཕུལ་ནས་
གཏང་རག་གི་མཆོད་པ་མདོར་བསྡུས་བྱས་ནས་བསྔོ་སྨོན་གྱི་མཇུག་ཏུ་དུར་ཁྲོད་སྲུང་འཁོར་དང་བཅས་
པ་གཞལ་ཡས་ཁང་ལ་ཐིམ་ཞེས་སོགས། ཉེར་བསྡུ་བྱས་རྗེས་འཇིགས་བྱེད་ཞལ་གཅིག་ཕྱག་གཉིས་
པའི་ང་རྒྱལ་གྱིས་ལངས་ཏེ། དེ་དང་མ་བྲལ་བའི་ངང་ནས་ཡུལ་དང་སྣང་བ་ཀུན་ཀྱང་རྡོ་རྗེ་འཇིགས་
བྱེད་དུ་བལྟ་བ། སྒོ་གསུམ་གྱི་བྱ་བ་ཀུན་སྔགས་ཀྱི་བདག་ཉིད་དུ་བསམས་ནས་བྱ་བ་ལ་འཇུག་པ་ནི་
སྤྱོད་ལམ་གྱི་རྣལ་འབྱོར་རོ། །བཟའ་བཏུང་གཏོར་མ་ལྟར་བྱིན་གྱིས་བརླབས་ལ་ཁ་ཐབ་ཁུང་དང༌།
ལག་པ་གཉིས་དགང་བླུགས་དང་། བཟའ་བཏུང་སྲེག་རྫས་སུ་མོས་ནས་ལྷ་ཐམས་ཅད་འདུས་པའི་
བདག་ཉིད་སྙིང་གའི་ཏིང་ངེ་འཛིན་སེམས་དཔའ་ལ་འབུལ་བའི་ཚུལ་གྱིས་ཟ་ཞིང་འཐུང་བ་ནི་ཁ་ཟས་
ཀྱི་རྣལ་འབྱོར་རོ། །ཉལ་བའི་ཚེ་སྔར་བཞིན་རིམ་གྱིས་བསྡུས་ནས་ཐབས་ཤེས་དང་ལྡན་པར་ཉལ་བ་
ནི་ཉལ་བའི་རྣལ་འབྱོར་རོ། །ནང་པར་ལྡང་བའི་ཚེ་ཙ་རྩི་ཀ་ལ་སོགས་པ་ལྷ་མོའི་དབྱངས་ཀྱིས་འོད་
གསལ་ལས་བཞེངས་པའི་དོན་དུ་བསྐུལ་བར་མོས་ནས་ལྡང་བ་ནི་ལྡང་བའི་རྣལ་འབྱོར་རོ། །ཁྲུས་ཀྱི་
ཚེ་དབང་བསྐུར་བའི་སྐབས་བཞིན་བྱེད་པ་ནི་ཁྲུས་ཀྱི་རྣལ་འབྱོར་རོ། །དེ་ལྟ་བུའི་ཚུལ་གྱིས་ཞག་རེ་ལ་
ཐུན་གསུམ་མམ། བཞི་བཞིར་མ་ཆག་པར་ཉམས་སུ་ལེན་པ་ནི་བསྐྱེད་པའི་རིམ་པ་ལ་སློབ་ཚུལ་ཡིན་
པས་ཐེག་པ་ཆེན་པོའི་རིགས་ཅན་སྙིང་རྗེ་ཆེན་པོའི་གཞན་དབང་གིས་སྙིགས་དུས་ཀྱི་ཚེ་ཐུང་གཅིག་ལ་
རྡོ་རྗེ་འཆང་གི་གོ་འཕང་བདེ་བླག་ཏུ་སྟེར་བར་བྱེད་པའི་ལམ་ཚང་ལ་མ་ནོར་བ་འདི་ལྟ་བུའི་སྒོ་ནས་
དལ་འབྱོར་གྱི་རྟེན་ལ་སྙིང་པོ་བླང་བར་བྱའོ། །
གསུམ་པ་སྐབས་གཞན་གྱི་ཚེ་ཆོ་ག་རྒྱས་བསྡུས་ཇི་ལྟར་བྱ་བ་ནི། རས་བྲིས་སོགས་ལ་བརྟེན་
ནས་བདག་མདུན་འཇུག་པ་གཅིག་པ་བྱེད་ན། རྡོར་དྲིལ་བྱིན་བརླབ། ལས་ཀྱི་རྡོ་རྗེས་སྙན་གསན་
-326-



()༄༅། །དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་ཟ་མ་ཏོག་གི་སྙིང་པོ། །༼ལ༽
འབུལ་བ། མེ་ཏོག་བཀྱེ་བསྡུ། མཎྜལ། རྡོར་སེམས་སྒོམ་བཟླས། ཚོགས་ཞིང་གི་མཇུག་ཏུ་བུམ་
བསྐྱེད། དེ་ནས་ལས་བུམ་གྱིས་དཀྱིལ་འཁོར་བསངས་ཏེ་བདག་མདུན་ཐ་མི་དད་དུ་བསྒྲུབ། སྤྲོ་
བསྡུའི་སྐབས་གཅིག་ཏུ་འདུས། ཤར་གྱི་མཚན་མ་དང་དབྱེར་མེད་དུ་གྱུར། ཅེས་སོགས་ནས། དེ་ནས་
ཕྱོགས་སྐྱོང་བཀུག་ཅིང་། ཕུར་གདབ་ལྷར་བསྐྱེད། འཇིག་རྟེན་ལས་འདས་མ་འདས་ཕྱོགས་གཅིག་ཏུ་
སྐྱེ་མཆེད་སོགས་བྱིན་གྱིས་བརླབ། འཇམ་དཔལ་རང་བཞིན་མའི་སྤྱན་འདྲེན་དང་། མཆོད་པའི་
སྐབས་རང་ཉིད་གཙོ་བོ་ལས་བྱེ་ནས་ཤར་སྒོའི་ནང་ཙམ་ནས་མཆོད་པ་འབུལ་བར་བསམས་ལ།
མཆོད་འབུལ་ཚིགས་བཅད་རྒྱས་པར་བྱ། གསང་མཆོད་སྐབས་རང་ཉིད་གཙོ་བོ་ལ་ཐིམ་པར་
བསམས། མཇུག་ཏུ། གཏོར་འབུལ་སྐབས་གཏོར་མགྲོན་གསར་དུ་བསྐྱེད་མི་དགོས་པ་ཡིན། བསྙེན་
པ་སོགས་ཀྱི་ཚེ་ཐུན་གཞན་ལ་བདག་བསྐྱེད་ཤིན་ཏུ་བསྡུ་ན་རང་ཉིད་འཇིགས་བྱེད་ཞལ་གཅིག་ཕྱག་
གཉིས་པར་གསལ་བའི་ཞེས་པ་ནས། རབ་ཏུ་དང་བས་བསྟེན་པར་བགྱི། །སེམས་ཅན་ཐམས་ཅད་
བདེ་བ་དང་ལྡན་པར་གྱུར་ཅིག །ཅེས་པ་ནས། མེ་དཔུང་ཕྱོགས་བཅུར་འཕྲོ་བར་གྱུར། ར་བའི་དབུས་
སུ་རང་ཉིད་རྡོ་རྗེ་སེམས་དཔའ་ཞེས་པ་ནས། གཞལ་ཡས་ཁང་ལ་ཐིམ་པར་གྱུར། གཙོ་འཁོར་ཐམས་
ཅད་ཀྱི་མིག་གཉིས་སུ་ཀྵ། ཞེས་པ་ནས། ཙིཏྟ་བཛྲ་སྭ་བྷ་ཝ་ཨཏྨ་ཀོཉཧཾ། ཧཱིཧ་བྷོ་ནས་དབང་གི་ལྷ་
རྣམས་རང་ཉིད་ལ་ཐིམ་པར་གྱུར། དེ་ནས་བདག་བསྐྱེད་མཆོད་པ་དང་། ནང་མཆོད་བྱིན་གྱིས་
བརླབས། ཧཱིཝཏྟིཧ་སོགས་དང་། མཆོད་དོ་ཞེས་པ་ནས། མཉེས་ཤིང་ཚིམ་པར་གྱུར། གཉིས་མེད་
ཐུན་མོང་མ་ཡིན་སོགས་ཀྱིས་བསྟོད། དག་པ་དྲན་ནས་བཟླས་པ། མཇུག་མཆོད་བསྟོད། ཐུན་བཞི་
བྱེད་ན། ཐུན་དང་པོ་ལ་སྔོན་འགྲོ་དང་རྡོར་སེམས་སྒོམ་བཟླས་བྱེད་ཅིང་། ཕྱི་མ་གསུམ་ལ་མི་དགོས།
ཐུན་ཐ་མའི་མཐར་གཏོར་མ་ཕུལ་ཞིང་། སྔ་མ་གསུམ་ལ་མི་དགོས། ཉེར་བསྡུ་ཐུན་རེ་རེ་བཞིན་ནས་
བྱས་ན་བཟང་གསུང་། བདག་བསྐྱེད་རྐྱང་པའི་ཚེ་དཀྱིལ་འཁོར་རྒྱལ་མཆོག་གི་མཇུག་ཏུ་ཕྱོགས་སྐྱོང་
བསྐྱེད་པ་འདི་རྗེའི་དགོངས་པ་མིན་ཞེས་གསུང་མཁན་མང་བ་འདུག་ཀྱང་། པཎ་ཆེན་བློ་བཟང་ཆོས་
ཀྱི་རྒྱལ་མཚན་གྱིས་བསྐྱེད་རིམ་དང་། ཨེ་ཝཾ་དུ་འགལ་བ་མེད་ཅེས་གསུངས་འདུག་པ་བཞིན་ད་ལྟ་
སྟོད་སྨད་ཀུན་ཏུ་འདི་ཉིད་དར་རྒྱས་ཆེ་བར་སྣང་ངོ༌། །
བདེ་སྟོང་རྡོ་རྗེའི་ཏིང་འཛིན་ངམ་ནག་ཅིང་། །དམིགས་མེད་བརྩེ་བའི་རྦ་རླབས་མཁའ་ལ་འཕྱུར། །
དངོས་གྲུབ་གཉིས་ཀྱི་རིན་ཆེན་བྱེ་བའི་གཏེར། །རྣལ་འབྱོར་བླ་མེད་རྒྱུད་ཀྱི་ཆུ་གཏེར་ལས། །རིམ་
-327-



ཕྱིན
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཉིས་གདེངས་ཅན་དབང་པོའི་གཙུག་གི་ནོར། །བློ་བཟང་གྲགས་སྙན་འབར་བའི་དེད་དཔོན་གྱིས། །
སྙིང་སྟོབས་བློ་གྲོས་རྩལ་གྱིས་ལེགས་ཐོབ་ནས། །སྐལ་ལྡན་ཡོངས་ལ་དངོས་གྲུབ་ཆར་དུ་བསྙིལ། །
དེ་ལྟ་མོད་ཀྱི་བླུན་པོའི་གྲོང་ཁྱེར་དུ། །མཁས་པ་རྣམས་ལས་སྤྲེའུ་འཛིན་ཁྱད་པར་འཕགས། །དེ་
བཞིན་བློ་དམན་ཕྲག་དོག་ཟུག་རྔུ་ཅན། །མང་པོས་ཆོས་མིན་ཆོས་ལས་མཆོག་ཏུ་འཛིན། །དེ་ཕྱིར་འདི་
འདྲའི་ལེགས་བཤད་རྩོམ་པ་ལ། །ངལ་བ་བྱས་ཀྱང་འབྲས་བུ་ཆུང་མོད་ཀྱི། །བསྟན་དང་བསྟེན་ལ་མི་
ཕྱེད་གུས་པ་ཅན། །ཐུ་ཤལ་གུང་གིས་ཟོལ་མེད་དད་པ་ཡིས། །བསྐུལ་ཚེ་དམ་པ་མང་པོའི་བཀའ་དྲིན་
གྱིས༑ ༑ཆོས་ཚུལ་འདི་ལ་རིང་དུ་སྦྱངས་པ་ཅན། །ངག་དབང་བྱམས་པ་ཞེས་པའི་རི་ཁྲོད་པས། །ཇི་
ཙམ་གོ་བ་དེ་ལས་ཕྱོགས་ཙམ་སྨྲས། །འདིར་འབད་བསོད་ནམས་སྟོན་ཟླ་ལྟར་བསིལ་བས། །ཉོན་
མོངས་ཚད་པས་གདུངས་པའི་འགྲོ་བ་རྣམས། །ལྷན་སྐྱེས་བདེ་ཆེན་བསིལ་བའི་དངོས་ཐོབ་སྟེ། །དག་
པ་རབ་འབྱམས་ལྷ་ཡི་འཁོར་ལོར་ཤོག །སརྦ་མངྒལཾ། །
-328-



༄༅། །དཔལ་རྡོ་རྗེ་འཇིགས་བྱེད་ཀྱི་རྫོགས་རིམ་རྣལ་འབྱོར་བཞི་ཉམས་སུ་ལེན་ཚུལ། །༼ཤ༽
༄༅། །དཔལ་རྡོ་རྗེ་འཇིགས་བྱེད་ཀྱི་རྫོགས་རིམ་རྣལ་འབྱོར་
བཞི་ཉམས་སུ་ལེན་ཚུལ་མདོར་བསྡུས་
ཟུང་འཇུག་གསལ་བ་
བཞུགས་སོ། །
༈ ན་མོ་བཛྲ་བྷེ་ར་ཝཱ་ཡ། ཏིལ་ལ་ཏིལ་མར་ཇི་བཞིན་འགྲོ་ཀུན་ལ། །སྐུ་གསུང་ཐུགས་ཀྱི་རྡོ་རྗེའི་
ཁམས་གནས་པ། །བླ་མའི་མན་ངག་གནད་ཀྱིས་ཟུང་འཇུག་སྐུར། །དངོས་སུ་ལྡང་བྱེད་རྣལ་འབྱོར་
བཞི་རིམ་འཆད། །
དེ་ལྟར་རིམ་པ་དང་པོ་ལ་ཡུན་རིང་དུ་གོམས་པར་བྱས་པས་རགས་པ་དྲན་པ་གཅིག་པ་དང་། ཕྲ་
བ་རྟོགས་པའི་རྣལ་འབྱོར་མཐར་ཕྱིན་པའི་རྣལ་འབྱོར་པའམ། མཐར་མ་ཕྱིན་ཀྱང་ལས་དང་པོ་བས་
ཐུན་རེ་ལ་བསྐྱེད་རིམ་གནད་ཚང་བ་རྒྱས་བསྡུས་གང་རུང་རེ་སྔོན་དུ་བཏང་ནས་རྫོགས་རིམ་རྣལ་
འབྱོར་བཞི་མོས་པ་ཡིད་བྱེད་ཙམ་གྱིས་གོམས་པར་བྱེད་ཚུལ་ལ། གཞི་དངོས་པོའི་གནས་ཚུལ། ལམ་
བགྲོད་པའི་རིམ་པ། འབྲས་བུ་མངོན་དུ་བྱེད་ཚུལ་གསུམ། དང་པོ་ལ། ལུས་སེམས་སོ་སོའི་གནས་
ཚུལ་དང་། ཐུན་མོང་བའི་དངོས་པོའི་གནས་ཚུལ་གཉིས། དང་པོ་ལ་གཉིས་ལས། ལུས་རགས་པ་ཤ་
རུས་རྡོས་བཅས་དང་། ཕྲ་བ་རྩ་རླུང་ཐིག་ལེ། ཤིན་ཏུ་ཕྲ་བ་སྣང་མཆེད་ཐོབ་གསུམ་གྱི་ཡེ་ཤེས་ཀྱི་
བཞོན་པའི་རླུང་ལྟ་བུ། གཉིས་པ་ནི། རགས་པ་སྒོ་ལྔའི་དབང་ཤེས། ཕྲ་བ་དུག་གསུམ་གྱི་རྟོག་པ།
ཤིན་ཏུ་ཕྲ་བ་སྣང་མཆེད་ཐོབ་གསུམ་གྱི་ཤེས་པ་ལྟ་བུ། གཉིས་པ་ལུས་སེམས་ཐུན་མོང་བའི་དངོས་
པོའི་གནས་ཚུལ་ནི། འཆི་བ་འོད་གསལ་གྱི་རླུང་སེམས་ཤིན་ཏུ་ཕྲ་བ་རླུང་དང་སེམས་ངོ་བོ་དབྱེར་མེད་
པ་ལྟ་བུ་ལ་བྱེད་པས་ཐོག་མར་འདི་དག་ཞིབ་ཏུ་ཤེས་པར་བྱས་ཏེ། ལམ་བསྒྲོད་པའི་རིམ་པ་ལ་སྦྱོར་
དངོས་གཉིས་ལས། དང་པོ་ལ་རྡོར་སེམས་བསྒོམ་བཟླས་དང་། བླ་མའི་རྣལ་འབྱོར་གཉིས་རྒྱས་
བསྡུས་གང་རུང་རེ་སྔོན་དུ་བཏང་ནས།
-329 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དངོས་གཞི་ནི། སྟན་བདེ་བ་ལ་ལུས་རྣམ་སྣང་གི་ཆོས་བདུན་ལྡན་གྱི་ངང་ནས་དུས་ཐོ་རངས་
སམ༑ ཕྱི་དྲོ་མེ་ཁམས་ཤས་ཆེ་བའི་དུས་སུ་རང་ཉིད་འཇིགས་བྱེད་ཞལ་གཅིག་ཕྱག་གཉིས་པ་ཡུམ་
བཅས་ནམ་མཁའི་འཇའ་ཚོན་ལྟ་བུ་དྭངས་ཤིང་གསལ་བའི་ལུས་ཀྱི་དབུས་སྒལ་ཚིགས་ལ་ཉེ་བ་ན།
དབུས་སུ་རྩ་དབུ་མ་ཁ་དོག་སྔོན་པོ། གཡས་སུ་རོ་མ་དམར་མོ། གཡོན་དུ་རྐྱང་མ་དཀར་མོ། དབུ་
མའི་ཡར་སྣེ་གདོང་གི་སྣ་རྩེ་དང་། རོ་རྐྱང་གཉིས་ཀྱི་ཡར་སྟེ་སྣ་བུག་ཏུ་ཟུག་པ། དབུ་མའི་མར་སྣེ་
རྟགས་ཀྱི་རྩེ་མོར་ཟུག་པ། རོ་རྐྱང་གཉིས་ཀྱི་མར་སྣེ་འོག་སྒོ་གཉིས་སུ་ཆ་ཤས་རེ་ཟུག་པ། དེ་ཡང་སྙིང་
གའི་ཐད་དུ་དབུ་མ་ལ་རོ་རྐྱང་གཉིས་ཀྱིས་ལུ་གུ་རྒྱུད་དུ་འཁྱུད་པའི་མདུད་མཚམས་ནས་དབུ་མ་ལས་
ཕྱོགས་བཞིར་རྩ་འདབ་བཞི། དེ་རེ་རེ་ལ་གཉིས་གཉིས་གྱེས་པས་བརྒྱད་ཁ་དོག་དཀར་པོ། །མགྲིན་
པ་ན་རྩ་མདུད་ཀྱི་ཐད་ནས་རྩ་འདབ་བཞི་དང་། དེ་ལས་བརྒྱད། དེ་ལས་བཅུ་དྲུག་ཏུ་གྱེས་པ་ཁ་དོག་
དམར་པོ། སྤྱི་བོར་རྩ་མདུད་ཀྱི་ཐད་ནས་དང་པོར་བཞི། དེ་ནས་བརྒྱད། དེ་ནས་བཅུ་དྲུག །དེ་ནས་
སོ་གཉིས་སུ་གྱེས་པ་ཁ་དོག་སྣ་ཚོགས་པ། ལྟེ་བའི་ཐད་དུ་རྩ་མདུད་ཀྱི་ཐད་ནས་དབུ་མ་ལས་ཕྱོགས་
བཞིར་བཞི། དེ་ལས་བརྒྱད། དེ་ལས་བཅུ་དྲུག །དེ་ལས་སོ་གཉིས། དེ་ལས་རེ་བཞི་གྱེས་པ་ཁ་དོག་
དམར་པོ། །གསང་གནས་སུ་ཡང་རྩ་འདབ་སོ་གཉིས་པ། ནོར་བུའི་དབུས་སུ་ཡང་རྩ་འདབ་བརྒྱད་པ་
རྣམས་གསལ་བཏབ། དེ་ནས་སྙིང་གའི་རྩ་མདུད་ཀྱི་དབུས་སུ་རང་གི་གཉུག་སེམས་ཤིན་ཏུ་ཕྲ་བ་
ཐིག་ལེ་ཡུངས་ཀར་ཙམ་དཀར་ལ་དམར་བའི་མདངས་ཆགས་པ་དེ་ཉིད་དབུ་མའི་ལམ་ནས་ལྟེ་བའི་
རྩ་འཁོར་གྱི་དབུས་སུ་ཕྱིན་ནས་ཅུང་ཟད་བསྡད། དེས་རྩ་འཁོར་རྣམས་ཀྱི་ནང་དུ་བལྟས་པས་བུག་པ་
ཧ་རེ་མཐོང་ཞིང་འོད་ཟེར་འཕྲོས་པས་རྩ་ནང་ཐམས་ཅད་གསལ་བར་བྱས། དེ་ནས་གསང་གནས་
དང༑ ནོར་བུའི་དབུས་དང་། ཡར་ལོག་སྟེ་སྙིང་གའི་རྩ་འདབ་རྣམས་དང་། མགྲིན་པ་དང་། སྤྱི་བོའི་
རྩ་འདབ་རྣམས་ཀྱི་དབུས་སུ་ཕྱིན་ནས་རྩ་སྦུབས་རྣམས་འོད་གསལ་བར་བྱས། དེ་ནས་སྨིན་དབུས་སུ་
ཕྱིན་ནས་རང་ལུས་ལྷར་གསལ་བ་དེ་ཉིད་ལ་བལྟས་པས་འཇའ་ཚོན་ལྟ་བུ་སྣང་ལ་རང་བཞིན་མེད་པ་
མཐོང་སྟེ་སླར་ལོག་ནས་སྙུག་སྦུབས་ཀྱི་ནང་དུ་སྲན་མ་བསྒྱུར་བ་བཞིན་དུ་ལྟེ་བའི་རྩ་འཁོར་གྱི་དབུས་
སུ་ཕྱིན་ཏེ། དེ་ཉིད་འོད་དུ་ཞུ་བ་ལས་ཉི་གདན་སྲན་མ་ཕྱེད་གཤགས་ཙམ་གྱི་སྟེང་དུ་རྡོ་རྗེ་འཇིགས་
བྱེད་ནས་འབྲུ་ཙམ་སྐུ་མདོག་དཀར་པོ་ཡུམ་བཅས་སུ་གྱུར་པ་བདེ་བ་ཆེན་པོའི་རང་བཞིན་ཅན། དེའི་
ཐུགས་ཀར་ཧཱུཾ་ཡིག་དཀར་ལ་དམར་བའི་མདངས་ཅན་སྤུས་བྲིས་པ་ལྟ་བུ་ལ་རྩེ་གཅིག་ཏུ་མཉམ་པར་
-330 -



) ༄༅། །དཔལ་རྡོ་རྗེ་འཇིགས་བྱེད་ཀྱི་རྫོགས་རིམ་རྣལ་འབྱོར་བཞི་ཉམས་སུ་ལེན་ཚུལ། །༼ཤ༽
བཞག །དེ་ནས་ལྟེ་བའི་ཡེ་ཤེས་སེམས་དཔའ་ཡབ་ཡུམ་སྙོམས་པར་ཞུགས་པའི་སྦྱོར་མཚམས་ནས་
བདེ་སྟོང་དབྱེར་མེད་ཀྱི་ཡེ་ཤེས་ཀྱི་ངོ་བོ་བྱང་སེམས་དམར་པོ་ཕྲོམ་ཕྲོམ་གྱིས་འཕྲོས་པས་རང་དམ་
ཚིག་སེམས་དཔའི་སྐུའི་ཆ་ཐམས་ཅད་མེར་གྱིས་གང་། དེ་ལས་འོད་ཟེར་བ་སྤུའི་སྒོ་ཐམས་ཅད་ནས་
ཕྱིར་འཕྲོས་པས་སྣོད་ཀྱི་འཇིག་རྟེན་སྦྱངས་ནས་དག་པའི་ཞིང་དུ་བསྒྱུར། བཅུད་ཀྱི་སེམས་ཅན་རྣམས་
རྡོ་རྗེ་འཇིགས་བྱེད་ཀྱི་གོ་འཕང་ལ་བཀོད། སྣོད་རྣམས་འཇིགས་བྱེད་རྣམས་ལ་ཐིམ། དེ་རྣམས་རང་
དམ་ཚིག་སེམས་དཔའ་ལ་ཐིམ། དེའི་ཡུམ་ཡབ་ལ། དེ་ཡང་ལྟེ་བའི་ཡེ་ཤེས་སེམས་དཔའ་ལ། དེ་
ཡང་སྟོད་སྨད་རྒྱབ་མདུན་ཐམས་ཅད་ནས་འོད་དུ་ཞུ་སྟེ་ཏིང་ངེ་འཛིན་སེམས་དཔའ་ལ་ཐིམ། དེའི་
ཞབས་ཀྱུ་ནས་རིམ་གྱིས་ནཱ་དའི་བར་དུ་ཐིམ། ནཱ་ད་གསུམ་འཁྱོག་དཀར་ལ་དམར་བ་ཤིན་ཏུ་ཕྲ་བ་ལ་
སེམས་ཞུགས་པ་བཞིན་དུ་བྱས་ཏེ་དྲན་ཤེས་སྟོབས་དང་ལྡན་པས་བྱིང་རྒོད་ཀྱི་སྐྱོན་དང་བྲལ་བ་ལ་རྩེ་
གཅིག་ཏུ་མཉམ་པར་བཞག་ལ་བསྒོམ། ཐུན་ཇི་ལྟར་འཚམས་པ་རེའི་བར་རྣམ་རྟོག་གཞན་གྱིས་བར་
མི་ཆོད་པའི་གནས་པ་བརྟན་པོ་རྙེད་པ་ན་དམིགས་པ་དེ་ཉིད་བསྒོམ་པའི་མཐུས་ཐོག་མར་རླུང་དབུ་
མར་ཞུགས་པའི་རྟགས། སྣ་བུག་གི་རླུང་མཉམ་རྒྱུ་ངེས་ཅན་དུ་ཐེངས་པ་དང་། གནས་པའི་རྟགས་སྣ་
བུག་གི་རླུང་རྒྱུ་བ་ཆད་ཅིང་ལྟོ་བ་མི་འགུལ་བ་འབྱུང་། དེ་ནས་རླུང་དབུ་མར་ཐིམ་རྟགས་རགས་པ་
སྨིག་རྒྱུ་ལྟ་བུ་དུ་བ་ལྟ་བུ། སྲིན་བུ་མེ་ཁྱེར་ལྟ་བུ་མར་མེ་ལྟར་འབར་ལྟ་བུ་རྣམས་འབྱུང་། དེ་ཡང་རླུང་
དབུ་མར་ཐིམ་པའི་མགོ་བརྩམས་པ་ནས། གསང་གནས་ཀྱི་ཐུར་སེལ་རང་གཡོས་ཀྱིས་ལྟེ་གསང་
ནས་གཏུམ་མོའི་མེ་རིམ་བཞིན་འབར་བས་བྱང་སེམས་བཞུས་ཏེ། བྱང་སེམས་སྤྱི་བོ་ནས་མགྲིན་པར་
སླེབས་པའི་ཚེ་ཡས་བབས་ཀྱི་དགའ་བ་དང་། ཐིམ་རྟགས་ཕྲ་བ། སྣང་བ་དཀར་ལམ་པ། སྙིང་གར་
སླེབ་པ་ན་མཆོག་དགའ་དང་། མཆེད་པ་དམར་ལམ་པ། ལྟེ་བར་སླེབ་པ་ན་ཁྱད་དགའ་དང་། ཉེར་
ཐོབ་ནག་ལམ་པའི་སྟོད་ན་དྲན་བཅས་དང་སྨད་ལ་དྲན་མེད་འབྱུང་། དེ་སངས་ནས་ནོར་བུའི་རྩེའི་
བར་དུ་སླེབ་པ་ན་ལྷན་སྐྱེས་ཀྱི་དགའ་བ་དང་། ཐོ་རངས་ཀྱི་ནམ་མཁའི་རང་མདངས་ལྟ་བུའི་འོད་
གསལ་སྟོང་སང་ངེ་བ་འཆར་བས་དེའི་ཚེ་སེམས་ལྷན་སྐྱེས་ཀྱི་བདེ་བ་ཆེན་པོའི་ངོ་བོར་སྐྱེས་པ་དེས་
སྟོང་ཉིད་ཀྱི་ལྟ་བ་འཛིན་སྟངས་ཀྱི་ཡུལ་དུ་བྱས་ཏེ་བདེ་སྟོང་སྦྱར་ནས་རྩེ་གཅིག་ཏུ་བསྒོམ། མཉམ་
བཞག་དེ་ལས་མ་གཡོས་པར་བྱང་སེམས་ནོར་བུའི་རྩེ་ནས་སྤྱི་བོའི་བར་དུ་ཡར་ལོག་པའི་མས་བརྟན་
གྱི་དགའ་བ་བཞི་དང་། སླར་ཡང་སྤྱི་བོ་ནས་མར་ལོག་པས་ཡས་བབས་ཀྱི་དགའ་བ་བཞི་སྟེ། ལུགས་
-331 -



༄༅)༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འབྱུང་ལུགས་ལྡོག་གི་དགའ་བཞི་འཁོར་མར་བསྒོམ་པའི་ལྟེ་བའི་རྗེས་གཞིག་གི་སྡུད་རིམ་དེ་ཇི་ལྟ་བ་
བཞིན་མ་བསྒོམས་ན་རྣལ་འབྱོར་བཞི་རྒྱུད་ལ་སྐྱེ་ཐབས་མེད་པས་འདི་ལ་ནན་ཏན་བྱ། འདི་ལ་བརྟེན་
ནས་ལྷན་སྐྱེས་ཀྱི་བདེ་སྟོང་མཚན་ཉིད་པ་སྦྱོར་ནུས་པའི་མཚམས་ནས། སད་དུས་ཀྱི་བསྲེ་བ་སྐོར་
གསུམ་དང་། གཉིད་དུས་ཀྱི་བསྲེ་བ་སྐོར་གསུམ་དང་། འཆི་དུས་ཀྱི་བསྲེ་བ་སྐོར་གསུམ་རྣམས་
ཉམས་སུ་ལེན་ཚུལ་ཤེས་པར་བྱས་ལ་ཡང་དང་ཡང་དུ་གོམས་པར་བྱའོ། །
དེ་ནས་རྣལ་འབྱོར་བཞིའི་དང་པོ་སྔགས་ཀྱི་རྣལ་འབྱོར་ལ་བུམ་པ་ཅན་དང་རྡོར་བཟླས་གཉིས་
ལས༑ དང་པོ་ནི། སྔར་ལྟར་རང་འཇིགས་བྱེད་ཡབ་ཡུམ་དུ་གསལ་བའི་རྩ་གསུམ་འཁོར་ལོ་དྲུག་དང་
བཅས་པ་གསལ་བཏབ་པའི་ལྟེ་བའི་རྩ་འཁོར་གྱི་དབུས་སུ་རང་སེམས་མི་ཤིགས་པའི་ཐིག་ལེ་ཨ་ཐུང་
ཤད་ཀྱི་རྣམ་པ་ཅན་ཐིག་ལེ་ནཱ་ད་དང་བཅས་པ་གསལ་བཏབ་སྟེ། སྣ་བུག་ནས་རླུང་འཇམ་ལ་རིང་བ་
དལ་བུས་བརྔུབས་པས་རོ་རྐྱང་གཉིས་གང་། དེ་ནས་མཆིལ་མ་སྒྲ་མེད་དུ་མེད་པ་དང་མཉམ་དུ་རླུང་དེ་
ཐམས་ཅད་ལྟེ་བའི་ཨ་ཐུང་ལ་ཐིམ། དེ་དང་མཉམ་དུ་འོག་རླུང་ཡར་ཐེན་ཨ་ཐུང་ལ་ཐིམ་པར་བསམས་
ལ༑ སྟེང་འོག་གི་རླུང་ཁ་སྦྱར་བུམ་པ་ཅན་ལ་གནས་ཅི་ཐུབ་བྱ། མ་ཐུབ་པའི་ཚེ་རླུང་ལྷག་མ་མ་ལུས་
པར་སངས་ཀྱིས་ཕྱིར་བུས། སླར་ཡང་སྔར་ལྟར་བསྒོམས་པས་རླུང་དབུ་མར་ཞུགས་གནས་ཐིམ་གསུམ་
གྱི་རྟགས་རྣམས་སྔར་བཞིན་འབྱུང་བས་དེའི་ཚེ་བདེ་སྟོང་སྦྱར་ནས་བསྒོམ། དེ་ནས་རྡོར་བཟླས་ནི།
སྙིང་གའི་རྩ་མདུད་ཀྱི་དབུས་སུ་མི་ཤིགས་པའི་ཐིག་ལེ་ཨ་ཐུང་ནཱ་ད་དང་བཅས་པ་གསལ་བཏབ་ལ་སྣ་
བུག་ནས་རླུང་ནང་དུ་བརྔུབ་པའི་ཚེ་སྟེང་རླུང་སྲོག་འཛིན་དཀར་པོ་དབུ་མའི་ནང་ནས་སྙིང་གར་ཞུགས་
པའི་རླུང་གི་རང་གདངས་ཨོཾ་གྱི་རང་གདངས་དང་། དེ་དང་མཉམ་དུ་རྟགས་ཀྱི་རྩེ་མོ་ནས་འོག་རླུང་
ཐུར་སེལ་སེར་པོ་དབུ་མའི་ནང་ནས་ཨ་ཐུང་ལ་ཐིམ་པའི་རང་གདངས་ཨོཾ་གྱི་རང་གདངས་དང་། རླུང་
དེ་གཉིས་ཨ་ཐུང་ལ་འཇུག་ལྡང་གང་རུང་གི་ཡུན་ཚད་གཅིག་གནས་པའི་རང་གདངས་ཨཱའི་རང་
གདངས་དང་། ཕྱིར་ལྡང་བ་ཧཱུྃ་གི་རང་གདངས་སུ་མོས་ནས་བསྒོམས་པས་མཐར་འབྱུང་འཇུག་གི་རྒྱུ་
བ་ཆད་ནས་ཨཱའི་རང་གདངས་ཀྱིས་གནས་པ་གཅིག་པུར་འགྱུར་ལ། དེའི་ཚེ་ཡང་རྟགས་རྣམས་སྔར་
བཞིན་འབྱུང་བས་བདེ་སྟོང་སྦྱར་ནས་རྩེ་གཅིག་ཏུ་བསྒོམ་པར་བྱའོ། །དེ་ལྟར་སྔགས་ཀྱི་རྣལ་འབྱོར་ལ་
བརྟེན་ནས་སྙིང་གའི་རྩ་མདུད་རྫོགས་པར་གྲོལ་བ་ན། །
དམ་ཚིག་གི་རྣལ་འབྱོར་ནི། ལས་ཀྱི་ཕྱག་རྒྱ་མ་རིགས་བཞི་གང་རུང་ཐུན་མོང་ལམ་སྦྱངས་ནས་
-332 -



ཀ-
(༧ ༄༅། །དཔལ་རྡོ་རྗེ་འཇིགས་བྱེད་ཀྱི་རྫོགས་རིམ་རྣལ་འབྱོར་བཞི་ཉམས་སུ་ལེན་ཚུལ། །༼ཀ༽
དམ་ཚིག་གི་རྣལ་འབྱོར་གྱི་བར་སྔོན་དུ་སོང་ཟིན་པ་སྒྲུབ་པ་པོ་རང་དང་རྟོགས་པ་མཉམ་པ་ཞིག་དང་
སྙོམས་པར་འཇུག་པ་ཕྱི་ཡི་རྐྱེན་དང་། ནང་གི་རྐྱེན་རྡོར་བཟླས་དང་བུམ་པ་ཅན་གང་རུང་ལ་བརྟེན་
ནས་རྗེས་གཞིག་གི་སྡུད་རིམ་དང་སྦྲགས་ཏེ་བསྒོམས་པས་རླུང་དབུ་མར་ཞུགས་གནས་ཐིམ་གསུམ་
འོད་གསལ་གྱི་བར་རྣམས་འབྱུང་བ་ཡང་དང་ཡང་དུ་གོམས་པར་བྱས་པས་ནམ་ཞིག་ན་ཚུལ་དེ་ལ་
བརྟེན་ནས་ཐ་མལ་པ་ལ་འཆི་དུས་སུ་ལས་དབང་གིས་རྩ་མདུད་ཐམས་ཅད་གྲོལ་ཏེ་རླུང་ལྷག་མ་མ་
ལུས་པ་མི་ཤིགས་པའི་ཐིག་ལེ་ལ་ཐིམ་པའི་འཆི་བ་འོད་གསལ་འབྱུང་བ་ཇི་བཞིན་དུ་རྣལ་འབྱོར་བ་ལ་
བསྒོམས་སྟོབས་ཀྱིས་ཁྱབ་བྱེད་ཀྱི་རླུང་ཕྲ་མོ་ཚུན་ཆད་མི་ཤིགས་པ་ལ་ཐིམ་པས་དཔེའི་འོད་གསལ་
མཐར་ཐུག་པ་འཆར་རོ། །
དེ་ནས་དབྱིབས་ཀྱི་རྣལ་འབྱོར་ནི། འོད་གསལ་དེ་ལས་ལུགས་ལྡོག་གི་ཉེར་ཐོབ་ཤར་བ་དང་
དུས་མཉམ་དུ་འོད་གསལ་གྱི་ཡེ་ཤེས་དེས་ལྷན་ཅིག་བྱེད་རྐྱེན་དང་། དེའི་བཞོན་པར་གྱུར་པའི་རླུང་
ཤིན་ཏུ་ཕྲ་བས་ཉེར་ལེན་བྱས་ཏེ་ཆུ་ལས་ཉ་ལྡང་བ་བཞིན་དུ་མ་དག་པའི་སྒྱུ་མའི་སྐུ་འཇིགས་བྱེད་
དཀར་པོ་ཡུམ་བཅས་སམ། རྟེན་བརྟེན་པའི་དཀྱིལ་འཁོར་གྱི་རྣམ་པ་འཕེན་པ་ཇི་ལྟར་བཏང་བ་ལྟར་
ཕུང་པོ་རྙིང་པ་ལས་གོ་ས་ལོགས་སུ་དངོས་གནས་ལ་ལྡང་བ་དེ་འབྱུང་། སྐུ་དེ་ནི་རྡོ་རྗེ་སེམས་དཔའི་
གཟུགས་བརྙན་མེ་ལོང་ལ་ཤར་བ་ལྟ་བུ་སོགས་དཔེ་ལྔའི་སྒོ་ནས་ཤེས་པར་བྱ་ལ། སྐུ་དེ་ཉིད་སླར་ཡང་
ཕུང་པོ་རྙིང་པ་ལ་ཞུགས་ནས་རྗེས་གཞིག་དང་རིལ་འཛིན་གྱི་སྡུད་རིམ་གཉིས་ལ་བརྟེན་ནས་འོད་
གསལ་ཡང་དང་ཡང་དུ་བསྒོམས་པར་བྱའོ། ། །
བཞི་པ་རྣམ་དག་ཡེ་ཤེས་ཀྱི་རྣལ་འབྱོར་ནི། དེ་ལྟར་བསྒོམས་པས་དོན་གྱི་འོད་གསལ་མངོན་དུ་
བྱེད་པའི་མཚན་མ་མཐོང་བ་ན་སྔར་ལྟར་ཕྱི་ནང་གི་རྐྱེན་གཉིས་དང་། སྡུད་རིམ་བསྒོམས་པ་ལ་བརྟེན་
ནས་སྨིག་རྒྱུ་ནས་འོད་གསལ་གྱི་བར་གྱི་རྟགས་རྣམས་རྫོགས་པར་འཆར་ལ། འོད་གསལ་དེའི་སྐད་
ཅིག་དང་པོར་སྟོང་ཉིད་དོན་སྤྱིའི་ཚུལ་གྱི་རྟོགས་པ་དང་། སྐད་ཅིག་གཉིས་པར་འོད་གསལ་དེས་སྟོང་
ཉིད་མངོན་སུམ་དུ་རྟོགས་པ། མ་དག་པའི་སྒྱུ་མའི་སྐུ་ནམ་མཁར་སྤྲིན་དེངས་པ་བཞིན་དུ་རྒྱུན་ཆད་པ།
ཉོན་སྒྲིབ་ཀྱི་དངོས་གཉེན་བར་ཆད་མེད་ལམ་ཐོབ་པ། གང་ཟག་དེ་ཐེག་ཆེན་འཕགས་པར་གྱུར་པ་
རྣམས་དུས་མཉམ། འོད་གསལ་དེ་ལས་ལུགས་ལྡོག་གི་ཉེར་ཐོབ་གྲུབ་པ་དང་། དག་པའི་སྒྱུ་མའི་སྐུ་
འགྲུབ་པ། སྤངས་པ་ཟུང་འཇུག་ཐོབ་པ་རྣམས་དུས་མཉམ། དེས་སླར་ཡང་དོན་གྱི་འོད་གསལ་མངོན་
-333 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དུ་བྱས་པ་དང་། རྟོགས་པ་ཟུང་འཇུག་ཐོབ་པ་དུས་མཉམ། དེ་འདྲ་བའི་དག་པའི་སྒྱུ་མའི་སྐུ་དེ་ནི་
འཁོར་བ་ཇི་སྲིད་བར་རིགས་འདྲ་རྒྱུན་ཆད་པ་མི་སྲིད་པ་ཡིན་ནོ། ། །
གསུམ་པ་འབྲས་བུ་མངོན་དུ་བྱེད་ཚུལ་ནི། སློབ་པའི་ཟུང་འཇུག་པ་དེས་མཉམ་རྗེས་ཀྱི་ཉམས་
ལེན་རྒྱུན་བསྐྱངས་པ་ལ་བརྟེན་ནས་མཆོག་གི་དངོས་གྲུབ་ཐོབ་པའི་མཚན་མ་མཐོང་བ་ན། ཚེས་བཅོ་
ལྔ་ལྟ་བུའི་ཐོ་རེངས་ཀྱི་དུས་སུ་ཕྱི་ནང་གི་རྐྱེན་གཉིས་ལ་བརྟེན་ནས་དོན་གྱི་འོད་གསལ་མཐར་ཐུག་པ་
མངོན་དུ་མཛད་དེ། འོད་གསལ་དེའི་སྐད་ཅིག་དང་པོ་ནི་ཤེས་སྒྲིབ་ཀྱི་དངོས་གཉེན་བར་ཆད་མེད་
ལམ་དང་། སྐད་ཅིག་གཉིས་པ་ཤེས་སྒྲིབ་སྤངས་པའི་རྣམ་གྲོལ་ལམ། སྟོང་ཉིད་ལ་མཉམ་པར་བཞག་
པའི་ངང་ནས་ཀུན་རྫོབ་ཀྱི་ཆོས་ཐམས་ཅད་མངོན་སུམ་དུ་རྟོགས་པ་དང་། སློབ་པའི་ཟུང་འཇུག་གི་སྐུ་
དེ་ཉིད་མི་སློབ་པའི་ཟུང་འཇུག་གི་སྐུ་ཁ་སྦྱོར་ཡན་ལག་བདུན་ལྡན་ལོངས་སྤྱོད་རྫོགས་པའི་སྐུར་་་་
འགྱུར་བ་རྣམས་དུས་མཉམ་དུ་བྱུང་བ་ཡིན་ནོ། །དེ་ལྟར་མི་སློབ་པའི་ཟུང་འཇུག་ཐོབ་པ་ལ་སློབ་པའི་
ཟུང་འཇུག་སྔོན་དུ་འགྲོ་དགོས། དེ་ལ་རྣམ་དག་ཡེ་ཤེས་དང་། དེ་ལ་དབྱིབས་ཀྱི་རྣལ་འབྱོར། དེ་ལ་
དམ་ཚིག་གི་རྣལ་འབྱོར། དེ་ལ་སྔགས་ཀྱི་རྣལ་འབྱོར། དེ་ལ་ལྟེ་བའི་རྗེས་གཞིག །དེ་ལ་བསྐྱེད་རིམ་
ཕྲ་རགས། དེ་ལ་དབང་ཐོབ་ནས་དམ་ཚིག་དང་སྡོམ་པ་ཚུལ་བཞིན་དུ་སྲུང་བ། དེ་ལ་ཐུན་མོང་ལམ་
སྦྱངས་བཤེས་གཉེན་བསྟེན་ཚུལ་གྱི་བར་སྔ་མ་སྔ་མ་རྣམས་སྔོན་དུ་འགྲོ་དགོས་པའི་ལམ་གྱི་རིམ་པ་
ཚང་ལ་མ་ནོར་བ་འདི་ནི་ཁྲི་རིན་པོ་ཆེ་བློ་བཟང་དར་རྒྱས་པའི་དྲུང་ནས་དབེན་ས་བཀའ་རྒྱུད་ཀྱི་རིམ་
གཉིས་དང་། སྲད་རྒྱུད་པའི་ཁྲིད་རྒྱུན་གཉིས་ཀ་གཅིག་ཏུ་འདྲེས་པ་དང་། རྡོ་རྗེ་འཆང་དོན་ཡོད་མཁས་
གྲུབ་པའི་ཞབས་དྲུང་ནས་སྲད་རྒྱུད་པའི་ལུགས་ཀྱི་རིམ་པ་གཉིས་ཀྱི་དམར་ཁྲིད་ལག་རྗེས་གེགས་
སེལ་བོགས་འདོན་དང་བཅས་པ་ཞིབ་པར་ཐོབ་པ་གཞན་ལ་སྨྲ་བའི་འོས་མིན་ཀྱང་། མི་རྗེ་ཆོས་ཀྱི་
རྒྱལ་པོའི་རིགས་སྲས་ཀུན་ལ་ཕན་སེམས་ཆེ་ཞིང་མདོ་སྔགས་ཀྱི་གཞུང་ལུགས་ཀུན་ལ་མཁྱེན་པའི་
སྤྱན་དཀྱུས་རིང་བ་ཐུ་ཤལ་ཐུ་གུང་ཡེ་ཤེས་ཚེ་བརྟན་གྱིས་ནང་མཛོད་དྲི་མེད། གསེར་སྲང་གང་བཅས་
ནན་ཏན་ཆེན་པོས་བསྐུལ་བར་བརྟེན་རིམ་པ་གཉིས་ཀའི་གནད་ཞིབ་ཆ་ཟིན་བྲིས་གཞན་དང་། བླ་
མའི་ཞལ་ལས་ཤེས་དགོས་ལ་བསམས་ནས་མདོར་བསྡུས་པ་འདི་ནི་རི་ཁྲོད་པ་ངག་དབང་བྱམས་
པས་བྲིས་པ་རང་གཞན་གྱི་རྒྱུད་ལ་ཕན་ཐོགས་པར་གྱུར་ཅིག །
ཤིན་ཏུ་རྟོགས་དཀའ་རིམ་གཉིས་ཟབ་མོའི་གནད། །རྟོག་གེའི་ཚིག་ལ་ཞེན་པའི་ཡུལ་མིན་ཀྱང་། །
-334 -



–) ༄༅། །དཔལ་རྡོ་རྗེ་འཇིགས་བྱེད་ཀྱི་རྫོགས་རིམ་རྣལ་འབྱོར་བཞི་ཉམས་སུ་ལེན་ཚུལ། །༼ཀ༽
རྒྱུད་དོན་མངོན་དུ་གྱུར་པ་བླ་མའི་གསུང་། །ཚད་མར་གྱུར་པ་མདོར་བསྡུས་ཙམ་ཞིག་སྨྲས། །འདི་ལ་
མ་བཤད་ལོག་བཤད་ཧ་ཅང་བཤད། །ཉེས་ཚོགས་ཅི་མཆིས་མཁས་པ་རྣམས་ལ་བཤགས། །ལྷག་
བསམ་དཀར་བའི་དགེ་བ་ཅི་བསགས་དེས། །འགྲོ་ཀུན་ལམ་འདིས་སྨིན་ཅིང་གྲོལ་བར་ཤོག །ཐུབ་
པའི་ལེགས་བཤད་གོ་འབྱེད་ཡངས་པའི་མཁར། །མཁས་བཙུན་བཟང་པོ་གྲགས་པའི་གཟི་བྱིན་གྱིས། །
འཇིག་རྟེན་བདེ་ལེགས་པད་ཚལ་རྒྱས་མཛད་པ། །བློ་བཟང་གྲགས་བསྟན་ཡུན་རིང་འབར་གྱུར་ཅིག །
མངྒལཾ།། །།
༈ འདིའི་བརྒྱུད་རིམ་གསོལ་འདེབས་ནི། དཔའ་བོ་མཆོག་གི་སྤྱོད་ཡུལ་ཟུང་འཇུག་སྐུ། །ཕྱི་ནང་
གསང་བའི་གཤིན་རྗེ་ཀུན་གྱི་གཤེད། །གཞི་ལམ་འབྲས་བུ་ཀུན་མཚོན་དྲག་པོའི་གཟུགས། །རྡོ་རྗེ་
འཇིགས་བྱེད་ཞབས་ལ་གསོལ་བ་འདེབས། །རྣམ་དག་འོད་གསལ་མཛེས་སྡུག་མཁའ་འགྲོ་མ། །གང་
དེར་རྟག་རོལ་ལཱ་ལི་ཏ་བཛྲ། །དོན་ཡོད་རྡོ་རྗེ་ཡེ་ཤེས་སྦས་པ་དང་། །པདྨ་བཛྲའི་ཞབས་ལ་གསོལ་བ་
འདེབས། །དཱི་པཾ་ཀ་ར་རྭ་ལོ་རྡོ་རྗེ་གྲགས། །ཆོས་རབ་ཡེ་ཤེས་སེང་གེ་འབུམ་སེང་དང་། །རྒ་ལོ་ཤེས་
རབ་སེང་གེ་ཡེ་ཤེས་དཔལ། །དོན་གྲུབ་རིན་ཆེན་རྣམས་ལ་གསོལ་བ་འདེབས། །འཇམ་དབྱངས་མི་
ཡི་རྣམ་རོལ་བློ་བཟང་གྲགས། །གསང་བདག་ངུར་སྨུག་འཛིན་པ་ཤེར་སེང་ཞབས། །ཁྱབ་བདག་དཔལ་
ལྡན་བཟང་པོ་དགེ་འདུན་འཕེལ། །བཀྲ་ཤིས་འཕགས་པ་རྣམས་ལ་གསོལ་བ་འདེབས། །བསམ་
འགྲུབ་རྒྱ་མཚོ་བརྩོན་འགྲུས་འཕགས་པ་དང་། །རྡོ་རྗེ་བཟང་པོ་སངས་རྒྱས་རྒྱ་མཚོའི་ཞབས། །དཀོན་
མཆོག་རྒྱ་མཚོ་དཀོན་མཆོག་ཡར་འཕེལ་དང་། །དངོས་གྲུབ་རྒྱ་མཚོ་རྣམས་ལ་གསོལ་བ་འདེབས། །
ཟུང་འཇུག་རྡོ་རྗེའི་དཔལ་མངའ་མཁས་གྲུབ་མཚན། །གང་དེས་དགྱེས་བཞིན་རྗེས་བཟུང་བྱམས་པའི་
དཔལ། །བཀའ་དྲིན་མཉམ་མེད་རྩ་བའི་བླ་མ་སྟེ། །དངོས་བརྒྱུད་བླ་མ་རྣམས་ལ་གསོལ་བ་འདེབས། །
མཐའ་མེད་སྲིད་པར་འཁྱམས་པའི་ངང་ཚུལ་ལ། །སྙིང་ནས་སྐྱོ་བའི་ངེས་འབྱུང་ཤུགས་དྲག་དང་། །དྲིན་
ཅན་མ་རྣམས་སྒྲིབ་གཉིས་འཆིང་བ་ལས། །སྒྲོལ་བའི་སྙིང་སྟོབས་སྐྱེ་བར་བྱིན་གྱིས་རློབས། འཁོར་
འདས་རྟེན་འབྱུང་ནམ་མཁའི་རྣལ་འབྱོར་གྱིས། །སྲིད་པའི་རྩ་བ་དྲུང་ནས་འབྱིན་པ་དང་། །རྣམ་དག་
དབང་ཐོབ་དམ་ཚིག་སྡོམ་པ་རྣམས། །མིག་འབྲས་ལྟ་བུར་བསྲུང་བར་བྱིན་གྱིས་རློབས། །སྣོད་བཅུད་
རྟེན་དང་བརྟེན་པའི་དཀྱིལ་འཁོར་ཀུན། །བདེ་སྟོང་ལྷ་ཡི་འཁོར་ལོར་རྟག་འཆར་བའི། །ཕྲ་རགས་ལྷ་ཡི་
རྣལ་འབྱོར་མཐར་ཕྱིན་ནས། །ཞི་སོགས་ལས་ཀུན་འགྲུབ་པར་བྱིན་གྱིས་རློབས། །སྲིད་པའི་འཁོར་
-335 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལོ་སྐྱེ་འཆི་བར་དོ་གསུམ། །ལམ་དང་འབྲས་བུའི་སྐུ་གསུམ་དུ་བསྒྱུར་བའི། །རྨད་བྱུང་ཐབས་མཁས་
རྣལ་འབྱོར་རྣམ་པ་བཞིས། །ཚེ་འདིར་རྡོ་རྗེ་འཛིན་པ་ཉིད་ཐོབ་ཤོག ། །
ཅེས་པ་འདི་ནི་དཔལ་སྨད་རྒྱུད་གྲྭ་ཚང་གི་མདོ་སྔགས་རབ་འབྱམས་པ་རྣམས་ཀྱིས་བསྐུལ་བའི་ངོར་བྱམས་པས་བྲིས་པའོ། །
སརྦ་མངྒ་ལཾ།། །།
-336 -



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
༄༅། །དཔལ་འཁོར་ལོ་བདེ་མཆོག་ལཱུ་ཨི་པའི་རིམ་པ་དང་པོའི་(སྦྱར་
དམར་》འཁྲིད་ཟབ་མོ་དཔལ་ལྡན་སྲད་རྒྱུད་པའི་མན་ངག་
ཟིན་བྲིས་སུ་བཀོད་པ་བདེ་ཆེན་གསལ་བའི་
དགོངས་རྒྱན་ཞེས་བྱ་བ་
བཞུགས་སོ། །
༈ ན་མོ་གུ་རུ་ཙཀྲ་ཤཾ་ཝ་རཱ་ཡ། ཐུབ་བསྟན་ཡོངས་རྫོགས་ཁྱད་པར་བླ་མེད་རྒྱུད། །འཕགས་ཡུལ་
མཁས་གྲུབ་སོ་སོའི་མན་ངག་ལྟར། །མ་འདྲེས་གསལ་བར་སྟོན་མཛད་རྡོ་རྗེ་འཛིན། །འཇམ་དཔལ་
དབྱངས་དངོས་བློ་བཟང་གྲགས་པར་འདུད། །གང་གི་ལུགས་བཟང་དྲི་མེད་མུ་ཏིག་འཕྲེང་། །དཔྱོད་
ལྡན་མཁས་པ་དུ་མའི་ལེགས་བཤད་ཀྱི། །སྲད་བུར་སྤེལ་ནས་སྐལ་ལྡན་གཞོན་ནུ་རྣམས། །དགའ་བ་
བསྐྱེད་མཛད་རྩ་བའི་བླ་མར་འདུད། །བདེ་ཆེན་ལམ་གྱི་གནད་རྣམས་མཁའ་འགྲོའི་བརྡས། །དམ་དུ་
བཅིངས་པ་ཡབ་རྗེ་བླ་མ་དེས། །ཤིན་ཏུ་གསལ་བར་མཛད་པའི་རྗེས་འབྲངས་ཏེ། །རང་ཕྱོགས་མཁས་
པས་མ་བཟླས་གང་ཞིག་ཡོད། །གྲུབ་ཟིན་བསྒྲུབ་ལ་དགོས་པ་མ་མཆིས་ཀྱང་། །རྡོ་རྗེ་སློབ་དཔོན་
བཀའ་ཡི་ཁུར་ཆེན་གྱིས། །ལྕི་བར་ནོན་པ་བློ་ཡི་ནོར་འཛིན་མ། །རྡུལ་བའི་ཟིན་བྲིས་གའི་ཆུ་ཀླུང་
འདི༑ ༑བློ་ལྡན་པད་དཀར་མིག་རྣམས་དང་དུ་ལོངས། ། ་
འདིར་འཛམ་བུའི་གླིང་འདི་ཉིད་ཀྱི་ཡུལ་ཉི་ཤུ་རྩ་བཞི་སོགས་ན། དཔའ་བོ་དང་དཔའ་མོའི་དབང་
ཕྱུག་མའི་སྤྲུལ་པའི་དཀྱིལ་འཁོར་སྤྲུལ་པ་ད་དུང་ཡང་བཞུགས་པས། ནུས་པ་དང་ཡོན་ཏན་ཐམས་ཅད་
མྱུར་དུ་འཐོབ་ཅིང་། དུས་ཀྱི་མཐར་ཡང་ནུས་པ་མི་ཉམས་པར་ཐོགས་པ་མེད་པར་འབྱུང་བའི་ཕྱིར།
བྱིན་རླབས་ཅན་དུ་གྲགས་པའི་དཔལ་འཁོར་ལོ་སྡོམ་པར་བརྗོད་པ། རྣལ་འབྱོར་གྱི་དབང་ཕྱུག་ལཱུ་ཨི་པའི་
སྒྲུབ་ཐབས་རྒྱས་པ་ཉམས་སུ་ལེན་ཚུལ་གྱི་ (སྨར་དམར་)འཁྲིད་ནི། གང་བཤད་པར་བྱ་བ་ཡིན་ལ་དེ་
འཆད་པའི་ཚུལ་ལ་གཉིས་བདེ་མཆོག་སྤྱིའི་རྣམ་གཞག་དང༌། སྒྲུབ་ཐབས་ཀྱི་གཞུང་དངོས་བཤད་
-337 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པའོ༔ ་དང་པོ་ལ་གསུམ་སྟེ། གཞུང་འདི་གང་ལས་བཏུས་པའི་གཞི་རྩ་བ་དང་། བཤད་པའི་རྒྱུད་ཇི་
ལྟར་གནས་པ་དང་། དེ་ལས་བཏུས་པའི་གཞུང་འདིས་རྩ་རྒྱུད་ཀྱི་དོན་ཇི་ལྟར་འཆད་པ་འཕྲོས་དང་བཅས་པ་
དང་༑ གྲུབ་ཆེན་གསུམ་གྱི་གཞུང་འགྲེལ་བའི་གཞུང་གཞན་ཇི་ལྟར་བྱུང་བའོ། །དང་པོ་ལ་གཉིས་རྩ་
བཤད་ཀྱི་རྒྱུད་ངོས་བཟུང་བ་དང་། བཤད་རྒྱུད་ཀྱིས་རྩ་རྒྱུད་ཇི་ལྟར་བཤད་པའོ། །
དང་པོ་ནི་སྤྱིར་བཅོམ་ལྡན་འདས་ཀྱིས་གསུངས་པ་ཐམས་ཅད་བསྡུ་ན། ཐེག་པ་ཆེ་ཆུང་གཉིས་
སུ་འདུ་བ་དང་། ཐེག་ཆེན་ནི་རྒྱུ་ལམ་དུ་བྱེད་པ་ཕར་ཕྱིན་གྱི་ཐེག་པ་དང་། འབྲས་བུ་ལམ་དུ་བྱེད་པ་
སྔགས་ཀྱི་ཐེག་ཆེན་གཉིས་སུ་འདུ་བ་དང་། དེ་དག་གི་ཐུན་མོང་མ་ཡིན་པའི་ཁྱད་པར་དང༌། ཕྱི་མ་ནི་
བྱ་བ་དང་སྤྱོད་པ་དང་རྣལ་འབྱོར་དང་རྣལ་འབྱོར་བླ་ན་མེད་པའི་རྒྱུད་བཞིར་གུར་ནས་གསུངས་པ་ལྟར་
ངེས་པ་དང་། དེ་རྣམས་ཀྱི་ཁྱད་པར་ནི་རྡོ་རྗེ་འཆང་གི་ལམ་གྱི་རིམ་པ་དང་། མཐའ་གཅོད་རིན་པོ་ཆེའི་
མྱུ་གུ་ལས་རྒྱས་པར་གསུངས་པས་དེར་ཤེས་པར་བྱའོ། །རྣལ་འབྱོར་བླ་མེད་ལ་ཕ་མའི་རྒྱུད་གཉིས་
ལས༑ བདེ་མཆོག་མ་རྒྱུད་ཡིན་ལ། རྩ་རྒྱུད་ལེའུ་ང་གཅིག་པ་འདི་མངོན་བརྗོད་རྒྱས་པ་འབུམ་ཕྲག་
གསུམ་པ་དང་། བསྡུས་པ་འབུམ་ཕྲག་གཅིག་པ་ལས་བཏུས་ཤིང་། ནམ་མཁའ་དང་མཉམ་པའི་རྒྱུད་
འབུམ་ཕྲག་གཅིག་པ་ལས་ཀྱང་བཏུས་པར་བཤད་པས་བཏུ་གཞིའི་རྒྱུད་དེ་རྣམས་བདེ་མཆོག་གི་རྩ་
རྒྱུད་ཡིན་ཀྱང་བོད་དུ་མ་འགྱུར་ལ། ད་ལྟ་བོད་ན་འགྱུར་བའི་རྩ་རྒྱུད་ནི་ཉུང་ངུའི་རྩ་རྒྱུད་ཁོ་ནའོ། །
བཤད་རྒྱུད་ནི། རྡོ་རྗེ་མཁའ་འགྲོ། སྡོམ་པ་འབྱུང་བ། མངོན་བརྗོད་བླ་མ་ཀུན་སྤྱོད། ཁ་སྦྱོར་དང་ལྔ་
ཡིན་ལ། ཕག་མོ་མངོན་འབྱུང་མངོན་བརྗོད་ལས་ཟུར་པ་མིན་པས་མི་བགྲང་ངོ་། །ཕྱོགས་མཐུན་གྱི་
རྒྱུད་ནི་ཧེ་རུ་ཀ་མངོན་འབྱུང་དང་། མཁའ་འགྲོ་རྒྱ་མཚོ། རྣལ་འབྱོར་མ་བཞི་ཞལ་སྦྱོར་བའི་རྒྱུད་
རྣམས་སོ། །བདེ་མཆོག་གི་རྒྱུད་ནི་མཁའ་འགྲོ་རྒྱ་མཚོ་ལས། རྩོད་པའི་དུས་ཀྱི་སའི་ནང་དུ། །བཅོམ་
ལྡན་མཐའ་ཡས་པས་འདི་གསུངས། །ཤཱཀྱ་སེང་གེས་གསུངས་པའི་རྒྱུད། །ཞེས་གསུངས་པ་ལྟར།
རྩོད་ལྡན་གྱི་དུས་སུ། ཤཱཀྱ་སེང་གེས་གསུངས་ཤིང་། ཞུ་བ་པོ་ནི་ཕག་མོ་དང་། ཕྱག་ན་རྡོ་རྗེས་ཞུས་
ནས༑ ཨུ་རྒྱན་གྱི་གནས་སུ་མཁའ་འགྲོ་མ་རྣམས་འདུས་ནས་བསྡུས་སོ། །
གཉིས་པ་ནི་རྩ་རྒྱུད་ང་གཅིག་པར་སྦས་པའི་དོན་གང་བཤད། རྒྱུད་གང་གིས་ཇི་ལྟར་གསལ་
བར་འཆད་སྙམ་ན། བཤད་བྱ་རྩ་རྒྱུད་ཀྱི་དོན་གྱི་གཙོ་བོ་ནི་བསྡུ་ན་གསུམ་སྟེ། རྒྱུད་སྣོད་རུང་དུ་བྱེད་
པ་དབང་གི་སྐོར་དང་། ལམ་རིམ་གཉིས་བསྒོམ་པ་དང་། དེ་གཉིས་ཀྱི་འབྲས་བུའོ། །དང་པོ་ནི་རྡོ་རྗེ་
-338-



.
(༣) ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
མཁའ་འགྲོ་དང་། སྡོམ་འབྱུང་གིས་འཆད། གཉིས་པ་ལ་བསྐྱེད་རིམ་ནི་སྡོམ་འབྱུང་དང་ཀུན་སྤྱོད་ནས་
འཆད་ལ། རྟེན་གྱི་དཀྱིལ་འཁོར། སྦྱིན་སྲེག །མཆོད་སྦྱིན་དང་། སྔགས་བཏུ་བ་སོགས་ནང་ལ་སྦྱར་
བ༑ སམ་བྷུ་ཊ་དང་། མངོན་བརྗོད་ལས་གསུངས་པ་རྣམས་ཀྱིས་བསྐྱེད་རིམ་གྱི་རྣམ་གཞག་ཀྱང་
འཆད། རྫོགས་རིམ་ལ་རྩ་གནད་དང་། གཏུམ་མོ་རྡོར་བཟླས་སོགས་ནི་རྡོ་རྗེ་མཁའ་འགྲོ་སམ་བྷུ་ཊ་
མངོན་བརྗོད་རྣམས་ལས་འཆད་ལ། རྡོར་བཟླས་སྒྱུ་ལུས་མངོན་པར་བྱང་ཆུབ་པ་ཟུང་འཇུག་གི་རིམ་
པ་རྣམས་སྡོམ་འབྱུང་གིས་འཆད། གསུམ་པ་ནི་བསྐྱེད་རིམ་བསྒོམས་པའི་འབྲས་བུ་ནི་རྡོ་རྗེ་མཁའ་འགྲོ་
དང༑ རྫོགས་རིམ་བསྒོམས་པས་མཆོག་གི་དངོས་གྲུབ་འགྲུབ་པའི་རྟགས་ནི། ཁ་སྦྱོར་ལས་རྒྱ་པར་
གསུངས་ཏེ་ཞིབ་པ་རྒྱུད་འགྲེལ་ལས་ཤེས་པར་བྱའོ། །
གཉིས་པ་གཞུང་འདིས་རྩ་རྒྱུད་ཇི་ལྟར་འཆད་པ་ནི། རྩ་རྒྱུད་ཀྱི་ལེའུ་དང་པོས་མདོར་བསྟན།
གཉིས་པ་ནས་ལྔ་བཅུ་པའི་བར་གྱིས་རྒྱས་པར་བཤད། ང་གཅིག་པས་མདོ་རྒྱས་གཉིས་ཀྱི་དོན་རྣམས་
དེ་ཉིད་བཅུ་བཞིར་བསྡུས་ནས་བསྟན་ལ། ཆིངས་དེའི་སྟེང་ནས་རིམ་གཉིས་ཉམས་སུ་ལེན་ཚུལ་
འཆད་པ་ཡིན་ནོ། །དེ་ཉིད་བཅུ་བཞི་ནི། རྩ་རྒྱུད་ལས། གོས་དང་ཕྱག་རྒྱ་ལྔ་ལ་སོགས། །ཤེས་རབ་
ཡན་ལག་ཕུར་བུ་གུར། །ཨཱ་ལི་ཀཱ་ལི་ཞེས་བརྗོད་ནས། །རྒྱུ་སོགས་སྟོང་པ་སྔོན་འགྲོ་བ། །འཇུག་པ་
སྒྲ་ལ་སོགས་པ་ནས། །ཇི་སྲིད་བསྡུས་པའི་སྦྱོར་ལྡན་པ། །བདུད་རྩི་ཚིམ་བྱེད་མྱ་ངན་འདས། །ལག་
པའི་མཆོད་པ་དབང་བསྐུར་བ། །གོ་ཆ་ཆེན་པོས་ཡང་དག་བསྲུང་། །སྔགས་རྣམས་ཀུན་གྱིས་མཆོད་
པར་བྱ། །དེ་ལྟར་དེ་ཉིད་བཅུ་བཞི་ནི། །མདོར་བསྡུས་ནས་ནི་བཤད་པ་ཡིན། །ཞེས་དངོས་སུ་ཟིན་པ་
ལྟར་ཡིན་ལ། ཆིངས་འདིས་རྩ་བཤད་ཀྱི་རྒྱུད་ཐམས་ཅད་འཆད་པ་ལ། བཅུ་བཞི་པོ་འདིས་རྒྱུད་ཀྱི་
དབུ་ཞབས་ཀྱི་དོན་ཀུན་སྡུད་པ་ལ་སྦྱར་བ་དང་། ནག་པོ་བའི་སྒྲུབ་ཐབས་ལྟར་བསྐྱེད་རིམ་ལ་སྦྱར་བ་
དང༑ ལཱུ་ཨི་པའི་སྒྲུབ་ཐབས་ལྟར་མྱ་ངན་འདས་ཞེས་པ་རྫོགས་རིམ་ལ་སྦྱར་ཞིང་ལྷག་མ་རྣམས་
བསྐྱེད་རིམ་ལ་སྦྱར་བ་དང༌། དེར་མ་ཟད་དེ་ཉིད་བཅུ་བཞི་བཤད་བྱར་བཀོད་ནས་མཐའ་དྲུག་དང་
ཚུལ་བཞིའི་སྒོ་ནས་སློབ་བཤད་དང༌། ཚོགས་བཤད་གཉིས་ཀྱི་སྒོ་ནས་འཆད་ཅིང་། དེ་ཡང་གདུལ་བྱ་
དམན་པ་དང་འབྲིང་ལ་མཐའ་དྲུག་གི་ནང་ནས་སྒྲ་ཇི་བཞིན་པ་དང་། དགོངས་མིན་དང་། དྲང་དོན་
གསུམ་ཚུལ་བཞིའི་ནང་ནས་ཡིག་དོན་དང༌། སྤྱི་དོན་གཉིས་ཏེ་ལྔའི་སྒོ་ནས་འཆད་པ་ལ་ཚོགས་བཤད་
དང༑ དེར་མ་ཟད་མཐའ་དྲུག་གི་སྒྲ་ཇི་བཞིན་མིན་པ་དང་། ངེས་དོན་དང་། དགོངས་ཏེ་བཤད་པ་
-339 -



༢
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དང༑ ཚུལ་བཞིའི་སྦས་བཤད་དང་། མཐར་ཐུག་གི་བཤད་པ་སྟེ་མཐའ་དྲུག་དང་ཚུལ་བཞིའི་བཤད་
པ་ཡོངས་སུ་རྫོགས་པས་རྒྱུད་དོན་མཐའ་དག་རིན་པོ་ཆེ་ལྟ་བུའི་དབང་རྣོན་ལ་འཆད་པ་ལ་སློབ་བཤད་
དུ་ཡེ་ཤེས་རྡོ་རྗེ་ཀུན་ལས་བཏུས་ལས་གསུངས་པ་ལྟར་བཤད་ན་བཤད་རྒྱུད་རྣམས་ཀྱི་རྩ་རྒྱུད་འཆད་
ཚུལ་གྱི་ནུས་པ་རྫོགས་པར་ཐོན་པ་འོང་བས་འཆད་ཚུལ་དེས་བློ་གྲོས་ཅན་ལ་དགའ་བ་བསྐྱེད་པའི་
ཚུལ་ནི། རྡོ་རྗེ་འཆང་དབང་སླར་ཡང་རང་གཞུང་འཆད་པ་ལ་ཐ་མལ་དགེ་སློང་གི་ཚུལ་འཛིན་པ་རྒྱལ་
བ་ཙོང་ཁ་པ་ཆེན་པོའི་ལེགས་བཤད་བསྐྱེད་རིམ་འདོད་འཇོ། རྫོགས་རིམ་དངོས་གྲུབ་སྙེ་མ། རྒྱུད་
འགྲེལ་སྦས་དོན་ཀུན་གསལ་རྣམས་ལ་འོལ་ཅི་ཙམ་མིན་པར་བརྒྱུད་ལྡན་བླ་མའི་མན་ངག་ལ་བརྟེན་
ནས་ཞིབ་པར་སྦྱངས་ཏེ། དེ་ནས་ཚེ་འདི་བློས་བཏང་ནས་སྙིང་རུས་ཆེན་པོས་དཔལ་འཁོར་ལོ་སྡོམ་
པའི་གོ་འཕང་མངོན་དུ་བྱེད་པ་ལ་བརྩོན་པར་བྱ་དགོས་ཀྱི། དེ་ལྟར་མིན་པར། ལམ་ཐུན་མོང་བ་དང་།
དབང་དང་དམ་ཚིག་གང་ལ་ཡང་མཛུབ་མོ་འཛུགས་ས་མེད་པར་ཆོ་ག་བྱང་བ་ཙམ་དང་། བདེ་སྟོང་གི་
གནད་གང་ཡང་མི་ཤེས་པའི་རྩ་རླུང་ཐིག་ལེ་བསྒོམ་པ་དང་། ཅི་ཡང་ཡིད་ལ་མི་བྱེད་པ་རྣམས་ནི་འཁོར་
བའི་སྒྲུབ་ཐབས་དང་འཁོར་ལོ་སྡོམ་པའི་སྒྲུབ་ཐབས་ནོར་བ་ཡིན་པས་སྒྲུབ་པ་བྱེད་ལུགས་མ་ནོར་བ་
ལ་འབད་པར་བྱའོ། །
གསུམ་པ་ནི་དཔལ་ཕྱག་ན་རྡོ་རྗེས་བྲམ་ཟེ་ས་ར་ཧ་རྗེས་སུ་བཟུང་། དེ་དང་བྱང་སེམས་བློ་གྲོས་
རིན་ཆེན་གྱིས་མགོན་པོ་ཀླུ་སྒྲུབ་རྗེས་སུ་བཟུང་། ཀླུ་སྒྲུབ་དང་བློ་གྲོས་རིན་ཆེན་གྱིས་ཤ་བ་རི་པ་རྗེས་
སུ་བཟུང་། དེས་ཨུ་རྒྱན་དུ་འཁྲུངས་པ་གྲུབ་ཐོབ་ཀུན་ཏུ་དགེ་བ་རྗེས་སུ་བཟུང་ནས་འཁོར་ལོ་སྡོམ་
པའི་དབང་བསྐུར་རྒྱུད་བཤད་མན་ངག་གནང་ནས་བསྒོམས་པའི་ཚེ། ཨུ་རྒྱན་གྱི་ཡུལ་གྱི་དུར་ཁྲོད་དུ་
ཡུལ་ཉེར་བཞིའི་དཔའ་བོ་དང་དཔའ་མོས་ཚོགས་འཁོར་བསྐོར་བའི་ཚོགས་རྫ་ས་ལ་རོལ་བའི་རྗེས་སུ་
དཔའ་བོ་དང་དཔའ་མོ་རྣམས་འཁོར་ལོ་སྡོམ་པའི་དཀྱིལ་འཁོར་རྫོགས་པར་དངོས་སུ་བཞེངས་ནས་
དཀྱིལ་འཁོར་དུ་བཅུག་ཅིང་དབང་བསྐུར་བས་དཔེ་ཡི་ཡེ་ཤེས་རྒྱུད་ལ་འཁྲུངས་པར་གྱུར། དེ་ནས་
སྔར་གྱི་རྟོགས་པ་བརྟན་ཞིང་ཚེ་འདིར་མཆོག་འགྲུབ་པའི་ཕྱིར་བརྩོན་འགྲུས་བརྩོམ་པར་བསྐུལ་བའི་
ཚིག ༑རྐང་པ་བརྐྱང་བ་སྤངས་ནས་ནི། །འཁོར་བའི་མངག་གཞུག་དོར་ནས་སུ། །རྡོ་རྗེ་སེམས་དཔའ་
རྒྱལ་པོ་ཆེ། །ཡང་དང་ཡང་དུ་བསྐུལ་བར་བྱ། །ཞེས་གསུངས་ནས་མི་སྣང་བར་གྱུར། དེའི་དོན་ལ་
བསམས་པས་སྒྲུབ་པ་ལ་རྩེ་གཅིག་ཏུ་གཞོལ་དགོས་པར་གཟིགས་ནས། ཆོས་ཀྱི་བར་ཆད་དུ་མི་
- 340 -



ནf
༧s.
༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
འགྱུར་བའི་འཚོ་བ་འཚོལ་ཞིང་རིམ་གྱིས་ཤར་ཕྱོགས་བྷཾ་ག་ལར་བྱོན་པས་དེ་དང་ཉེ་བ་ཆུ་བོ་གང་གཱའི་
འགྲམ་དུ་ཉ་པ་མང་པོས་ཉ་བསད་ནས་རྒྱུ་མ་སོགས་རང་གར་དོར་བ་བྱ་ཁྱིས་ཟ་བ་གཟིགས་ནས།
བདག་པོ་མེད་ཅིང་རྩོལ་བ་ཆུང་བར་དགོངས་ནས་དེའི་ཕྱོགས་གཅིག་ཏུ་བཞུགས་ནས་འཚོ་བ་ཉའི་
རྒྱུ་མ་ལ་མཛད་ཅིང་གཡེལ་མེད་དུ་བསྒྲུབས་པས་མཆོག་གི་དངོས་གྲུབ་བརྙེས་ཏེ་གསོལ་ཟས་ལ་མཚན་
དུ་བཏགས་པ་ལཱུ་ཨི་པ་ཞེས་ཡོངས་སུ་གྲགས་པ་དེས་རྒྱལ་པོ་དཱ་རི་ཀ་པ་དང་། བློན་པོ་ཌི་བི་པ་གཉིས་
རྗེས་སུ་བཟུང་སྟེ། དེ་གཉིས་ཀྱིས་ཞུས་ནས་སྒྲུབ་ཐབས་འདི་མཛད་ལ། དཔའ་བོ་གཅིག་པའི་སྒྲུབ་
ཐབས་ཆུང་བ་གཅིག་ཀྱང་མཛད་དོ། །སྒྲུབ་ཐབས་རྒྱས་པ་དེ་ལ་ལྭ་བ་པའི་འགྲེལ་པ་ཞིག་ཡོད་པ་དེ་ནི།
གཞུང་འདི་འཆད་པའི་པྲ་ཛྷཱ་རཀྵི་ཏ་ལ་སོགས་པ་རྗེས་འབྲངས་ཐམས་ཅད་དང་། ཁྱད་པར་དུ་མར་དོ་
མལ་གྱོ་པུ་རངས་ལོ་ཆུང་སོགས་ཀྱི་མཁས་པ་ཐམས་ཅད་ཀྱི་ཁུངས་འཆའ་ས་ཡིན་ནོ། །དཱ་རི་ཀ་པའི་
སློབ་མ་རྡོ་རྗེ་དྲིལ་བུ་བ་དང་། ནག་པོ་སྤྱོད་པའི་སྒྲུབ་ཐབས་དང་། རྫོགས་རིམ་གྱི་ཡིག་ཆ་རྣམས་དང་།
དེ་དག་སོ་སོའི་ལུགས་སྲོལ་ནི་བོད་དུ་བསྟན་པ་སྔ་དར་ལ་མ་འགྱུར་ཞིང་། ཕྱི་དར་ལ་ལོ་ཆེན་རིན་ཆེན་
བཟང་པོས་བདེ་མཆོག་གི་སྐོར་ཅི་རིགས་བསྒྱུར་ཞིང་འཆད་ཉན་མཛད་ཀྱང་རྒྱུན་ནུབ་ནས་བུ་སྟོན་
རིན་པོ་ཆེའི་དུས་སུ་མེད་པར་གསུངས་ལ། ཇོ་བོ་རྗེ་ལྷ་གཅིག་ནས་བརྒྱུད་པ་དང་། མལ་གྱོ་མར་དོ་ལོ་
ཆུང་སོགས་ནས་བརྒྱུད་པ་མཐའ་དག་མཁས་པ་བུ་སྟོན་རིན་པོ་ཆེར་བཞུགས་པ་རྣམས་རྒྱལ་བ་གཉིས་
པས་བུ་སྟོན་གྱི་སློབ་མ་ཆོས་ཀྱི་དཔལ་བ་ཁྱུང་ལྷས་པ་སྒྲ་ཚད་པ་སོགས་ལ་གསན་ནས་དར་ཞིང་རྒྱས་
པར་མཛད་པ་ཡིན་ནོ། །
གཉིས་པ་སྒྲུབ་ཐབས་ཀྱི་གཞུང་དངོས་ཀྱི་དོན་ཉམས་སུ་ལེན་ཚུལ་བཤད་པ་ལ་གཉིས། ལམ་
བསྒོམ་པའི་རིམ་པ་དངོས་དང་། དེ་ལྟར་བསྒོམས་པའི་ཕན་ཡོན་ནོ། །དང་པོ་ལ་གསུམ། གང་གིས་
བསྒོམ་པའི་རྟེན། གང་དུ་བསྒོམ་པའི་གནས། ཇི་ལྟར་བསྒོམ་པའི་ཚུལ་ལོ། །དང་པོ་ནི། སྔགས་དང་
ཕར་ཕྱིན་གྱི་ཐེག་པ་གཉིས་ཐུན་མོངས་བའི་ལམ་གྱི་རིམ་པས་རྒྱུད་སྦྱངས་ཤིང་། འདིའི་དཀྱིལ་འཁོར་
དུ་དབང་བསྐུར་བ་ལེགས་པར་ཐོབ་ལ། དེའི་དུས་སུ་ཁས་བླངས་པའི་དམ་ཚིག་དང་སྡོམ་པ་ཚུལ་
བཞིན་དུ་བསྲུང་བ་ལ་བརྩོན་པའི་མཚན་ཉིད་དང་ལྡན་པས་བསྒོམ་པར་བྱའོ། །
གཉིས་པ་ནི་རང་གི་ཁྱིམ་མམ་རི་སུལ་ལ་སོགས་པའི་གནས་ཡིད་དུ་འོང་བ་རྣལ་འབྱོར་དང་རྗེས་
སུ་མཐུན་པའི་སྒྲུབ་ཁང་བདུད་རྩི་ལྔས་ལེགས་པར་བྱུགས་ཤིང་། མེ་ཏོག་གཅལ་དུ་བཀྲམ་པར།
- 341-



ནོརུ）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཅོམ་ལྡན་འདས་ཀྱི་བྲིས་སྐུ་དགྲམ་པ་དང་། ནང་མཆོད་རྡོར་དྲིལ་ཅང་ཏེའུ་ལ་སོགས་པ་དམ་ཚིག་གི་
རྫས་རྣམས་ཚོགས་པར་བྱས་པའི་གནས་སུ་བསྒོམ་པར་བྱ་བ་ཡིན་ནོ། ། །
གསུམ་པ་ཇི་ལྟར་བསྒོམ་པའི་ཚུལ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་སྔ་ཕྱིའི་
བར་དང་ཐུན་གཞན་ལ་ཇི་ལྟར་བྱ་བའོ། །དང་པོ་ལ་གསུམ། ཐུན་གྱི་འགོར་ཇི་ལྟར་བྱ་བ་དང་། དངོས་
གཞི་ལ་ཇི་ལྟར་བྱ་བ་དང་། མཇུག་ཏུ་ཇི་ལྟར་བྱ་བའོ། །དང་པོ་ལ་གཉིས། སྔོན་དུ་བྱ་བའི་རིམ་པ་དང་།
རྣལ་འབྱོར་གྱི་ཡན་ལག་སྒྲུབ་ཚུལ་ལོ། །དང་པོ་ལ་དྲུག །ཐོག་མར་རང་ཉིད་ལྷག་པའི་ལྷར་ལྡང་བའི་
ཚུལ༑ རྡོར་དྲིལ་བྱིན་གྱིས་བརླབ་པའི་ཚུལ། ནང་མཆོད་བྱིན་གྱིས་བརླབ་པའི་ཚུལ། སྔོན་འགྲོ་མཆོད་
གཏོར་བྱིན་གྱིས་བརླབས་ཏེ་འབུལ་བའི་ཚུལ། བདག་བསྐྱེད་ཀྱི་མཆོད་པ་བྱིན་གྱིས་བརླབ་པའི་ཚུལ།
རྡོ་རྗེ་སེམས་དཔའི་སྒོམ་བཟླས་ཇི་ལྟར་བྱ་བའི་ཚུལ་ལོ། །དང་པོ་ནི། སྐུ་བཅིངས་པ་ཅན་ཡིན་ན་
བཀྲོལ། ཁ་ལྷོར་བལྟས་རོ་གདན་དངོས་སམ་བཅོས་མ་གང་ཡང་རུང་བ་ལ་ལུས་རྣམ་སྣང་གི་ཆོས་
བདུན་ལྡན་དུ་གནས་ཏེ་བདུད་རྩི་རིལ་བུ་ཁར་གཞུག་པའམ་མེད་ན་བྱིན་གྱིས་བརླབས་པའི་ནང་་་་་
མཆོད་ལྕེ་ཐོག་ཏུ་བཞག་སྟེ། ཁ་དག་པར་བྱས། དགེ་སེམས་ཁྱད་པར་ཅན་གྱི་ངང་ནས་རང་ཉིད་ལ་ཐ་
མལ་གྱི་སྣང་ཞེན་བསལ་ནས་ལྷའི་སྐུར་ལྡང་བའི་ཚུལ་ནི། རང་སེམས་ཧཱུཾ་ཡིག་གི་རྣམ་པར་ཡོད་པ་དེ་
ལས་འོད་ཟེར་དམར་པོའི་ཚོགས་དཔག་ཏུ་མེད་པ་འཕྲོས་སྣོད་བཅུད་ཐམས་ཅད་ལ་འཕོག་པས་དེ་
རྣམས་བདེ་བའི་ངོ་བོར་འོད་དུ་མེར་གྱིས་ཞུ་ནས་རང་ལ་ཐིམ། རང་ཡང་ཕུང་པོ་ལ་ཕྲ་རགས་མ་ཕྱེ་
བར་བཏགས་པའི་ང་གདགས་གཞི་དང་བཅས་པ་འོད་དུ་མེར་གྱིས་ཞུ་ནས་འོད་སྔོན་པོ་ཁྲུ་གང་བ་ལ་
སོགས་པ་ཆེ་ཆུང་ཇི་ལྟར་འཚམས་པ་གཅིག་ཏུ་གྱུར། དེ་ཡང་ཇེ་ཕྲ་ཇེ་ཕྲར་སོང་ནས་མཐར་མི་དམིགས་
པར་གྱུར་པའི་ཚེ། རྟག་ཆད་ཀྱི་མཐའ་དང་བྲལ་བའི་སྟོང་ཉིད་ཀྱི་ལྟ་བ་དྲན་པར་བྱས་ནས་དེའི་ཚེ་ངེས་
ངོར་ཀུན་རྫོབ་ཀྱི་སྣང་བ་བཀག་སྟེ་བདེན་མེད་ངེས་པའི་ངེས་ཤེས་དམ་སྦྲང་ངེ་བ་དེ་ཉིད་བདེ་བ་ཆེན་
པོའི་ཡེ་ཤེས་ཀྱི་ངོ་བོར་མོས་ལ་དེ་ཉིད་སྟོང་པ་ཉིད་ལ་ཆུ་ལ་ཆུ་བཞིན་དུ་གཉིས་སྣང་ཕྲ་མོས་ཀྱང་མ་
ཆོད་པར་མོས་ནས་མཉམ་པར་བཞག་པའི་བདེ་སྟོང་དབྱེར་མེད་ཀྱི་ཡེ་ཤེས་དེ་ངའོ་སྙམ་དུ་ང་རྒྱལ་
ཤུགས་ཅན་ཞིག་བསྐྱེད། འོད་གསལ་དེའི་ངང་ལས་ཆུ་ལས་ཉ་ལྡང་བའི་ཚུལ་དུ་བདེ་སྟོང་དབྱེར་མེད་
ཀྱི་ཡེ་ཤེས་ཀྱི་གཟུང་རྣམ་དེ་ཉིད། རང་གི་གོ་སར་སྣ་ཚོགས་པདྨ་དང་ཉི་མ་འཇིགས་བྱེད་དུས་མཚན་
དང་བཅས་པའི་གདན་གྱི་སྟེང་དུ་དཔལ་ཧེ་རུ་ཀ་ཡུམ་བཅས་ཀྱི་སྐུར་ལམ་གྱིས་གྱུར་པར་བསམས་ལ་
-342 -



» ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །།ས༽ས་
རིམ་གྱིས་གསལ་འདེབས་པ་ནི། དེ་ཡང་འཁོར་བའི་སྐྱོན་གྱིས་མ་གོས་པའི་བརྡར་སྣ་ཚོགས་པདྨ་
འདབ་མ་བརྒྱད་པ། དེ་ཡང་ཕྱོགས་བཞིའི་འདབ་མ་དམར། མེ་རླུང་གཉིས་སེར། བདེན་བྲལ་ལྗང་།
དབང་ལྡན་ནག །ལྟེ་བ་ལྗང་། གེ་སར་སེར་བ། ལྟེ་བའི་སྟེང་དུ་བྱང་ཆུབ་ཀྱི་སེམས་ཀྱི་མྱུ་གུ་སྨིན་ཞིང་
འཕེལ་བར་བྱེད་པ་མཚོན་པའི་ཉི་མའི་དཀྱིལ་འཁོར་དམར་ཁྱིལ་ལེ་བ་མེ་ཤེལ་གྱི་མཎྜལ་ཁ་སྦུབ་པ་
ལྟ་བུ། དེའི་སྟེང་དུ་རང་ཉིད་ཧེ་རུ་ཀ་ཆོས་ཀྱི་དབྱིངས་ཀྱི་རང་བཞིན་མཚོན་པའི་སྐུ་མདོག་སྔོན་པོ་ཞལ་
གཅིག་ཕྱག་གཉིས་ཀྱི་གཡས་པས་གཉིས་སུ་མེད་པའི་ཡེ་ཤེས་མཚོན་པའི་རྡོ་རྗེ་རྩེ་ལྔ་པ། གཡོན་པས་
ཆོས་ཐམས་ཅད་རང་བཞིན་གྱིས་མ་གྲུབ་པ་རྟོགས་པའི་ཤེས་རབ་སྟོང་པ་ཉིད་མཚོན་པའི་དྲིལ་བུ་
འཛིན་པས་ཡུམ་རྡོ་རྗེ་ཕག་མོ་རྡོ་རྗེ་དང་ཐོད་པ་འཛིན་པ་ལ་འཁྱུད་པ་ནི་བདེ་བ་ཆེན་པོའི་ཤེས་རབ་
སྟོང་པ་ཉིད་ལ་འཁྱུད་པ་སྟེ་བདེ་སྟོང་དབྱེར་མེད་དུ་སྦྱོར་བ་མཚོན། དེའི་སྤྱི་བོར་རུས་པའི་འཁོར་ལོ་
རྩིབས་བརྒྱད་པ་ལྟེ་བར་རིན་པོ་ཆེ་ཆ་བརྒྱད་པའམ་དགུ་པའི་རྩེ་མོར་རྡོ་རྗེ་རྩེ་ལྔ་པ་རྫོགས་པས་མཚན་
པ༑ རྩིབས་གསུམ་མདུན་དང་སྙན་གཡས་གཡོན་གྱི་ཐད་དུ་རྩིབས་རེ་རེ་རྒྱབ་ཏུ་རྩིབས་གསུམ་
མཐའ་མུ་ཁྱུད་དང་བཅས་པའི་མདུན་གྱི་རྩིབས་ལྔའི་མུ་ཁྱུད་ཀྱི་སྟེང་དུ་དེ་བཞིན་གཤེགས་པ་ལྔའི་ངོ་བོ་
མི་མགོའི་ཐོད་སྐམ་རྩེ་སོར་ལྔ་པ་རིན་པོ་ཆེའི་རྩེ་ཕྲན་དང་བཅས་པ་སྟོད་སྨད་དུ་གནས་པའི་རྡོ་རྗེ་ནག་
པོའི་ཕྲེང་བ་གཉིས་ཀྱི་བར་དུ་ཆུད་པ། ཐོད་སྐམ་གཅིག་ནས་གཅིག་གི་ཁའི་བར་དུ་རུས་པའི་དྲ་བ་
གཉིས་གཤིབས་ཀྱི་དྲ་བ། ཐོད་སྐམ་རེ་རེའི་ཁའི་དབུས་ནས་རུས་པའི་དྲ་ཕྱེད་གསུམ་གཤིབས་སུ་
འཕྱང་བའི་སྣེ་མོར་ནོར་བུ་སྦོམ་པོ་གསེར་གྱིས་བསྡམས་པ་དང་རྔ་ཡབ་ནོར་བུའི་ཡུ་བ་ཅན་དང་གསེར་
གྱི་དྲིལ་ཆུང་རྣམས་སྤེལ་མར་བཏགས་པ་སྤྱན་དབུས་མར་སླེབ་ཙམ་དང་བཅས་པའི་དབུ་རྒྱན་གྱིས་
འཁོར་ལོ་མི་སྒྲིབ་པ། དབུ་སྐྲ་ནག་པོ་གྱེན་དུ་བཅིངས་པའི་རྩེ་མོ་ནང་དུ་བསྡུས་ཏེ་འཆིང་བྱེད་གཉིས་ཀྱིས་
བཅིངས་པའི་སྟེང་དུ་རྡོ་རྗེ་ནོར་བུ་ཏོག་དང་བཅས་པའི་དཔངས་སོར་བཅུ་གཉིས་པ་མདུན་ལོགས་ལ་
སྣ་ཚོགས་རྡོ་རྗེ། དབུའི་གཡོན་དུ་ཅུང་ཟད་ཡོ་བའི་ཟླ་བ་ཕྱེད་པ་འཆང་བ། སྙན་རྒྱན་ནི་སྙན་གཡས་
གཡོན་གཉིས་སུ་རུས་པའི་འཁོར་ལོ་རུས་པའི་རྡོ་རྗེ་རྩེ་གསུམ་པས་མཚན་པའི་སྣེ་མོར་རུས་པའི་དྲ་བ་
གཉིས་གཉིས། དྲ་ཕྱེད་གསུམ་གསུམ་ཏེ་ལྔ་ལྔས་བརྒྱན་པ། མགུལ་བརྒྱན་ནི་མགྲིན་པའི་དབུས་
གཞུང་དུ་མགྲིན་པའི་རྩ་འདབ་བཅུ་དྲུག་མཚོན་པའི་རུས་པའི་རྡོ་རྗེ་རྭ་བཅུ་དྲུག་པ། གཡས་གཡོན་དུ་
རྭ་གྲངས་ངེས་མེད་ཀྱི་མཐའ་བརྟེན་རེ། བར་བར་དུ་རུས་པའི་ཕྲེང་བ་བརྒྱད་ཀྱིས་ཀུ་རུ་ཁར་བསྡམས་
- 343 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པའི་སྣེ་མོར་དྲ་བ་དྲ་ཕྱེད་ཀྱི་ཚུལ་དུ་རུས་པའི་ཤར་བུ་དུ་མས་མཛེས་པར་བྱས་པ། མཆོད་ཕྱིར་
ཐོགས་ནི་སྙིང་ཁའི་དབུས་གཞུང་དུ་སྙིང་གའི་རྩ་འདབ་བརྒྱད་མཚོན་པའི་རུས་པའི་རྡོ་རྗེ་རྩེ་བརྒྱད་པ་
རྒྱབ་ཏུ་གཅིག་རུས་པའི་ཕྲེང་བ་ཉིས་གཤིབས་སམ་གསུམ་གཤིབས་དཔུང་མགོ་གཡོན་ནས་མཆན་
འོག་གཡས་དང་། དཔུང་མགོ་གཡས་ནས་མཆན་འོག་གཡོན་དུ་ཀུ་རུ་ཁར་འཆང་བའི་སྣེ་མོ་རྒྱབ་
མདུན་གྱི་རྡོ་རྗེ་ལ་བཏགས་པ། རྭའི་རྩེ་མོ་ནས་རུས་པའི་དྲ་ཕྱེད་གསུམ་གཤིབས་སྐྱ་ཉིལ་ཉིལ་འཕྱང་
བ༑ དོ་ཤལ་ནི་མིའི་རྒྱུ་མ་ལ་བརྒྱུས་པའི་མི་མགོ་རློན་པ་ལྔ་བཅུའི་ཕྲེང་བ་མགུལ་པ་ནས་བརླ་ཕྲ་སྦོམ་
གྱི་མཚམས་སུ་འཕྱང་བ། སྐ་རགས་ནི་ལྟེ་བའི་རྩ་འདབ་དྲུག་ཅུ་རྩ་བཞི་མཚོན་པའི་གཞུང་གཅིག །
གཡས་གཡོན་དུ་རྭ་གྲངས་ངེས་མེད་ཀྱི་གཞུང་གཉིས་མཐའ་བརྟེན་གཉིས་ཏེ་ལྔའི་བར་དུ་རུས་པའི་
ཕྲེང་བ་བཅུ་དྲུག་གིས་ཀུ་རུ་ཁར་བསྡམས་པ་ལས་འཕྱང་བའི་དྲ་བ་ལྔ་དྲ་ཕྱེད་བཅུ་གསུམ་སྟེ་བཅོ་
བརྒྱད་ཀྱི་གཡས་གཡོན་གྱི་གསུམ་གསུམ་གྱི་དབུས་མ་བྱིན་པར་སླེབ་ཅིང་། དེའི་གཡས་གཡོན་
གཉིས་ཀྱི་པུས་མོ་ནོན་ཙམ་བྱས་པ་ཐམས་ཅད་ལ་རུས་པའི་ཤར་བུ་གཡེར་ཁ་དྲིལ་བུ་དང་རྔ་ཡབ་ནོར་
བུའི་ཡུ་བ་ཅན་སོགས་དུ་མས་མཛེས་པར་བྱས་པ། གདུ་བུ་ནི་ཕྱག་ཞབས་ཀྱི་གདུ་བུ་བཞི་དང་། དཔུང་
རྒྱན་གཉིས་ཏེ་དྲུག་ནི། ཕྱག་ཞབས་ཀྱི་མཁྲིག་མ་བཞི་དང་དཔུང་པ་གཉིས་ཀྱི་ཐད་དུ་མཐའ་གཉིས་
དང་དབུས་མ་དང་གསུམ་དུ་རུས་པའི་རྡོ་རྗེས་སྤྲས་པ་འོད་ཟེར་འབར་བས་བརྒྱན་པའི་གཞུང་དང་
མཐའ་བརྟེན་བྱས་པའི་བར་དུ་རུས་པའི་ཕྲེང་བ་ལྔ་ལྔས་ཀུ་རུ་ཁར་བསྡམས་པའི་སྨད་ངོས་ལ་རུས་
པའི་དྲ་བ་དང་དྲ་ཕྱེད་ལ་ཤར་བུ་གཡེར་ཁ་དུ་མས་མཛེས་པར་བྱས་པ། ཐལ་ཆེན་ནི་མི་རུས་ཀྱི་ཐལ་
བས་ལུས་ཐམས་ཅད་ལ་བྱུགས་པ་སྟེ་ཡབ་ཕྱག་རྒྱ་དྲུག་དང་ཡུམ་ཐལ་ཆེན་མ་གཏོགས་པས་ཕྱག་རྒྱ་
ལྔས་བརྒྱན་པ། དེ་འདྲ་བའི་བདེ་སྟོང་དབྱེར་མེད་ཀྱི་ཡེ་ཤེས་ངེས་དོན་གྱི་ཧེ་རུ་ཀ་དེ་ཉིད་དྲང་དོན་ལྷ་སྐུ་
བཞིན་ལག་གི་རྣམ་པ་ཅན་སྣང་ལ་རང་བཞིན་མེད་པ་ནམ་མཁའི་འཇའ་ཚོན་ལྟ་བུ་འོད་དང་འོད་ཟེར་
གྱིས་བསྐོར་ནས་བཞུགས་པ་ལ་གདགས་གཞིར་བྱས་ནས་ང་རྒྱལ་དང་གསལ་སྣང་བརྟན་པོ་བསྒོམ་
གསུངས། སྐབས་འདིར་མ་ཟད་ལྷའི་ང་རྒྱལ་བསྒོམ་པའི་ཚུལ་འདི་ཤིན་ཏུ་གལ་ཆེ་བས། དེ་ཡི་ཚུལ་ནི་
གཅུང་བ་སོ་ཆོས་ཀྱི་རྒྱལ་མཚན་གྱིས་དུས་ཀྱི་འཁོར་ལོའི་རྫོགས་རིམ་ལས་བསྐྱེད་རིམ་གྱི་སྤང་བྱ་ཐ་
མལ་གྱི་སྣང་ཞེན་གཉིས་ཡིན་ལ། ཐ་མལ་གྱི་སྣང་བ་དཀྱིལ་འཁོར་གྱི་རྣམ་པ་གསལ་བར་སྣང་བ་དེས་
སྤོང་ཞིང་། ཐ་མལ་གྱི་ཞེན་པ་རྟེན་བརྟེན་པའི་དཀྱིལ་འཁོར་ལ་ང་རྒྱལ་འཕོས་པས་སྤོང་བ་ཡིན་ནོ། །
-344-



གས
© ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
དེ་ཡང་ཐ་མལ་གྱི་ཞེན་པ་ཉིད་སྤང་བྱའི་གཙོ་བོ་ཡིན་པས། ང་རྒྱལ་བརྟན་པ་ལ་གཙོ་བོར་བསླབ་དགོས་
ཤིང༑ དེའི་སློབ་ཚུལ་ནི་ད་ལྟའི་མ་དག་པའི་ཕུང་སོགས་འདི་ལ་བརྟེན་ནས་བཏགས་པའི་ང་ཐ་མལ་
པ་འདི་དམིགས་ཡུལ་དུ་བྱས་ནས་ང་རྡོ་རྗེ་འཆང་ངོ་སྙམ་དུ་བསྒོམ་པ་རྣམ་པ་ཐམས་ཅད་དུ་མི་རུང་སྟེ།
དེ་ལྟ་བུའི་ལོག་ཤེས་སངས་རྒྱས་ཀྱི་རྒྱུར་མི་འགྱུར་བའི་ཕྱིར། དཔེར་ན། ཐག་པ་ལ་སྦྲུལ་དུ་བཟུང་
ནས་སྦྲུལ་ཐོབ་པར་མི་འགྱུར་བ་བཞིན་ནོ། །རང་ཉིད་ལམ་བསྒོམས་པའི་མཐར་སངས་རྒྱས་པའི་རྡོ་རྗེ་
འཆང་དེ་ངའོ་སྙམ་དུ་བསྒོམ་པ་ཡང་མ་ཡིན་ཏེ། དེ་ལྟར་བསྒོམས་པས་ད་ལྟའི་ཐ་མལ་གྱི་སྣང་ཞེན་
འགོག་པ་ལ་མི་ཕན་པའི་ཕྱིར། དེས་ན་ད་ལྟའི་དུས་དང་། མ་འོངས་པའི་དུས་ལ་སོགས་པའི་ཁྱད་པར་
དུ་བྱས་ནས་འཛིན་སྟངས་ཀྱི་ཡུལ་དུ་མི་བྱེད་པར། དང་པོར་ཤུ་ནྱ་ཏ་ལ་སོགས་པའི་སྔགས་དོན་དྲན་
པར་བྱས་ནས་ཡུལ་ཅན་བདེ་བ་ཆེན་པོའི་ཡེ་ཤེས་སྟོང་ཉིད་རྟོགས་པའི་ཤེས་རབ་ཀྱི་ངོ་བོར་སྐྱེས་པར་
མོས་ཏེ་ཆོས་སྐུའི་རང་བཞིན་དུ་གྱུར་སྙམ་དུ་ཆོས་སྐུ་ལ་ང་རྒྱལ་འཇོག །དེའི་ངང་ནས་བདེ་སྟོང་གི་ཡེ་
ཤེས་དེའི་གཟུང་རྣམ་རྟེན་བརྟེན་པའི་དཀྱིལ་འཁོར་གྱི་རྣམ་པར་ལངས་པའི་རྣམ་པ་གསལ་བ་དང་།
དེ་ཉིད་གདགས་གཞིར་བྱས་ནས་ངའོ་སྙམ་དུ་ཞེན་ཅིང་། དེ་ལྟ་བུའི་ང་དེ་ཞེན་གཞིར་བྱས་ནས་ང་རྡོ་རྗེ་
འཆང་ངོ་སྙམ་དུ་བསྒོམ་པ་ཡིན་ཏེ། དཔེར་ན། སྦྱང་གཞི་ལ་མ་དག་པའི་ཕུང་སོགས་གདགས་གཞིར་
བྱས་པའི་སྟེང་དུ། དུས་ཀྱི་ཁྱད་པར་དུ་མ་བྱས་པར་ངའོ་སྙམ་པའི་བློ་སྐྱེ་ཞིང་། དེ་ལྟ་བུའི་ང་དེ་ཞེན་
གཞིར་བྱས་ནས། ང་ལྷས་བྱིན་ནོ་སྙམ་པའི་བློ་སྐྱེ་བར་འགྱུར་བ་བཞིན་དུ། དེ་ཉིད་འགོག་པའི་དག་
པའི་སྣང་ཞེན་དུ་འཕོ་ཚུལ་ཡང་དེ་ལྟར་བྱེད་པ་ཡིན་ལ། རྗེ་ཡབ་སྲས་གསུམ་ཀ་ཡང་དེ་ལྟར་བྱེད་པ་ལ་
མི་མཐུན་པ་ཅུང་ཟད་ཀྱང་མེད་པས་ཞེས་དགག་སྒྲུབ་དང་བཅས་ཏེ་གསུངས་པ་འདི་ཁོ་ན་ལྟར་བྱ་དགོས་
གཉིས་པ་ལ་བྱིན་གྱིས་བརླབ་པ། བཟུང་ཚུལ། རྡོ་རྗེ་གསོར་ཚུལ། དྲིལ་བུ་དཀྲོལ་ཚུལ་བཞི་
ལས་དང་པོ་ནི་མཚོན་བྱེད་དཔེའི་རྡོ་རྗེ་དེས་མགོ་བཤེས་གཉེན་བསྟེན་ཚུལ་ནས་བཟུང་སྟེ་མཇུག་ཟུང་
འཇུག་གི་བར་གྱི་ཐབས་ཀྱི་ཆ་མཐའ་དག་དང་ཁྱད་པར་རྒྱལ་བའི་ཐུགས་བདེ་བ་ཆེན་པོའི་ཡེ་ཤེས་
མཚོན། མཚོན་བྱེད་དཔེའི་དྲིལ་བུ་དེས་མགོ་བཤེས་གཉེན་བསྟེན་ཚུལ་ནས་བཟུང་སྟེ་མཇུག་ཟུང་འཇུག་
གི་བར་གྱི་ཤེས་རབ་ཀྱི་ཆ་མཐའ་དག་དང་། ཁྱད་པར་རྒྱལ་བའི་ཐུགས་རྒྱུད་ཀྱི་སྟོང་ཉིད་རྟོགས་པའི་
ཤེས་རབ་མཚོན། རྡོ་དྲིལ་དེ་གཉིས་ཀའང་དོན་དམ་པའི་བྱང་ཆུབ་ཀྱི་སེམས་འབྲས་དུས་ཀྱི་བདེ་སྟོང་
-345-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དབྱེར་མེད་ཀྱི་ཡེ་ཤེས་ཀྱི་རང་བཞིན་དུ་མོས་ཤིང་བསྒོམ་པ་ནི་མཚོན་དོན་དྲན་ཅིང་དོན་དམ་ཡེ་ཤེས་
ཀྱི་སྒོ་ནས་རྡོ་དྲིལ་བྱིན་གྱིས་བརླབ་ཚུལ་ལོ། །དམ་ཚིག་གི་དབང་དུ་བྱས་ན་རྡོ་རྗེ་ཐུགས་ཀྱི་དམ་ཚིག །
དྲིལ་བུ་གསུང་གི་དམ་ཚིག །རང་ཧེ་རུ་ཀ་ཡབ་ཡུམ་བསྒོམ་པ་སྐུའི་དམ་ཚིག་སྟེ་གསུམ་པོ་དེ་བྱང་ཆུབ་
མ་ཐོབ་ཀྱི་བར་དུ་དང་། ཁྱད་པར་ཆོ་གའི་འགོ་མཇུག་བར་གསུམ་དུ་རྡོར་དྲིལ་འཛིན་རེས་ཀྱིས་དྲན་
པར་བྱ་དགོས་སོ། །
གཉིས་པ་བྱིན་བརླབས་ཅན་གྱི་རྡོ་དྲིལ་བཟུང་བའི་ཚུལ་ནི། ཨོཾ་ཞེས་པ་ནས་ཧཱུྃ་གི་བར་ངག་ཏུ་
བརྗོད་པ་དང་མཉམ་དུ་ཕྱག་རྒྱ་ཕྱག་ལེན་ལྟར་དང་བཅས་པས་རྡོ་དྲིལ་འཛིན་ཅིང་སྔགས་དོན་ནི་ཧི་
ལྔས་ཡེ་ཤེས་ལྔ་དང་། ཧཱུྃ་གསུམ་གྱིས་རྡོ་རྗེ་གསུམ་དབྱེར་མེད་པ་མཚོན་པས་དེ་བཞིན་གཤེགས་པ་
ཐམས་ཅད་ཀྱི་ཡེ་ཤེས་ལྔ་དང་སྐུ་གསུང་ཐུགས་ཀྱི་རྡོ་རྗེ་གསུམ་དབྱེར་མི་ཕྱེད་པའི་རང་བཞིན་དུ་གྲུབ་
པས་རྡོ་རྗེ་དང་དྲིལ་བུ་ཉེ་བར་མནོས་པས་དམ་ཚིག་འདི་ལས་མི་འབྲལ་བར་བདག་གིས་བཟུང་བར་
བགྱིའོ་ཞེས་པ་ཡིན་པས། དེ་ལྟར་མོས་ནས་འཛིན་པ་ནི་ཡེ་ཤེས་ལྔ་དང་སྐུ་གསུང་ཐུགས་ཀྱི་དག་པ་
དྲན་པའི་སྒོ་ནས་རྡོ་དྲིལ་འཛིན་ཚུལ་ལོ། །
གསུམ་པ་རྡོ་རྗེ་གསོར་བའི་ཚུལ་ནི། རྡོ་རྗེ་སེམས་དཔའ་ཞེས་པ་ནས་ཧོ་ཧོ་ཞེས་པའི་བར་ངག་ཏུ་
བརྗོད་པ་དང་མཉམ་དུ་ཡིད་ལ་རྡོ་རྗེ་དམ་ཚིག་བཞིན་ཏུ་བཟུང་ནས་རྡོ་རྗེ་སེམས་དཔའ་ལ་སོགས་པའི་
སངས་རྒྱས་རྣམས་ཐུགས་མཉེས་པར་བྱས་པའི་སྒོ་ནས་ཆུང་འབྲིང་ཆེ་གསུམ་གྱི་སེམས་ཅན་གྱི་དོན་
ལ་ཐུགས་སད་པར་བྱའོ་སྙམ་དུ་བསམས་ནས་ཡེ་ཤེས་ལྔ་མཚོན་པའི་ཧྭ་རིང་པོ་གླུར་བླངས་ཤིང་ཧཱུཾ།
གསུམ་གྱིས་རྡོ་རྗེ་གསུམ་དབྱེར་མི་ཕྱེད་པ་དང་། ཧོ་གསུམ་གྱིས་ཆུང་འབྲིང་ཆེ་གསུམ་གྱི་སེམས་ཅན་
གྱི་དོན་ལ་སད་པར་མཚོན་པས་སེམས་ཅན་རྨོངས་པ་མ་རིག་པ་དང་ཕྲལ་ནས་འཁོར་བའི་སྡུག་བསྔལ་
ལས་རྣམ་པར་ཐར་བར་བྱས་ཏེ་སྐུ་གསུང་ཐུགས་རྡོ་རྗེ་གསུམ་དབྱེར་མི་ཕྱེད་པས་ཆོས་ཀྱི་བྱ་བ་སྟེ་གོ་
འཕང་ལ་འགོད་པར་བྱའོ་སྙམ་དུ་རྡོ་རྗེ་གསོར་བའི་ཕན་ཡོན་ཤུགས་བསྐྱེད་དེ་རྡོ་རྗེ་ཚུལ་མཐུན་གྱིས་
གསོར་བར་མཛེས་པར་བྱེད་དེ། གསོར་ཚུལ་ལ་ལག་པས་གཉིས་སུ་མེད་པའི་ཡེ་ཤེས་ཀྱི་རང་བཞིན་
གྱི་རྡོ་རྗེ་ཕྱོགས་བརྒྱད་དུ་བསྐོར་ཏེ་གསོར་བའོ། ། །
བཞི་པ་དྲིལ་བུ་དཀྲོལ་བའི་ཚུལ་ནི། ཨོཾ་བཛྲ་དྷརྨ་ཞེས་པ་ནས་སྭཱཧཱ་ཞེས་པའི་བར་ངག་ཏུ་བརྗོད་
ཅིང་ཡིད་ལ་ཧཱུྃ་གསུམ་དང་ཧོ་གསུམ་གྱི་མཚོན་དོན་སྔར་བཞིན། སྔགས་དོན་དངོས་གཞི་ནི་རྡོ་རྗེ་
- 346 -



....:
» ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
སེམས་དཔའ་ཐུགས་ཀུན་ཏུ་མཉེས་པར་བྱེད་པའི་སྒོ་ནས་ཆུང་འབྲིང་ཆེ་གསུམ་ནི་སེམས་ཅན་རྣམས་
སྐུ་གསུང་ཐུགས་ཀྱི་རྡོ་རྗེ་གསུམ་དབྱེར་མི་ཕྱེད་པའི་གོ་འཕང་ལ་འགོད་པའི་ཕྱིར་དུ་སངས་རྒྱས་ཀྱི་
ཞིང་ཐམས་ཅད་གཡོ་བར་བྱེད་པའི་ཤེས་རབ་ཀྱི་ཕ་རོལ་ཏུ་ཕྱིན་པ་རང་བཞིན་སྟོང་པ་ཉིད་ཀྱི་ཆོས་ཀྱི་
སྒྲ་སྒྲོག་གོ། རབ་ཏུ་སྒྲོག་གོ། ཤིན་ཏུ་རབ་ཏུ་སྒྲོག་གོ་ཞེས་པ་ཡིན་པས་དེ་ལྟར་མོས་ནས་དྲིལ་བུའི་ལྕེ་
ཕྱོགས་བརྒྱད་དུ་བསྐྱོད་དེ་དཀྲོལ་བའོ། །སྐབས་འདིར་བཤད་མ་ཐག་པ་ལས་རྡོ་རྗེ་གསོར་བ་དང་དྲིལ་
བུ་དཀྲོལ་བ་ལྷག་ཆད་དུ་མི་རུང་ངོ་། །
གསུམ་པ་ནང་མཆོད་བྱིན་གྱིས་བརླབ་པའི་ཚུལ་ལ་བཞི། བསང་བ་སྦྱང་པ་བསྐྱེད་པ་བྱིན་གྱིས་
བརླབ་ཚུལ་དངོས་སོ། །དང་པོ་ནི། རང་གི་མདུན་གྱི་བདུད་རྩིའི་རྫས། སྣོད་དང་བཅས་པ་ལ་
དམིགས་ཏེ་ལས་སྔགས་བརྗོད་པ་དང་རང་གི་སྙིང་ཁའི་ཉི་གདན་གྱི་དབུས་སུ་ཧཱུཾ་ཡིག་གི་མཐར་ཁཎྜ་
རོ་ཧིའི་སྔགས་འཕྲེང་ཁ་དོག་དམར་པོས་གཡོན་དུ་བསྐོར་བའི་དབུས་ཀྱི་ཧཱུཾ་ཡིག་གི་ནཱ་ད་ལས་ངོ་བོ་
བདེ་སྟོང་དབྱེར་མེད་ཀྱི་ཡེ་ཤེས་ཡིན་པ་ལ་རྣམ་པ་དུམ་སྐྱེས་མ་དམར་མོ་ཞལ་གཅིག་ཕྱག་གཉིས་གྲི་
ཐོད་འཛིན་པ་ཉི་ཟེར་གྱི་རྡུལ་བཞིན་བསམ་གྱིས་མི་ཁྱབ་པ་སྤྲོས་ཏེ་རྫ་ས་དེ་རྣམས་ལ་གནས་པའི་་་་
བགེགས་རྣམས་བྱིའུ་ཁྲས་དེད་པ་ལྟར་མཐའི་རྒྱ་མཚོའི་ཕ་རོལ་ཏུ་བསྐྲད་དེ་ཕྱིར་འོང་མི་ནུས་པར་བསམས་
ལ་ཁྲོ་མོ་རྣམས་སྙིང་ཁའི་ཧཱུཾ་ཡིག་གི་ནཱ་ད་ལ་བསྡུའོ། །ཁྲོ་མོ་རྣམས་ཧཱུྃ་ཡིག་ལས་སྤྲོ་བ་ནི་ཧཱུྃ་བདེ་སྟོང་
དབྱེར་མེད་ཀྱི་ཡེ་ཤེས་ཀྱི་ས་བོན་ཡིན་ལ། བདེ་སྟོང་དབྱེར་མེད་ཀྱི་ཡེ་ཤེས་དེས་ངེས་དོན་གྱི་བགེགས་
སྒྲིབ་གཉིས་ཀྱང་སེལ་ནུས་ན་དྲང་དོན་གྱི་བགེགས་ཕྲ་མོ་རྣམས་ལྟ་ཅི་སྨོས། སྙིང་ཁ་ནས་སྤྲོ་བ་ནི་
འཁོར་འདས་ཀྱི་ཆོས་ཐམས་ཅད་རྩ་བ་མཐར་གཏུགས་ན་ཤིན་ཏུ་ཕྲ་བའི་རླུང་སེམས་ཡིན་ལ་དེའི་
གནས་སྙིང་ཁ་ཡིན་པས་བགེགས་དེ་རྣམས་ཀྱང་ཤིན་ཏུ་ཕྲ་བའི་རླུང་སེམས་ཀྱིས་བཏགས་ནས་བཞག་
པ་ཙམ་དུ་གོ་བའི་ཕྱིར་དུ་ཡིན་ནོ། །
གཉིས་པ་སྦྱང་པ་ནི། ཨོཾ་སྭ་བྷ་ཝ་བརྗོད་པ་དང་མཉམ་དུ་མདུན་ན་གནས་པའི་བདུད་རྩིའི་རྫས་
ཐོད་པ་དང་བཅས་པ་སྟོང་ཉིད་ཀྱི་ལྟ་བ་དྲན་པའི་སྒོ་ནས་འོད་དུ་མེར་ཏེ་ཞུ་བ་སྒྲུབ་པ་པོ་རང་གི་ཤིན་ཏུ་
ཕྲ་བའི་རླུང་སེམས་བདེ་བ་ཆེན་པོའི་ངོ་བོར་གྱུར་པའི་བློས་རང་བཞིན་སྟོང་པ་ཉིད་ཡུལ་དུ་བྱས་པའི་
ཡུལ་ཡུལ་ཅན་གཉིས་རོ་གཅིག་ཏུ་གྱུར་པའི་བདེ་སྟོང་དབྱེར་མེད་ཀྱི་ཡེ་ཤེས་ལ་རྩེ་གཅིག་ཏུ་མཉམ་
པར་བཞག་སྟེ་རྫས་དེ་རྣམས་ལ་ཐ་མལ་གྱི་སྣང་ཞེན་སེལ་བའོ། །
- 347 -



་་་་
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གསུམ་པ་བསྐྱེད་པ་ནི། འོད་གསལ་དེའི་ངང་ལས་སྒྲུབ་པ་པོ་རང་གི་བློ་ཡུལ་དུ་ཤར་བའི་བདེ་
སྟོང་དབྱེར་མེད་ཀྱི་ཡེ་ཤེས་ཀྱི་གཟུང་རྣམ་དེ་ཉིད་སྐད་ཅིག་གིས་ནང་མཆོད་ཀྱི་གོ་སར་ཡཾ་ཡིག་སྔོན་པོ་
ཞིག་གི་རྣམ་པར་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་རླུང་དཀྱིལ་གཞུ་དབྱིབས་ཏེ་ཟླ་བ་
ཕྱེད་པ་ལྟ་བུ་སྒོར་མོ་རྒྱབ་དང་བཅད་ཁ་རང་ལ་བསྟན་པ། དེའི་གཡས་གཡོན་གཉིས་སུ་རྒྱལ་མཚན་
དར་ལྕེ་གསུམ་པ་རླུང་གིས་ལྷབ་ལྷབ་བསྐྱོད་པས་མཚན་པ་ཞིག་ཏུ་གྱུར། དེའི་སྟེང་ན་ངོ་བོ་བདེ་སྟོང་
དབྱེར་མེད་ཀྱི་ཡེ་ཤེས་ཡིན་པ་ལ་རྣམ་པ་རཾ་ཡིག་དམར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་
བ་ལས་མེ་དཀྱིལ་ཟུར་གསུམ་པ་ཟུར་གཅིག་རང་ལ་བསྟན་པ། གྲྭ་གསུམ་དང་ཁར་མེ་དམར་ལྷབ་
ལྷབ་འབར་བས་མཚན་པ་ཞིག་ཏུ་གྱུར། གྲྭ་གསུམ་དུ་སྐུ་གསུང་ཐུགས་ཀྱི་རྡོ་རྗེ་གསུམ་གྱི་རང་བཞིན་
གྱི་ཨོ་དཀར་པོ། ཨཱདམར་པོ། ཧཱུཾ་སྔོན་པོ་གསུམ་ཐོལ་གྱིས་བྱུང་། དེ་རྣམས་འོད་དུ་མེར་གྱིས་ཞུ་བ་
ལས་སྒྲུབ་པ་པོ་རང་གི་ལུས་ངག་ཡིད་གསུམ་མཚོན་པའི་མི་མགོའི་སྒྱེད་བུ་མགོ་ད་ལྟ་རང་བཅད་པ་ལྟ་
བུ་སོ་མ་ཡིད་དུ་འོང་བ་དཀར་དམར་མཐིང་གསུམ་ལྟག་པ་སྤྱད་ནས་གནས་པ་ཞིག་ཏུ་གྱུར། དེའི་
དབུས་སུ་རང་བཞིན་གྱིས་སྐྱེ་བ་མེད་པ་མཚོན་པའི་ཨ་དཀར་པོ་ཞིག་ཐོལ་གྱིས་བྱུང་། དེ་འོད་དུ་མེར་
གྱིས་ཞུ་བ་ལས་བདེ་བ་ཆེན་པོའི་རང་བཞིན་གྱི་ཐོད་པ་རང་བཞིན་སྟོང་པ་ཉིད་མཚོན་པའི་ཕྱི་དཀར་བ།
བདེ་བ་ཆེན་པོ་མཚོན་པའི་ནང་དམར་བ། བདེ་སྟོང་དབྱེར་མེད་ཀྱི་ཡེ་ཤེས་མཚོན་པའི་དུམ་བུ་གཅིག་
པ་ཡངས་ཤིང་རྒྱ་ཆེ་བ་དཔྲལ་བ་རང་ལ་བསྟན་པ། དེའི་ནང་དུ་ཤར་ནས་ཕྱོགས་གཡོན་སྐོར་དང་
དབུས་སུ་རིམ་པ་བཞིན་དག་བྱེད་ཡེ་ཤེས་ལྔའི་རང་བཞིན། ཨོཾ་དཀར་པོ། ཁཾ་ལྗང་གུ། ཨོཾ་དམར་པོ།
ཏྲ་སེར་པོ། ཧཱུྃ་མཐིང་ཁ་གྱེན་འགྲེང་གི་ཚུལ་དུ་ཐོལ་གྱིས་བྱུང་། དེ་རྣམས་འོད་དུ་མེར་གྱིས་ཞུ་བ་ལས་
སྒྲུབ་པ་པོ་རང་གི་མ་དག་པའི་ཕུང་པོ་ལྔ་མཚོན་པའི་གསང་བའི་སྨན་དྲི་ཆེན་སེར་པོ། ཀླད་པ་དཀར་
པོ༑ བྱང་སེམས་དཀར་པོ། རང་བྱུང་མེ་ཏོག་རཀྟ་དམར་པོ། དྲི་ཆུ་མཐིང་ཁ་རྣམས་སོ་སོར་མ་
འདྲེས་པ་མར་བཞུ་འཁྱིལ་བ་ལྟ་བུ་ཡི་གེ་དེ་རྣམས་གྱེན་འགྲེང་དུ་གནས་པ་ཞིག་ཏུ་གྱུར་པར་བསམས།
མེ་མཚམས་ནས་གཡས་སྐོར་དང་དབུས་སུ་རིམ་པ་བཞིན་དག་བྱེད་ཚད་མེད་བཞི་དང་སྟོང་ཉིད་
རྟོགས་པའི་ཤེས་རབ་ལྔའི་རང་བཞིན་ལཾ་དཀར་པོ། མཾ་སྔོན་པོ། སཾ་དམར་པོ། རཾ་ལྗང་གུ། པཾ་དམར་
པོ་རྣམས་གྱེན་འགྲེང་གི་ཚུལ་དུ་ཐོལ་གྱིས་བྱུང་། དེ་རྣམས་འོད་དུ་མེར་གྱིས་ཞུ་བ་ལས་སྒྲུབ་པ་པོ་རང་
གི་མ་དག་པའི་འབྱུང་བའི་ཁམས་མཚོན་པའི་བ་ལང་གི་ཤ་ནག་པོ། ཁྱིའི་ཤ་དམར་པོ། གླང་པོ་ཆེའི་
-348-



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །(ས༽
ཤ་དཀར་པོ། རྟའི་ཤ་ལྗང་གུ། མིའི་ཤ་དམར་པོ་རྣམས་ཤ་རུས་པགས་གསུམ་དུམ་བུ་དུམ་བུར་
གཏུབས་ཏེ་སྤུངས་པའི་སྟེང་དུ་སྔར་གྱི་ཡི་གེ་དེ་རྣམས་གྱེན་འགྲེང་ཕྱེད་ནུབ་ཏུ་གནས་པར་བསྐྱེད་པ་
ཡིན་ནོ། །
བཞི་པ་བྱིན་གྱིས་བརླབ་ཚུལ་དངོས་ལ་སྦྱང་རྟོགས་སྦར་གསུམ་ལས། དང་པོ་སྦྱང་བ་ནི། དེ་
ནས་རླུང་དཀྱིལ་གྱི་གཡས་གཡོན་གྱི་རྒྱལ་མཚན་གཉིས་རླུང་གིས་ལྷབ་ལྷབ་བསྐྱོད་པས་རླུང་དྲག་ཏུ་
གཡོས་ཏེ་མེ་དཀྱིལ་གདུངས། མེ་དམར་ཧར་གྱིས་འབར་བའི་དྲོད་ཀྱིས་ཐོད་པ་གདུངས་ནང་གི་རྫས་
རྣམས་ཟངས་ཆེན་གྱི་ནང་དུ་མར་བཞུ་བ་ལྟར་འོད་ཕྲོམ་ཕྲོམ་ཁོལ་བས་རྫས་ཡི་གེ་དང་བཅས་པ་རོ་
མཉམ་དུ་གྱུར་ཅིང་མ་དག་པའི་དྲི་མ་རྣམས་སྦྱངས་ནས་དག་པའི་རྫས་ཉི་མ་འཆར་ཀའི་མདོག་ལྟ་བུའི་
ཁ་དོག་དམར་སེར་གྱི་བདུད་རྩིའི་རྣམ་པར་གྱུར་པར་བསམ། །
གཉིས་པ་རྟོགས་པ་ནི་བདུད་རྩིའི་སྟེང་དུ་ཧེ་རུ་ཀའི་ཐུགས་གཉིས་སུ་མེད་པའི་བདེ་སྟོང་གི་ཡེ་
ཤེས་དེ་ཉིད་ཧཱུཾ་ཡིག་དཀར་པོ་མགོ་ཐུར་དུ་བསྟན་པ་ཞིག་གི་རྣམ་པར་ཐོལ་གྱིས་བྱུང་། དེ་འོད་དུ་མེར་
གྱིས་ཞུ་བ་ལས་ཧེ་རུ་ཀའི་ཐུགས་རྒྱུད་ཀྱིས་དོན་དམ་བྱང་ཆུབ་ཀྱི་སེམས་ཀྱི་རང་བཞིན་ཁ་ཊཾ་ག་དཀར་
པོ་མགོ་ཐུར་དུ་བལྟ་བ་བྱང་ཆུབ་ཀྱི་སེམས་ཀྱི་བདུད་རྩིའི་རྒྱུན་སྐྱ་ཕྲོམ་ཕྲོམ་འཛག་བཞིན་པ་ཞིག་ཏུ་
གྱུར༔ དེ་འོག་གི་རླངས་པས་རེག་པའི་རྐྱེན་གྱིས་ནར་གྱིས་ཐོད་པར་ལྷུང་ནས་གཡོན་སྐོར་དུ་ལན་
གསུམ་དཀྲུགས་ཏེ་རྫས་རྣམས་དང་རོ་མཉམ་དུ་གྱུར་པ་ལས་རྫ་ས་རྣམས་ཁ་དོག་དངུལ་ཆུ་ཤིན་ཏུ་
དྭངས་པའི་མདོག་ལྟར་དཀར་ཞིང་རེག་བྱ་ཤིན་ཏུ་བསིལ་བ་བྱང་ཆུབ་ཀྱི་སེམས་ཀྱི་བདུད་རྩིའི་རང་
བཞིན་དུ་བསྐྱེད་པར་བྱ་བ་ཡིན་ནོ། །དེ་ལྟར་བསྐྱེད་པའི་རྒྱུ་མཚན་ནི་ཧཱུཾ་ཡིག་ཧེ་རུ་ཀའི་ཐུགས་བདེ་
སྟོང་དབྱེར་མེད་ཀྱི་ཡེ་ཤེས་ཀྱི་ས་བོན་ཡིན་པ་དང་། ཁ་ཊཾ་ཧེ་རུ་ཀའི་ཐུགས་རྒྱུད་ཀྱི་དོན་དམ་བྱང་ཆུབ་
ཀྱི་སེམས་ཀྱི་རང་བཞིན་ཡིན་པས་རྫས་དེ་རྣམས་བྱང་ཆུབ་ཀྱི་སེམས་ཀྱི་བདག་ཉིད་དུ་རྟོགས་པར་བྱ་
བའི་ཆེད་དུ་ཡིན་ནོ། ། །
གསུམ་པ་མང་པོར་སྦར་ཞིང་སྤེལ་བ་ནི། འགོར་ཨོཾ་དང་མཐར་ཧཱུྃ་ཧཱུྃ་ཕཊ་སྦྱར་བའི་དབྱངས་
གསལ་ཚང་མ་ངག་ནས་ལན་གཅིག་བརྗོད་པ་དང་མཉམ་དུ་བདུད་རྩིའི་སྟེང་དུ་དབྱངས་གསལ་ཚང་
མ་ཁ་དོག་དཀར་དམར་མཐིང་གསུམ་བརྩེགས་པའི་ཚུལ་དུ་གནས་པ་ཞིག་ཐོལ་གྱིས་བྱུང་། དེ་འོད་དུ་
མེར་གྱིས་ཞུ་བ་ལས་འོག་ཏུ་ཨོཾ་དཀར་པོ་ཨཱདམར་པོ་ཧཱུྃ་སྔོན་པོ་གསུམ་སྟེང་ནས་སྟེང་དུ་གནས་པ་
-349 -



(》༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལས་འོད་ཟེར་དཔག་ཏུ་མེད་པ་འཕྲོས། འོད་ཟེར་ལ་ལས་རྒྱ་མཚོ་ཆེན་པོ་ན་གནས་པའི་བདུད་རྩི་
བཀུག །འོད་ཟེར་ལ་ལས་ཡུལ་ཉེར་བཞི་ལ་སོགས་པའི་ཕྱོགས་བཅུའི་འཇིག་རྟེན་གྱི་ཁམས་ན་བཞུགས་
པའི་དཔའ་བོ་དང་དཔའ་མོའི་དབང་ཕྱུག་མ་ཐམས་ཅད་ཀྱི་ཐུགས་ཀར་བཏབ། དེ་རྣམས་ཀྱི་ཐུགས་
རྒྱུད་ཀྱི་ཟག་མེད་ཀྱི་བདུད་རྩི་འོད་ཟེར་དཀར་པོའི་རྣམ་པར་བཀུག །འོད་ཟེར་ལ་ལ་ཁམས་གསུམ་
གྱི་སེམས་ཅན་ཐམས་ཅད་ལ་ཕོག་པས་དེ་རྣམས་ཀྱི་ཚེ་འཁོར་བ་ཐོག་མ་མེད་པ་ནས་བསགས་པའི་
སྡིག་སྒྲིབ་བག་ཆགས་དང་བཅས་པ་ཐམས་ཅད་སྦྱངས་ཏེ་འཁོར་ལོ་གསུམ་གྱི་དཔའ་བོ་དང་དཔའ་མོ་
ཉེར་བཞི་ཡབ་ཡུམ་སྙོམས་པར་འཇུག་བཞིན་པའི་རྣམ་པར་བཀུག་སྟེ་ཡི་གེ་དང་ཉེ་བ་ན་རྗེས་ཆགས་
ཀྱི་མེས་བྱང་ཆུབ་ཀྱི་སེམས་ཀྱི་ཐིག་ལེའི་ངོ་བོར་ཞུ་ནས་ཡི་གེ་གསུམ་ལ་ཐིམ། དེ་གསུམ་ཡང་རིམ་
གྱིས་ཞུ་བ་ཐོད་པར་ལྷུང་བས་དམ་ཚིག་གི་རྫས་དེ་རྣམས་ལ་ཡེ་ཤེས་ཀྱི་རྫས་བཀུག་ནས་བསྣན་པས་
མགྲོན་རྣམས་ཀྱིས་ཇི་ཙམ་ལོངས་སྤྱད་ཀྱང་ཟད་པ་མེད་པའི་བདུད་རྩི་མང་པོར་སྦར་ཞིང་སྤེལ་བར་
བསམ་ལ་རང་གི་སྙིང་གའི་ཧཱུཾ་ཡིག་གི་ཀླད་ཀོར་གྱི་ནང་དུ་ཕ་མ་སོགས་སེམས་ཅན་ཐམས་ཅད་གསལ་
བཏབ་ནས་འབྲུ་གསུམ་ལན་གསུམ་བརྗོད་པའི་དང་པོའི་ཚེ་དེ་རྣམས་ཀྱི་ལུས་ཀྱི་སྡིག་སྒྲིབ་དང་།
གཉིས་པའི་ཚེ་ངག་དང་། གསུམ་པའི་ཚེ་ཡིད་ཀྱི་སྡིག་སྒྲིབ་ཐམས་ཅད་བདུད་རྩི་ལ་ཐིམ་པས་རོ་
མཉམ་དུ་གྱུར་པར་བསམ་ལ་ཡི་གེ་གསུམ་ལན་གསུམ་བརྗོད་དེ་བྱིན་གྱིས་བརླབ་པར་བྱ་བ་ཡིན་ནོ། །
བཞི་པ་སྔོན་འགྲོའི་མཆོད་གཏོར་བྱིན་གྱིས་བརླབས་ཏེ། འབུལ་བའི་ཚུལ་ལ་གསུམ། མཆོད་པ་
བྱིན་གྱིས་བརླབ་ཚུལ། གཏོར་མ་བྱིན་གྱིས་བརླབ་པའི་ཚུལ། བྱིན་གྱིས་བརླབས་པའི་མཆོད་གཏོར་
ཕུལ་ནས་འཕྲིན་ལས་བཅོལ་ཏེ་གཤེགས་སུ་གསོལ་བའོ། །དང་པོ་ནི། ཕ་རྒྱུད་ལ་མཆོད་འགོ་གཡས་
ནས་བརྩམས་པས་ནི་ཐབས་སྒྱུ་མའི་སྐུ་དང་། མ་རྒྱུད་ལ་མཆོད་འགོ་གཡོན་ནས་བརྩམས་པས་ནི་
དོན་གྱི་འོད་གསལ་གཙོ་བོར་སྟོན་པ་མཚོན་པས། མདུན་དུ་ཕྱི་ནས་ནང་དུ་མཆོད་ཡོན་སོགས་ཚར་
བརྒྱད། ཡང་ན་མཆོད་ཡུལ་གྱི་གཡོན་ནས་གཡས་སུ་ཚར་བརྒྱད་དམ། གཅིག་དངོས་སུ་བཤམས་
པའམ་ཡིད་ཀྱིས་སྤྲུལ་པ་གང་ཡང་རུང་བ་ལ་དམིགས་ནས་ལག་པ་གཡོན་པའི་མཐེབ་སྲིན་གྱིས་ནང་
མཆོད་གཏོར་ཏེ་ལས་སྔགས་བརྗོད་པས། ནང་མཆོད་ཀྱི་རྡུལ་ཕྲ་རབ་རྣམས་དུམ་སྐྱེས་མའི་ཚོགས་
དཔག་ཏུ་མེད་པར་གྱུར་ཏེ་རྫས་དེ་རྣམས་ཀྱི་ཁ་དོག་རོ་ནུས་འཕྲོག་པའི་བགེགས་རྣམས་མཐའི་རྒྱ་
མཚོའི་ཕ་རོལ་ཏུ་བསྐྲད་པར་བསམས་པ་ནི་བསངས་པའོ། །སྦྱང་བ་ནི་ནང་མཆོད་ཀྱི་སྐབས་བཞིན་ནོ། །
-350 -



(ལ) ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
བསྐྱེད་ཅིང་བྱིན་གྱིས་བརླབ་པའི་ཚུལ་ནི། འོད་གསལ་དེའི་ངང་ལས་བདེ་སྟོང་དབྱེར་མེད་ཀྱི་ཡེ་
ཤེས་ཀྱི་གཟུང་རྣམ་དེ་ཉིད་མཆོད་རྫས་རྣམས་ཀྱི་གོ་སར་མཆོད་རྫས་ཀྱི་གྲངས་དང་མཉམ་པའི་ཀཾ་
ཡིག་དཀར་པོ་རེ་རེའི་རྣམ་པར་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་ཐོད་པ་ཕྱི་དཀར་ལ་
ནང་དམར་བ་ཡངས་ཤིང་རྒྱ་ཆེ་བ་དཔྲལ་བ་མགྲོན་ལ་བསྟན་པ་རེ་རེར་གྱུར་པར་བསམ། དེ་རྣམས་
ཀྱི་ནང་དུ་བདེ་སྟོང་དབྱེར་མེད་ཀྱི་ཡེ་ཤེས་དེ་ཉིད་ཧཱུཾ་ཡིག་སྔོན་པོ་རེ་རེའི་རྣམ་པར་ཐོལ་གྱིས་བྱུང་། དེ་
འོད་དུ་མེར་གྱིས་ཞུ་བ་ལས་རྫས་བདུན་དང་ལྡན་པའི་ལྷ་མིའི་ཕུན་སུམ་ཚོགས་པའི་མཆོད་ཡོན། །
ཞབས་བསིལ། ཞལ་བསིལ། བསང་གཏོར། པདྨ་ཀུ་མུ་ཏ་དང་ཨུ་དུམ་ཝ་ར་ལ་སོགས་པའི་མེ་ཏོག །
ཨ་ཀ་རུ་དང་དུ་རུ་ཀ་ལ་སོགས་པའི་བདུག་སྤོས། སྤོས་མར་གྱི་མར་མེ། ལྷ་མིའི་དྲི་ཕུན་སུམ་ཚོགས་
པ་སྦྱར་བའི་འདག་རྫས། ལྷའི་ཞལ་ཟས་རོ་བརྒྱ་པ། རྐང་གླིང་ཐོད་རྔ་སོགས་འབུད་དཀྲོལ་བྱེད་པའི་
རོལ་མོ་རྣམས་ངོ་བོའི་ཁྱད་པར་བདེ་སྟོང་དབྱེར་མེད་ཀྱི་ཡེ་ཤེས་ཡིན་པ། རྣམ་པའི་ཁྱད་པར་མཆོད་
རྫས་སོ་སོའི་རྣམ་པར་ཤར་བ། བྱེད་ལས་ཀྱི་ཁྱད་པར་མགྲོན་རྣམས་ཀྱི་དབང་པོ་དྲུག་གི་ཡུལ་དུ་ཕུལ་
བས་རྨད་དུ་བྱུང་བའི་ཟག་མེད་ཀྱི་བདེ་བ་ཁྱད་པར་ཅན་སྟེར་བའི་ཁྱད་ཆོས་གསུམ་ལྡན་དུ་གྱུར་པར་
བསམས་ལ་མཆོད་ཡོན་སོགས་རང་རང་གི་མིང་སྔགས་འབྲུ་གསུམ་དང་སྤེལ་ནས་བརྗོད་པ་སྔགས་
སོ་སོའི་ཕྱག་རྒྱ་ཕྱག་ལེན་ལྟར་འཆིང་བ་ཕྱག་རྒྱ། རྫས་དེ་རྣམས་ལ་ཐ་མལ་གྱི་སྣང་ཞེན་བསལ་ནས་
གཟུགས་ཐམས་ཅད་དག་པའི་སྐུ་རྡོ་རྗེ། སྒྲ་ཐམས་ཅད་དག་པའི་གསུང་རྡོ་རྗེ། དེ་ཐམས་ཅད་འབྲས་
དུས་ཀྱི་ཧེ་རུ་ཀའི་ཐུགས་བདེ་སྟོང་དབྱེར་མེད་ཀྱི་ཡེ་ཤེས་ཀྱི་རང་བཞིན་དག་པའི་ཐུགས་རྡོ་རྗེར་མོས་
པ་ཏིང་ངེ་འཛིན་ཏེ། ཏིང་ངེ་འཛིན་སྔགས་དང་ཕྱག་རྒྱས་ཁྱད་པར་གསུམ་ལྡན་དུ་བྱིན་གྱིས་རློབ་པ་
ཡིན་ནོ། ། །
གཉིས་པ་གཏོར་མ་བྱིན་གྱིས་བརླབ་པ་ནི། ལས་མཐུན་གྱིས་གཏོར་མ་ཚུལ་བཞིན་བཤམས་པ་
ནང་མཆོད་ལྟར་བྱིན་གྱིས་བརླབ་བོ། །གསུམ་པ་བྱིན་གྱིས་བརླབས་པའི་མཆོད་གཏོར་ཕུལ་ནས་འཕྲིན་
ལས་བཅོལ་ཏེ་གཤེགས་སུ་གསོལ་བ་ལ། ཐོག་མར་གཏོར་མགྲོན་སྤྱན་འདྲེན་པ་ནི། ལག་པ་གཉིས་
ཀྱི་འབར་བའི་ཕྱག་རྒྱ་དཔྲལ་བའི་དབྱིངས་སུ་གཡོན་དང་གཡས་སུ་བསྐོར་ཏེ་ངག་ཏུ་ཕོ་ཞེས་བརྗོད།
དེའི་ཚེ་དམིགས་པ་ནི་རང་ཉིད་ཧེ་རུ་ཀར་གསལ་བའི་ཐུགས་ཀར་ཉི་མའི་དཀྱིལ་འཁོར་གྱི་དབུས་སུ་
ཧཱུཾ་ཡིག་གི་ནཱ་ད་ལས་འོད་ཟེར་ལྕགས་ཀྱུ་ལྟ་བུ་བརྒྱད་སྤྲོས་ཏེ་གཏུམ་དྲག་ལ་སོགས་པའི་དུར་ཁྲོད་
-351-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བརྒྱད་ན་གནས་པའི་ཕྱོགས་སྐྱོང་གཙོ་བོ་རྣམས་ཀྱི་སྙིང་ཁར་བཏབ་ནས་བཀུག་པས་འཁོར་གཞན་
རྣམས་ཀྱང་རང་དབང་མེད་པར་འདུས་ཏེ་དུར་ཁྲོད་རེ་རེ་ནས་ལྷ་ལ་སོགས་པ་མགྲོན་རིགས་བཅུ་
གཅིག་སྡེ་ཚན་ཚང་བ་རེ་སྤྱན་དྲངས་ཏེ་རང་གི་མདུན་རྒྱབ་གཡས་གཡོན་རྣམས་སུ་སྒོར་གྱིས་འཁོད་
པར་བསམས། དེ་ནས་དེ་རྣམས་བདེ་སྟོང་དབྱེར་མེད་ཀྱི་འོད་གསལ་དུ་བཅུག་སྟེ་ཧེ་རུ་ཀ་ཞལ་གཅིག་
ཕྱག་གཉིས་ཡུམ་བཅས་ཀྱི་སྐུར་བསྐྱེད་ལ་དེ་རྣམས་ལ་ཐ་མལ་གྱི་སྣང་ཞེན་བསལ། དེ་རྣམས་ཀྱི་
ལྗགས་ལ་ཧཱུྃ་དཀར་པོ་ནས་འབྲུ་ཙམ་རེ་ཐོལ་གྱིས་བྱུང༌། དེ་འོད་དུ་མེར་གྱིས་ཞུ་བ་ལས་རྡོ་རྗེ་རྩེ་
གསུམ་པ་དཀར་པོ་ནས་འབྲུ་ཙམ་རྭ་དབུས་མ་སྲུ་གུའི་རྣམ་པར་ཐོལ་གྱིས་བྱུང་བར་བསམས་ཏེ་དེ་
རྣམས་ཀྱི་ལྗགས་ལ་ཐ་མལ་གྱི་སྣང་ཞེན་བསལ། དེ་ནས་སྔར་བྱིན་གྱིས་བརླབས་པའི་གཏོར་སྣོད་
ལག་པ་གཉིས་རྡོ་རྗེ་ཐལ་མོ་ཁ་གྱེན་དུ་ཕྱེ་བའི་སྟེང་དུ་དངོས་སུ་བཞག་པའམ་བཞག་པར་མོས་ཏེ་
ཕྱོགས་གཡོན་དང་མཚམས་གཡས་སུ་ལན་གཉིས་བསྐོར་ཏེ་སྔགས་དོན་དྲན་བཞིན་པའི། ཨོཾ་ཁ་ཁ་
༼ཁྲོ་ཟོ་)ཁཱ་ཧི་ཁཱ་ཧི།༼ཁྲོ་ཤིག་ཟོ་ཤིག་ངེསརྦ་ཡཀྵ།༼གནོད་སྦྱིན་ཐམས་ཅད་ངེརཀྟ་ས།༼སྲིན་པོ་དྨེ་བྷ་ཏ།འབྱུང་པོ་༽
པྲ་ཏ་ ཡི་དྭགས་པི་ཤཱ་ཙ་ཤ་ཟ་ཨུན་ད།(སྨྱོ་བྱེད་ངེས་པསྨ་ར།༼བརྗེད་བྱེད་དེ་བཛྲ་ཌཱ་ཀ་(རྡོ་རྗེ་མཁའ་འགྲོ་ཏཱ་
ཀི་ནྱ་ད་ཡ།༼མཁའ་འགྲོ་མ་རྣམས་ལ་སྟེར་བས་ཨི་མཾ་བ་ལི་གྲོ་ཏནྟ།༼གཏོར་མ་འདི་བཟུང་དུ་གསོལ་ས་མ་ཡ་
རཀཱནྟ།(དམ་ཚིག་བསྲུང་བར་གྱིས་ཤིག་མ་མ་སརྦ་སིདྡྷི་མྨེ་པྲ་ཡཙྪ།༼བདག་ལ་དངོས་གྲུབ་ཐམས་ཅད་སྩལ་དུ་
གསོལ་ ཡ་ཐེ་པོ་ཇི་ལྟར་འདོད་པ་ཡེ་ཐེཏྟཾ་ཇི་ལྟར་བྷ་ཛ་ཐ་བཟའ་བ་པེ་པ་ཐ་༼བཏུང་བ་ ཛི་གྷ་ཐ་༼མྱང་
བར་གྱིས་ེམཱ་ཏི་ཀྲ་མ་ཐ་རིམ་པ་ལས་མ་འདའ་བར་ངེམ་མ་སརྦ་ཀརྟ་ཡ་༼བདག་གི་དགོས་པ་ཐམས་ཅད་༽
སད་སུ་ཁཾ་བི་ཤུདྡྷ་ཡེ་བདེ་བ་དམ་པ་རྣམ་པར་དག་པའི་ངེས་ཧ་ཡི་ཀ་བྷ་ཝནྟ་ཧྭ་གྲོགས་མཛད་དུ་གསོལ་༽ཧཱུཾ།
ཕཊ་ཕཊ་སྭཱཧཱ། ཞེས་ལན་གཉིས་བརྗོད་དེ་འབུལ། དེའི་ཚེ་དམིགས་པ་ནི། རང་གི་སྙིང་ཁ་ནས་ངོ་བོ་
བདེ་སྟོང་དབྱེར་མེད་ཀྱི་ཡེ་ཤེས་ཡིན་པ་ལ་རྣམ་པ་ལྷ་མོ་རོ་རྡོ་རྗེ་མ་ཕྱག་ན་ཐོད་པ་ཐོགས་པ་དཔག་ཏུ་
མེད་པ་སྤྲོས། སྔར་བྱིན་གྱིས་བརླབས་པའི་བདུད་རྩི་ནས་ཐོད་པས་ལུམ་ལུམ་གཅུས། མགྲོན་དེ་
རྣམས་ལ་ཕུལ་བས་ལྡགས་འོད་ཟེར་གྱི་སྤུ་གུ་གཏོར་མའི་སྟེང་དུ་ཟུག །བཅུད་ཐམས་ཅད་འོད་ཟེར་
གྱིས་དྲངས་ཏེ་གཏོར་སྔགས་བརྗོད་པ་དང་དུས་མཉམ་དུ་རང་རང་གིས་གསོལ་བས་ཟག་མེད་ཀྱི་བདེ་
བས་ཐུགས་རྒྱུད་ཚིམ་པར་བསམ། ཕུལ་ཟིན་པ་དང་ལྷ་མོ་རྣམས་སྙིང་ཁར་བསྡུ། དེ་ལྟར་བསྡུས་པའི་
དགོས་པ་ནི་ལམ་རྫོགས་རིམ་གྱི་སྐབས་སུ་རླུང་རྣམས་འཆི་རིམ་བཞིན་སྙིང་ཁའི་མི་ཤིགས་པའི་ཐིག་
H
- 352 -



༥
"
“
༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
ལེ་ལ་ཞུགས་གནས་ཐིམ་གསུམ་དངོས་གནས་ལ་བྱེད་པ་དེ་འགྲུབ་པའི་དགེ་རྩ་སྨིན་པར་བྱེད་པའི་
ཆེད་དུ་ཡིན་ནོ། །དེས་ཚོགས་ཞིང་སོགས་ཀྱི་ཚེ་འོད་ཟེར་སྙིང་ཁར་བསྡུ་བ་དང་མཆོད་པ་སོགས་ཀྱི་ཚེ་
ལྷ་མོ་རྣམས་སྙིང་ཁ་ནས་སྤྲོ་བསྡུ་བྱེད་པའི་དགོས་པའང་ཤེས་པར་བྱའོ། །མཆོད་པ་འབུལ་བའི་ཚེ།
ཨོཾ་ཞེས་པའི་ཚེ་རང་གི་སྙིང་ཁ་ནས་ངོ་བོ་བདེ་སྟོང་དབྱེར་མེད་ཀྱི་ཡེ་ཤེས་ཡིན་པ་ལ་རྣམ་པ་ལྷ་མོ་
དཀར་མོ་དཔག་ཏུ་མེད་པ་སྤྲོས། སྔར་བྱིན་གྱིས་བརླབས་པའི་མཆོད་ཡོན་ཕྱག་ཏུ་ཐོགས་ནས་ཨརྒྱུ་
ཞེས་པའི་ཚེ་མཆོད་ཡོན་ཕྱག་ཏུ་ཕུལ། པྲ་ཏིཙྪ་ཞེས་པས་སོ་སོར་བཞེས། ཧཱུྃ་ཞེས་པའི་ཚེ་ལྷ་མོ་རྣམས་
སྙིང་ཁར་བསྡུ། དེས་འོག་མ་ཀུན་ལ་རིགས་འགྲེ། དེ་ནས་ཨོཾ་ཨཱཿཧཱུྃ་ཞེས་བརྗོད་དེ་ནང་མཆོད་ཀྱང་
ཚུལ་བཞིན་དུ་ཕུལ་བས་ཐུགས་རྒྱུད་ལ་ཟག་མེད་ཀྱི་བདེ་བ་ཁྱད་པར་ཅན་སྐྱེས་པར་བསམས་ལ།
ལྷ་ཡི་ཚོགས་རྣམས་མ་ལུས་དང་། །ཞེས་སོགས་མགྲོན་རིགས་ངོས་བཟུང་ནས་ཕྱག་བྱ། རྣལ་འབྱོར་
བདག་ཅག་འཁོར་བཅས་ལ་ཞེས་སོགས་ཀྱིས་འདོད་དོན་སྤྱི་དང་ཁྱད་པར་སྒྲུབ་ཐབས་བསྒོམ་པ་ལ་
བར་ཆད་མི་འབྱུང་བའི་འཕྲིན་ལས་བཅོལ་ཞིང་གསོལ་བ་གདབ་སྟེ་ཞལ་གྱིས་བཞེས་པར་བསམ། དེ་
ནས་ལག་པ་གཡོན་པའི་རྒྱབ་ཕར་བསྟན་པའི་མཐེབ་སྲིན་གྱིས་སེ་གོལ་ལན་གསུམ་བྱས་ནས། ཨོཾ་
བཛྲ་མུ་ཞེས་བརྗོད་པ་དང་། མགྲོན་རྣམས་སྔར་གྱི་གནས་ནས་གཤེགས་ཏེ་འོག་ཏུ་རྟེན་བརྟེན་པའི་
དཀྱིལ་འཁོར་བསྒོམ་པ་ལ་མི་འཐོགས་པའི་ཚོད་ཙམ་དུ་སྒྲུབ་པ་པོ་ལ་བར་ཆད་བསྲུང་བའི་ཚུལ་གྱིས་
བཞུགས་པའམ། ཡང་ན་སོ་སོའི་གནས་སུ་གཤེགས་ཏེ་བར་ཆད་བསྲུང་བའི་བསམ་པས་བཞུགས་
པར་བསམ། དེ་ལྟར་བྱེད་པའི་དགོས་པ་ནི་སྒྲུབ་ཐབས་དངོས་གཞི་སྒོམ་པ་ལ་བར་ཆད་མི་འབྱུང་བའི་
ཆེད་དུ་ཡིན་ནོ། །
ལྔ་པ་བདག་བསྐྱེད་ཀྱི་མཆོད་པ་བྱིན་གྱིས་བརླབ་ཚུལ་ནི། རང་གི་མདུན་དུ་མཆོད་ཡོན་སོགས་
ནང་ནས་ཕྱི་ལ་ཚར་དྲུག་ཅུ་རེ་གཉིས། ཡང་ན་སྒྲུབ་པ་པོ་རང་གི་གཡོན་ནས་གཡས་སུ་ཚར་དྲུག་ཅུ་རེ་
གཉིས་སམ། ཚར་གཅིག་དངོས་སུ་བཤམས་ལ་སྔོན་འགྲོའི་མཆོད་པ་ལྟར་བྱིན་གྱིས་བརླབ་བོ། །
དྲུག་པ་རྡོ་རྗེ་སེམས་དཔའི་བསྒོམ་བཟླས་ཇི་ལྟར་བྱ་བའི་ཚུལ་ལ་གསུམ། སྔོན་འགྲོ་དངོས་གཞི་
མཇུག་གི་རིམ་པའོ། །དང་པོ་ལ་གཉིས། སྐྱབས་སུ་འགྲོ་ཚུལ་དང་། སེམས་བསྐྱེད་ཚུལ་ལོ། །དང་པོ་
ལ་གཉིས། སྐྱབས་ཡུལ་གསལ་གདབ་པ་དང་། དེ་ལ་སྐྱབས་སུ་འགྲོ་ཚུལ་ལོ། །དང་པོ་ནི། རང་གི་
སྨིན་མཚམས་ཀྱི་ཐད་མདུན་གྱི་ནམ་མཁར་ཧེ་རུ་ཀའི་རྟེན་བརྟེན་པའི་དཀྱིལ་འཁོར་གྱི་ལྷ་ཚོགས་གཙོ་
- 353 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བོའི་རིགས་བདག་ཏུ་བླ་མ་རྡོ་རྗེ་འཆང་གི་རྣམ་པ་ཅན་བཞུགས་པ་ལ་སངས་རྒྱས་དང་བྱང་ཆུབ་སེམས་
དཔའ་སློབ་པ་དང་མི་སློབ་པའི་ཉན་རང་གི་དགེ་འདུན། ཡུལ་ཉེར་བཞིར་བཞུགས་པའི་དཔའ་བོ་དང་
རྣལ་འབྱོར་མ་རྣམས་དང་ཡེ་ཤེས་ཀྱི་བདུད་རྩིས་གང་བའི་ཐོད་པ་དང་ཌཱ་མ་རུ་འཛིན་པའི་དབང་གི་ལྷ་
མོ་དང་བཅས་པས་བསྐོར་བ། དེ་དག་རང་རང་གི་མདུན་དུ་གདན་ཁྲི་ཕུན་སུམ་ཚོགས་པ་ལ་རང་རང་
གིས་གསུངས་པའི་ལུང་གི་ཆོས་རྣམས་འོད་ཀྱི་རང་བཞིན་ཅན་གྱི་པོ་ཏིའི་རྣམ་པར་ཡོད་པ་ཚོགས་ཞིང་
རྣམས་ཀྱང་རང་ཉིད་ལ་དགྱེས་པའི་ཚུལ་གྱིས་བཞུགས་པའི་མཁའ་ཁྱབ་ཀྱི་སྐྱབས་ཡུལ་གསལ་བཏབ་
པ་དེ་རྣམས་ལ་དཀོན་མཆོག་དངོས་ཀྱི་འདུ་ཤེས་བཞག་གོ། །
གཉིས་པ་ནི། རང་གི་མཐའ་བསྐོར་དུ་ཚེ་འདིའི་ཕ་མས་ཐོག་དྲངས་རིགས་དྲུག་གི་སེམས་ཅན་
ཐམས་ཅད་སྨྲ་ཤེས་དོན་གོ་བའི་མིའི་རྣམ་པ་ཅན་དུ་ས་ཆེན་པོའི་དྲེག་པ་བཞིན་དུ་སྨུག་ཤིག་གེ་འཁོད་
པར་བསམས་ལ་རང་གིས་གཙོ་བྱས་སེམས་ཅན་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་
པོར་ལྷུངས་ཏེ་སྡུག་བསྔལ་གསུམ་དང་བརྒྱད་དང་དྲུག་ལ་སོགས་པ་བརྒྱ་ཕྲག་ཐོག་ཏུ་བབས་ཏེ་མནར་
བའི་ཚུལ་ལ་གཤེད་མ་རལ་གྲི་གདེངས་པ་ལྟ་བུའི་འཇིགས་པ་ཤུགས་དྲག་པོ་དང་དེ་ལས་སྐྱོབ་པའི་
ནུས་པ་མདུན་གྱི་སྐྱབས་གནས་མ་གཏོགས་གཞན་སུ་ལ་ཡང་མེད་སྙམ་པའི་ཡིད་ཆེས་ཀྱི་དད་པ་དང་
སྐྱིད་སྡུག་ལེགས་ཉེས་ཅི་བྱུང་ཡང་ཁྱེད་ཤེས་སྙམ་པའི་བློ་ལིངས་བསྒྱུར་གྱི་གུས་པ་དང་བཅས་ཏེ་་་
བདག་གཞན་སེམས་ཅན་ཐམས་ཅད་འཁོར་བ་དང་ངན་སོང་གི་འཇིགས་པ་རྒྱུ་དང་བཅས་པ་ལས་
བསྐྱབ་ཏུ་གསོལ་སྙམ་པའི་འདུན་པ་དུང་ངེ་བ་དང་བཅས་ཏེ་སངས་རྒྱས་ཆོས་དང་དགེ་འདུན་ལ་ཞེས་
པ་ནས། རྟག་ཏུ་སྐྱབས་སུ་མཆི་བར་བགྱི། །ཞེས་པའི་བར་ལན་གསུམ་མམ་བདུན་ནམ་ཉེར་གཅིག་
སོགས་རྒྱུད་དང་འདྲེས་ངེས་པ་བྱའོ། །གཉིས་པ་ནི་རང་གི་མཐའ་བསྐོར་ན་གནས་པའི་སེམས་ཅན་
རྣམས་ལ་དམིགས་ཏེ་དེ་རྣམས་ཀྱིས་ཚེ་རབས་མང་པོར་རང་གི་མ་བྱས་ཚུལ་བསམས་ཏེ་མར་ཤེས་པ་
དང་༑ མ་ནམ་བྱས་རེས་ཀྱིས་ཚེ་འདིའི་མ་བཞིན་ཕན་བཏགས་ཚུལ་བསམས་ཏེ་དྲིན་དྲན་པ་དང་། དེ་
རྣམས་ལ་དྲིན་ལན་དུ་ཕན་གདགས་དགོས་སྙམ་པའི་དྲིན་དུ་གཟོ་བ་དང་། དེ་རྣམས་བདེ་བས་
འཕོངས་ཤིང་སྡུག་བསྔལ་གྱིས་མནར་ཚུལ་བསམས་ཏེ་བདེ་བ་དང་འཕྲད་འདོད་ཀྱི་བྱམས་པ་དང་།
སྡུག་བསྔལ་དང་འབྲལ་འདོད་ཀྱི་སྙིང་རྗེ་དང་། དེ་རྣམས་ཀྱི་དོན་བདག་གིས་ངེས་པར་བྱའོ་སྙམ་དུ་
ཐག་བཅད་པའི་ལྷག་བསམ་རྣམ་དག་རིམ་གྱིས་བསྐྱེད་ནས། དེས་ན་བདག་གི་མ་སེམས་ཅན་ཐམས་
-354 -



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
ཅད་ཀྱི་དོན་དུ་ཚེ་འདི་ཉིད་ལ་ཧེ་རུ་ཀའི་གོ་འཕང་མངོན་དུ་བྱ། དེའི་ཕྱིར་དུ་རིམ་པ་དང་པོའི་ལམ་ཟབ་
མོ་ཉམས་སུ་ལེན་སྙམ་པའི་བློ་མངོན་གྱུར་དང་བཅས་ཏེ་སེམས་ཅན་ཀུན་གྱི་ཞེས་པ་ནས་འགོད་པར་
བགྱི་ཞེས་པའི་བར་ཅི་ནུས་བརྗོད་དེ་རྒྱུད་དང་འདྲེས་ངེས་པ་བྱ་སྟེ་འདི་གཉིས་ནི་རྟེན་གྱི་སྟོབས་སོ། །
གཉིས་པ་དངོས་གཞི་ནི། རང་གི་སྤྱི་བོར་པཾ་དཀར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་
ཞུ་བ་ལས་པདྨ་དཀར་པོ་འདབ་མ་བརྒྱད་པ་རྩ་བ་དམར་མདངས་ཆགས་པ། ལྟེ་བ་ལྗང་སེར། གེ་སར་
དམར་སེར་དང་བཅས་པ་ཞིག་ཏུ་གྱུར། དེའི་སྟེང་དུ་དབྱངས་ཀྱི་ཨ་གཉིས་ཀྱི་དང་པོ་ཆུ་ལས་ཆུ་བུར་
རྡོལ་བའི་ཚུལ་དུ་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་ཟླ་བའི་དཀྱིལ་འཁོར་དཀར་བསིལ་
ཉ་གང་བ་ཤེལ་དཀར་གྱི་མཎྜལ་ཁ་སྦུབ་པ་ལྟ་བུ། དེའི་སྟེང་དུ་ཕྱོགས་བཅུའི་སངས་རྒྱས་ཐམས་ཅད་
ཀྱི་ཐུགས་བདེ་སྟོང་དབྱེར་མེད་ཀྱི་ཡེ་ཤེས་དེ་ཉིད་ཧཱུཾ་ཡིག་དཀར་པོ་ཞིག་གི་རྣམ་པར་ཐོལ་གྱིས་བྱུང་།
དེ་འོད་དུ་མེར་གྱིས་ཞུ་བ་ལས་རྡོ་རྗེ་རྩེ་ལྔ་པ་དཀར་པོ་ལྟེ་བར་ཧཱུྃ་དཀར་པོ་ཤེལ་ཕྲེང་ལ་ཐག་པ་བརྒྱུས་
པ་ལྟ་བུས་མཚན་པ། དེ་ལས་འོད་ཟེར་དཔག་ཏུ་མེད་པ་འཕྲོས། འོད་ཟེར་ལ་ལའི་སྣེ་ལ་མཆོད་པའི་
ལྷ་མོ་ཕྱག་ན་མཆོད་རྫས་སྣ་ཚོགས་པ་ཐོགས་པ་སྤྲོས། ཕྱོགས་བཅུའི་སངས་རྒྱས་ཐམས་ཅད་ལ་
མཆོད་པ་ཕུལ་བས་དེ་རྣམས་ཀྱི་ཐུགས་ལ་ཟག་མེད་ཀྱི་བདེ་བ་ཁྱད་པར་ཅན་བསྐྲུན་པར་བྱས། འོད་
ཟེར་ལ་ལའི་སྣེ་ལ་རྡོ་རྗེ་སེམས་དཔའ་ཡབ་ཡུམ་ཟུང་རེ་སྤྲོས། ཁམས་གསུམ་གྱི་སེམས་ཅན་ཐམས་
ཅད་ཀྱི་སྤྱི་བོར་འཁོད། སྦྱོར་མཚམས་ནས་བྱང་ཆུབ་ཀྱི་བདུད་རྩིའི་རྒྱུན་བབས་སེམས་ཅན་རང་རང་
གི་སྤྱི་བོ་ནས་ཞུགས། ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་བག་ཆགས་དང་
བཅས་པ་ཐམས་ཅད་དབང་པོའི་སྒོ་དང་བ་སྤུའི་བུ་ག་ཐམས་ཅད་ནས་ནག་ནུར་ནུར་ཐོན་ལུས་ཐམས་
ཅད་བདུད་རྩིའི་རྒྱུན་གྱིས་གང་། རྡོ་རྗེ་སེམས་དཔའ་ཡབ་ཡུམ་དེ་རྣམས་ཀྱང་སེམས་ཅན་རང་རང་གི་
སྤྱི་བོ་ནས་སིབ་ཀྱིས་ཐིམ་སེམས་ཅན་དེ་རྣམས་ཀྱི་ལུས་ངག་ཡིད་གསུམ་དང་རྡོ་རྗེ་སེམས་དཔའི་སྐུ་
གསུང་ཐུགས་དབྱེར་མེད་དུ་བྱས་ཏེ་རྡོར་སེམས་ཀྱི་གོ་འཕང་ལ་བཀོད། ཕྱོགས་བཅུའི་སངས་རྒྱས་
ཐམས་ཅད་ཀྱང་རྡོར་སེམས་ཀྱི་རྣམ་པར་སྤྱན་དྲངས་པ་དང་ལྷན་ཅིག་སེམས་ཅན་རྡོར་སེམས་ཀྱི་གོ་
འཕང་ལ་བཀོད་པ་རྣམས་ཀྱང་སྤྱན་དྲངས་ཏེ་རྡོ་རྗེ་ཧཱུྃ་དང་བཅས་པ་ལ་ཐིམ་ཞིང་གཅིག་ཏུ་འདྲེས། དེ་
འོད་དུ་མེར་གྱིས་ཞུ་བ་ལས་རྡོ་རྗེ་སེམས་དཔའ་ཡབ་ཡུམ་གྱི་སྐུར་ལམ་གྱིས་གྱུར་པར་བསམས་ལ།
རིམ་གྱིས་གསལ་འདེབས་པ་ནི་ཡབ་རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་
- 355 -



( པ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པ་གཡས་པས་རྡོ་རྗེ་རྩེ་ལྔ་པ་དང་གཡོན་པས་དྲིལ་བུ་བསྣམས་པ་ཡུམ་རྡོ་རྗེ་སྙེམ་མ་དཀར་མོ་གྲི་གུག་
དང་ཐོད་པ་འཛིན་པས་ཡབ་ལ་འཁྱུད་པ། ཡབ་ཕྱག་རྒྱ་དྲུག་དང་ཡུམ་ཐལ་བ་མ་གཏོགས་ཕྱག་རྒྱ་
ལྔས་བརྒྱན་པ། ཡབ་རྡོ་རྗེ་སྐྱིལ་ཀྲུང་དང་། ཡུམ་པདྨའི་སྐྱིལ་ཀྲུང་གིས་འཁྱུད་སྟབས་ཀྱིས་བཞུགས་
པ༑ དེ་གཉིས་ཀའི་སྤྱི་བོར་སངས་རྒྱས་ཐམས་ཅད་ཀྱི་སྐུ་རྡོ་རྗེའི་ངོ་བོ་ཨོཾ་དཀར་པོ། མགྲིན་པར་སངས་
རྒྱས་ཐམས་ཅད་ཀྱི་གསུང་རྡོ་རྗེའི་ངོ་བོ་ཨཱདམར་པོ། ཐུགས་ཀར་སངས་རྒྱས་ཐམས་ཅད་ཀྱི་ཐུགས་
རྡོ་རྗེའི་ངོ་བོ་ཧཱུཾ་སྔོན་པོ། ཐུགས་ཀར་ཀུན་རྫོབ་བྱང་ཆུབ་ཀྱི་སེམས་ཀྱི་ངོ་བོ་ཟླ་བའི་དཀྱིལ་འཁོར་འོ་
མའི་མདོག་ལྟ་བུ་ཁམ་ཐུག་གེ་བ། དེའི་སྟེང་དུ་དོན་དམ་བྱང་ཆུབ་ཀྱི་སེམས་ཀྱི་ངོ་བོ་རྡོ་རྗེ་དཀར་པོ་རྩེ་
ལྔ་པ་ལྟེ་བར་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ཡིག་དཀར་པོ་དེ་ལས་འོད་ཟེར་འཕྲོས་རང་བཞིན་
ཆོས་སྐུའི་གནས་ནས་བསྒོམས་པ་དང་འདྲ་བའི་ཡེ་ཤེས་པ་གཟུགས་སྐུའི་རྣམ་པར་སྤྱན་དྲངས།
ཛ ཞེས་པའི་ཚེ་ཐད་ཀར་བཀུག །ཧཱུྃ་ཞེས་པའི་ཚེ་སིབ་ཀྱིས་ཐིམ། ཐཾ་ཞེས་པའི་ཚེ་དབྱེར་མེད་དུ་
འདྲེས། ཧོ༔ ཞེས་པའི་ཚེ་ཡེ་ཤེས་པ་དམ་ཚིག་པ་ལ་དགྱེས་བཞིན་དུ་བརྟན་པར་བཞུགས་པར་བསམ།
སླར་ཡང་འོད་ཟེར་འཕྲོས་རིགས་ལྔ་འཁོར་བཅས་སྤྱན་དྲངས། དེ་བཞིན་གཤེགས་པ་ཐམས་ཅད་
ཀྱིས་མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་པས། དེ་རྣམས་ཀྱི་ཐུགས་ཀ་ནས་སྤྲོས་
པའི་ལྷ་མོ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཞེས་
སོགས་གསུང་ཞིང་རྡོ་རྗེ་སེམས་དཔའི་སྤྱི་བོ་ནས་དབང་བསྐུར་བས་སྐུ་ཡེ་ཤེས་ཀྱི་བདུད་རྩིས་གང་ཆུ་
ལྷག་མ་སྤྱི་གཙུག་ཏུ་ལྷུད་ཀྱིས་ལུད་པ་མེར་གྱིས་ཞུ་བ་ལས། མི་བསྐྱོད་པ་སྔོན་པོ་ཞལ་གཅིག་ཕྱག་
གཉིས་པ་རྡོ་དྲིལ་འཛིན་པས་དབུ་བརྒྱན་པར་བསམ། དེ་ནས་རྒྱས་པར་ན་ལས་འབྲས་ཞིབ་ཏུ་
བསམས་ཤིང་བསྡུ་ན་སྔོན་གྱི་སྡིག་པ་ལ་དུག་ཁོང་དུ་སོང་བ་ལྟ་བུའི་འགྱོད་སེམས་དྲག་པོ་དང་བཅས་
ཏེ་བཅོམ་ལྡན་འདས་རྡོ་རྗེ་སེམས་དཔའ་ཞེས་སོགས་གསོལ་བ་བཏབ་པས། སྤྱི་བོའི་རྡོ་རྗེ་སེམས་
དཔའི་ཐུགས་ཀའི་སྔགས་འཕྲེང་ཧཱུྃ་དང་བཅས་པ་ལས་འོད་ཟེར་དཔག་ཏུ་མེད་པ་འཕྲོས་འཇིག་རྟེན་
གྱི་ཁམས་ཀྱི་སེམས་ཅན་ཐམས་ཅད་ཀྱི་ལུས་ལ་ཕོག་པ་ཙམ་གྱིས་སེམས་ཅན་དེ་རྣམས་ཀྱིས་ཚེ་རབས་
འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་བག་ཆགས་དང་བཅས་པ་ཐམས་ཅད་བྱང་ཞིང་
དག་སྟེ་རྡོ་རྗེ་སེམས་དཔའི་གོ་འཕང་ལ་བཀོད་པའམ། ཡང་ན་སྔགས་འཕྲེང་ཧཱུྃ་དང་བཅས་པ་ལས་
འོད་ཟེར་འཕྲོས། སེམས་ཅན་ཐམས་ཅད་ཀྱི་སྤྱི་བོར་ཟུག་དེ་ལས་བདུད་རྩིའི་རྒྱུན་བབས་པ་འོད་ཟེར་
-356 -



( ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
ལ་འཁྲིལ་ཏེ་སེམས་ཅན་དེ་རྣམས་ཀྱི་སྤྱི་བོ་ནས་ཞུགས། ལུས་ཐམས་ཅད་བདུད་རྩིའི་རྒྱུན་གྱིས་མེར་
ཏེ་གང་། ཚེ་རབས་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་བག་ཆགས་དང་བཅས་པ་
ཐམས་ཅད་བྱང་ཞིང་དག་སྟེ་རྡོ་རྗེ་སེམས་དཔའི་གོ་འཕང་ལ་བཀོད་པའམ། ཡང་ན་གོང་གི་དོན་
གཉིས་བྱས་ཞེས་པའི་སྐབས་ཀྱི་སེམས་ཅན་གྱི་སྡིག་སྒྲིབ་སྦྱོང་བའི་དམིགས་པ་འདིར་ཡང་བླང་བ་སྟེ་
གཞན་དོན་གྱི་དམིགས་པ་གསུམ་པོ་གང་རུང་རེ་བྱའོ། །སངས་རྒྱས་སྲས་བཅས་ལ་མཆོད་པ་ཕུལ་
ཞེས་སོགས་ཀྱི་སྐབས་སུ་སྤྱི་བོར་རྡོ་རྗེ་སེམས་དཔའི་ཐུགས་ཀའི་སྔགས་འཕྲེང་ཧཱུྃ་དང་བཅས་པ་ལས་
འོད་ཟེར་དཔག་ཏུ་མེད་པ་འཕྲོས་པའི་སྣེ་ལ་མཆོད་པའི་ལྷ་མོ་ཕྱག་ན་མཆོད་རྫས་སྣ་ཚོགས་པ་ཐོགས་
པ་དཔག་ཏུ་མེད་པ་སྤྲོས་ཏེ་སངས་རྒྱས་སྲས་དང་བཅས་པ་ཐམས་ཅད་ལ་མཆོད་པ་ཕུལ་བས་ཐུགས་
རྒྱུད་ལ་ཟག་མེད་ཀྱི་བདེ་བ་ཁྱད་པར་ཅན་བསྐྲུན་པར་བྱས། འོད་ཟེར་ཚུར་བསྡུ་བ་དང་མཉམ་དུ་དེ་
རྣམས་ཀྱི་སྐུ་གསུང་ཐུགས་ཀྱི་ཡོན་ཏན་བྱིན་རླབས་ནུས་མཐུ་ཐམས་ཅད་འོད་ཟེར་དཀར་པོའི་རྣམ་
པར་བཀུག་སྟེ་སྔགས་འཕྲེང་ཧཱུྃ་དང་བཅས་པ་ལ་ཐིམ་པས། སྤྱི་བོའི་རྡོ་རྗེ་སེམས་དཔའ་དེ་རྣམས་
སེམས་ཅན་གྱི་སྡིག་སྒྲིབ་སྦྱོང་བ་ལ་སྔར་ལས་ཀྱང་གཟི་བརྗིད་དང་མཐུ་སྟོབས་ཕུན་སུམ་ཚོགས་པར་
གྱུར་པར་བསམ། རང་གི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་རང་གཞན་སེམས་ཅན་རྣམས་
འཁོད་པའི་དམིགས་པ་སོགས་སྤྲོ་ན་ཞལ་ཤེས་ལྟར་བསྒོམ་མོ། །དེ་ནས་སྔགས་དོན་དྲན་བཞིན་པའི།
ཨོ་༼སྐུ་རྡོ་རྗེ་དེབཛྲ་༼རྡོ་རྗེ་ཧེ་རུ་ཀ་ཁྲག་འཐུང་ས་མ་ཡ། དམ་ཚིག་དེ་མ་ནུ་པཱ་ལ་ཡ།༼ རྗེས་སུ་སྐྱོངས་ཧེ་རུ་ཀ་ཏེ་
ནོ་པ་ཏེཥཱ/ཁྲག་འཐུང་ཉིད་ཀྱིས་ཉེ་བར་གནས་པ་མཛོད། དྲི་བྷོ་མེ་བྷ་ཝ་༼བདག་ལ་བརྟན་པའི་དངོས་པོར་མཛོད།༽
སུ་ཏོ་ཁྱོ་མེ་བྷ་བ་བདག་ལ་དགྱེས་པའི་དངོས་པོར་མཛོད་ངེཨ་ནུ་རཀྟ་མེ་བྷ་ཝ། བདག་ལ་རྗེས་སུ་ཆགས་པའི་དངོས་
པོར་མཛོད།༽སུ་པོ་ཁྱོ་མེ་བྷ་ཝ།༼བདག་ལ་ཤིན་ཏུ་རྒྱས་པའི་དངོས་པོར་མཛོད། ངེསརྦ་སིདྡྷི་མྨེ་པྲ་ཡཙྪ།༼དངོས་གྲུབ་
ཐམས་ཅད་བདག་ལ་སྩལ་དུ་གསོལ་སརྦ་ཀརྨ་སུ་ཙ་མེ་》ལས་ཀུན་ལ་ཡང་བདག་གི་ཙིཏྟཾ་ཤྲཱི་ཡ།༼སེམས་ཀྱི་དཔལ་དུ།།
ཀུ་རུ་མཛོད་༽ཧཱུཾ།ཐུགས་རྡོ་རྗེ་དེཧ་ཧ་ཧ་ཧ་ཧོ་
(ཡེ་ཤེས་ལྔ་ བྷ་ག་ཝཱན།༼བཅོམ་ལྡན་འདས་བཛྲ་ཧེ་རུ་ཀ་མ་མེ་
མུཉྩརྡོ་རྗེ་ཁྲག་འཐུང་བདག་ལ་གྲོལ་བར་མཛོད།ཧེ་རུ་ཀོ་བྷ་ཝ་(ཁྲག་འཐུང་དངོས་པོ་མཧཱ་(ཆེན་པོ་དེས་མ་ཡ་
སཏཱ་༼དམ་ཚིག་སེམས་དཔའ་དེ་ཨཱ/ གསུང་རྡོ་རྗེ་ཧཱུཾ་ཕཊ། ཞེས་བཟླས་པས་སྤྱི་བོའི་རྡོ་རྗེ་སེམས་དཔའི་
ཐུགས་ཀའི་སྔགས་འཕྲེང་ཧཱུྃ་དང་བཅས་པ་ལས་བདུད་རྩིའི་རྒྱུན་བབས་པ་སྐུའི་དབྱིབས་བརྒྱུད་ཡབ་
ཡུམ་གྱི་སྦྱོར་མཚམས་ནས་ཐོན། རང་གི་སྤྱི་བོ་ནས་ཞུགས་རིམ་གྱིས་ཚེ་འཁོར་བ་ཐོག་མ་མེད་པ་ནས་
-357 -



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བསགས་པའི་སྡིག་སྒྲིབ་བག་ཆགས་དང་བཅས་པ་ཐམས་ཅད་དུད་ཁུ་དང་སོལ་ཁུའི་རྣམ་པར་དབང་
པོའི་སྒོ་དང་བ་སྤུའི་སྒོ་ཐམས་ཅད་ནས་ནག་ནུར་ནུར་ཐོན་ཏེ་དབང་ཆེན་གསེར་གྱི་ས་གཞིའི་འོག་ཏུ་
སོང་༑ མཐར་རྐང་པའི་སེན་མོའི་བར་དུ་བདུད་རྩིས་མེར་གྱིས་གང་། སྒོ་གསུམ་གྱི་སྡིག་སྒྲིབ་ཐམས་
ཅད་སངས་ཀྱིས་དག་པར་བསམ་པ་ཡས་འདེད་ཀྱི་དམིགས་པ། ཡང་ན་བདུད་རྩི་སྔར་བཞིན་བྱུང་བ་
སྤྱི་བོ་ནས་ཞུགས་ཐོག་མར་རྐང་པ་ནས་རིམ་གྱིས་ཁེངས་པས་སྡིག་སྒྲིབ་ཐམས་ཅད་དུད་ཁུ་དང་སོལ་
ཁུའི་རྣམ་པར་བདུད་རྩིའི་ཁར་གཡེངས་ཏེ་སྤྱི་བོ་ལ་སོགས་པའི་གནས་རྣམས་ནས་ཐོན་སྔར་བཞིན་
སོང་༑ མཐར་སྤྱི་བོའི་བར་དུ་བདུད་རྩིས་མེར་གྱིས་གང་སྒོ་གསུམ་གྱི་སྡིག་སྒྲིབ་ཐམས་ཅད་དག་པར་
བསམས་པ་མས་འདེད་ཀྱི་དམིགས་པ། ཡང་ན་རང་གི་སྙིང་ཁར་སྡིག་སྒྲིབ་དེ་དག་ནག་ཕུང་དེ་ཡོད་པ་
ལ་བདུད་རྩིའི་རྒྱུན་སྔར་བཞིན་བབས་པས་ནག་འདུར་འདུར་གཏོར་ཏེ་དབང་པོའི་སྒོ་སོགས་ནས་སྔར་
བཞིན་སོང་ལུས་བདུད་རྩིས་མེར་གྱིས་གང་སྟེ་སྒོ་གསུམ་གྱི་སྡིག་སྒྲིབ་ཐམས་ཅད་དག་པར་བསམས་
པ་ཕུང་འདེད་ཀྱི་དམིགས་པ་སྟེ་གསུམ་པོ་གང་རུང་བྱས་ནས་ཐུན་རེ་ལ་ཡིག་བརྒྱ་ཇི་ལྟར་འདོད་པ་
བཟླའོ། ། །
གསུམ་པ་ནི། བཟླས་པའི་མཐར་ཕྱིན་ཆད་སྲོག་ལ་བབས་ཀྱང་སྡིག་པའི་ལས་མི་བྱེད་སྙམ་པའི་
ཉེས་པ་ལས་སླར་ལྡོག་པའི་བསྡོམ་སེམས་དང་བཅས་ཏེ། བདག་ནི་མི་ཤེས་རྨོངས་པ་ཡིས། །ཞེས་པ་
ནས་བདག་སྐྱབས་མཆི་ཞེས་པའི་བར་བརྗོད་པས། སྤྱི་བོའི་རྡོ་རྗེ་སེམས་དཔའ་དེ་དགྱེས་པ་ཆེན་པོས་
རིགས་ཀྱི་བུ་ཁྱོད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་བྱང་ཞིང་དག་གོ་ཞེས་གསུངས་
ནས་རང་ལ་ཐིམ་པས་རང་གི་སྒོ་གསུམ་དང་རྡོ་རྗེ་སེམས་དཔའི་སྐུ་གསུང་ཐུགས་དབྱེར་མི་ཕྱེད་པར་
བཞུགས་པར་བསམ། མངོན་རྟོགས་བཟླས་པ། མཇུག་སྡིག་པའི་འཁོར་གསུམ་རང་བཞིན་གྱིས་མ་
གྲུབ་པའི་སྟོང་པའི་ཚུལ་ལ་ངེས་པ་དྲངས་ཏེ་འཁོར་གསུམ་རང་བཞིན་གྱིས་མེད་པར་བསམས་པ་ནི་
གཉེན་པོ་ཀུན་ཏུ་སྤྱོད་པའི་སྟོབས་སོ། །ཐུན་མཚམས་ལྟ་བུར་བྱེད་ན་གང་སྣང་ཐམས་ཅད་བདེ་སྟོང་
དང་རྡོ་རྗེ་སེམས་དཔའི་གསང་བ་གསུམ་གྱི་རྣམ་རོལ་ཏུ་འཆར་བ་སོགས་གཉེན་པོ་ཀུན་ཏུ་སྤྱོད་པའི་
སྟོབས་གཞན་ཡང་ཅི་ལྕོགས་བྱ་ཞིང་། དེ་ལྟར་ཐུན་བཞིར་ལེགས་པར་བསྒོམས་ཏེ་སྡིག་པ་དག་པའི་
མཚན་མ་བརྟན་པོ་བྱུང་བྱུང་གི་བར་དུ་ཉམས་སུ་ལེན་པ་ལ་འབད་དོ། །
གཉིས་པ་རྣལ་འབྱོར་གྱི་ཡན་ལག་སྒྲུབ་ཚུལ་ལ་བཞི། སྒོ་གསུམ་དག་པར་བྱས་ནས་ཚད་མེད་
-358-



} ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །(ས༽
བཞི་སྒོམ་པ། ཕུང་ཁམས་སྐྱེ་མཆེད་བྱིན་གྱིས་བརླབ་པ། འགལ་རྐྱེན་འགོག་པའི་ཕྱིར་སྲུང་འཁོར་
སྒོམ་པ། མཐུན་རྐྱེན་བསྟེན་པའི་ཕྱིར་ཚོགས་བསགས་པའོ། །དང་པོ་ལ་གཉིས། སྒོ་གསུམ་དག་པར་
བྱེད་པའི་རྣལ་འབྱོར་སྒོམ་པ་དང་། ཚད་མེད་བཞི་སྒོམ་པའོ། །དང་པོ་ལ་གསུམ། ཡིད་དག་པར་བྱེད་
པའི་རྣལ་འབྱོར། ལུས་དག་པར་བྱེད་པའི་རྣལ་འབྱོར། ངག་དག་པར་བྱེད་པའི་རྣལ་འབྱོར་རོ། ། །
དང་པོ་ནི། ཤྲཱི་ཧེ་རུ་ཀ་ཞེས་བརྗོད་ལ་དེའི་དོན་ཡིད་ལ་བྱ་སྟེ། ཧེ་ཞེས་བརྗོད་པའི་ཚེ་གནད་
བཞིའི་དཔྱད་པས་རང་གི་སེམས་སོགས་ཕུང་སོགས་རང་བཞིན་གྱིས་གྲུབ་པས་སྟོང་པ་ཆོས་ཀྱི་བདག་
མེད་ཀྱི་དོན་སྤྱི་ཡིད་ཡུལ་དུ་ངེས་པར་བྱ། རུ་ཞེས་བརྗོད་པའི་ཚེ་གནད་བཞིའི་དཔྱད་པས་གང་ཟག་
རང་བཞིན་གྱིས་གྲུབ་པས་སྟོང་པ་གང་ཟག་གི་བདག་མེད་ཀྱི་དོན་སྤྱི་ཡིད་ཡུལ་དུ་ངེས་པར་བྱ། ཀ་
ཞེས་བརྗོད་པའི་ཚེ་ཡུལ་ཅན་བདེ་བ་ཆེན་པོའི་བློ་ཡུལ་བདག་མེད་གཉིས་ངེས་པའི་འཛིན་སྟངས་ཅན་
དུ་བསྐྱེད་ལ། ཤི་ཞེས་བརྗོད་པའི་ཚེ་དེ་འདྲ་བའི་ཡུལ་ཅན་གྱི་བློས་ཡུལ་བདག་མེད་གཉིས་གཟུང་འཛིན་
རྒྱང་ཆད་ཀྱིས་རྟོགས་པ་མ་ཡིན་པར་ཡུལ་ཡུལ་ཅན་གཉིས་ཆུ་ལ་ཆུ་བཞག་པ་བཞིན་དུ་དབྱེར་མེད་རོ་
གཅིག་ཏུ་གྱུར་པའི་བདེ་སྟོང་དབྱེར་མེད་ཀྱི་ཡེ་ཤེས་ངེས་དོན་གྱི་ཧེ་རུ་ཀ་དེ་ངའོ་སྙམ་དུ་རྩེ་གཅིག་ཏུ་
མཉམ་པར་བཞག་སྟེ་ཡིད་དག་བྱེད་ཀྱི་རྣལ་འབྱོར་རོ། །
གཉིས་པ་ནི། ས་འོག་ས་སྟེང་ས་བླའི་འཇིག་རྟེན་ཁམས་ཀྱི་སེམས་ཅན་གྱི་ཕན་བདེ་བསྒྲུབ་པའི་
ཕྱིར་དུ་བདེ་སྟོང་དབྱེར་མེད་ཀྱི་གཟུང་རྣམ་དེ་ཉིད་སྐད་ཅིག་གིས་ཧེ་རུ་ཀ་སྔོན་པོ་ཞལ་གཅིག་ཕྱག་
གཉིས་པ་ཡུམ་བཅས་ཀྱི་སྐུར་བསྐྱེད་ལ་འཇིག་རྟེན་གསུམ་གྱི་དོན་སྒྲུབ་པར་བྱའོ་སྙམ་པའི་སྒོ་ནས་ཤི་
ཧེ་རུ་ཀོཉཧཾ། ཞེས་ལན་གསུམ་དུ་བརྗོད་དེ་ལུས་དག་བྱེད་ཀྱི་རྣལ་འབྱོར་རོ། །
གསུམ་པ་ནི། རང་གི་ངག་ནས་དབྱངས་གསལ་ཚར་གསུམ་བརྗོད་པའི་དང་པོའི་ཚེ་རང་གི་ལྟེ་
བའི་ཕྱོགས་སུ་དབྱངས་གསལ་གྱི་ཕྲེང་བ་དཀར་པོ། གཉིས་པའི་ཚེ་དེའི་ནང་དུ་དམར་པོ། གསུམ་
པའི་ཚེ་དེའི་ནང་དུ་སྔོན་པོ་གསུམ་གཡོན་བསྐོར་དུ་གནས་པར་བསམས། དཀར་པོ་ལས་སྐུ་འཁོར་གྱི་
ལྷ་དང་། དམར་པོ་ལས་གསུང་འཁོར་གྱི་ལྷ་དང་། སྔོན་པོ་ལས་ཐུགས་འཁོར་གྱི་ལྷ་རྣམས་དཔག་ཏུ་
མེད་པ་སྤྲོས་ཏེ་རང་གི་སྣ་བུག་གཡས་པ་ནས་ཐོན། ས་འོག་ས་སྟེང་ས་བླའི་བགེགས་ཐམས་ཅད་
བསྐྱེད་དེ་སླར་བྱོན་རང་གི་སྣ་བུག་གཡོན་པ་ནས་ཞུགས་ཏེ་ལྟེ་བའི་སྔགས་ཕྲེང་སོ་སོ་ལ་ཐིམ་པར་
བསམས་ལ་སྒྲ་ཐམས་ཅད་ཨ་ལི་ཀ་ལིའི་བདག་ཉིད་དུ་མོས་པར་བྱ། འདི་ནི་ངག་ཐ་མལ་དུ་འཛིན་
- 359 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པའི་སྣང་ཞེན་སྦྱོང་བྱེད་ཡིན་པས་ངག་དག་བྱེད་ཀྱི་རྣལ་འབྱོར་ཞེས་བྱའོ། །
གཉིས་པ་ཚད་མེད་བཞི་བསྒོམ་པ་ལ་གཉིས། གོམས་པ་ཆེ་བའི་དབང་པོ་རྣོན་པོས་བསྡུས་ཏེ་
བསྒོམ་པ་དང་། གོམས་པ་ཆུང་བའི་རྟུལ་པོས་སོ་སོར་ཕྱེ་སྟེ་བསྒོམ་པའོ། །དང་པོ་ནི། བདག་གིས་
སེམས་ཅན་ཐམས་ཅད་ཀྱི་དོན་དུ་ཚེ་འདི་ཉིད་ལ་ཧེ་རུ་ཀའི་གོ་འཕང་མངོན་དུ་བྱ། དེའི་ཕྱིར་དུ་དེའི་
ལམ་ཉམས་སུ་ལེན་སྙམ་པའི་སྒོ་ནས། སེམས་ཅན་ཐམས་ཅད་འཁོར་བའི་སྡུག་བསྔལ་ལས་བཏོན་
ཏེ༑ དེ་བཞིན་ཉིད་དང་རོ་གཅིག་ཏུ་གྱུར་པའི་བདེ་བ་ཆེན་པོ་ལ་འགོད་པར་བྱའོ། །ཞེས་བརྗོད་དེ་
དམིགས་ཕྱེད་པར་བསྒོམ། གཉིས་པ་ནི། སེམས་ཅན་ཐམས་ཅད་སྡུག་བསྔལ་དང་བྲལ་བ་ལ་སོགས་
པའི་ཕྱིར་དུ་བདག་གིས་སེམས་ཅན་ཐམས་ཅད་ཀྱི་དོན་དུ་ཧེ་རུ་ཀའི་གོ་འཕང་མངོན་དུ་བྱ་སྙམ་པའི་སྒོ་
ནས་སེམས་ཅན་ཐམས་ཅད་སྡུག་བསྔལ་དང་བྲལ་བར་གྱུར་ཅིག་ཅེས་སོགས་རྒྱུད་དང་འདྲེས་ངེས་
པར་བསྒོམ། དེ་ལྟར་བསྒོམ་པའི་དགོས་པ་ནི་འོག་ནས་འབྱུང་བའི་ལམ་ཉམས་ལེན་གྱི་རིམ་པ་རྣམས་
ཐེག་ཆེན་སེམས་བསྐྱེད་དང་རོ་གཅིག་པའི་ཚད་མེད་བཞིའི་རྩིས་ཟིན་པ་དང་། དམན་པའི་ཡིད་བྱེད་
ལས་བསྲུང་བའི་ཆེད་དུ་ཡིན་ནོ། །ལམ་ཐུན་མོང་བ་དང་། ངེས་འབྱུང་བྱང་སེམས། མཐའ་བྲལ་གྱི་ལྟ་
བ་རྣམས་ལ་ནན་ཏན་མ་བྱས་པར་སྔགས་ལ་ངན་འཆོངས་བྱས་ན་སྐབས་འདི་དང༌། འོག་གི་སྤྱི་དོན་
གྱི་སྙིང་རྗེ་གཉིས་དང༌། ཤུ་ནྱ་ཏའི་སྔགས་དོན་བསྒོམ་པ་དང་། བྱང་ཕྱོགས་སོ་བདུན་ལྟར་བསྒོམ་པ་
སོགས་སྨིན་མ་ཟིང་ཟིང་ཇི་ཙམ་བྱས་ཀྱང་ཚུལ་མཐུན་འོང་བ་མི་འདུག་སྙམ་པ་ལགས་པས་སྔགས་ལ་
དད་ན་ཐུན་མོང་བའི་ལམ་ལ་འབད་པར་ཞུ། །
གཉིས་པ་ཕུང་ཁམས་སྐྱེ་མཆེད་བྱིན་གྱིས་བརླབ་པ་ལ་གསུམ། ཕུང་པོ་ལྔ་དང་དེའི་དེ་བཞིན་
ཉིད་བྱིན་གྱིས་བརླབ་པ། སྐྱེ་མཆེད་དྲུག་བྱིན་གྱིས་བརླབ་པ། ཁམས་ལྔ་བྱིན་གྱིས་བརླབ་པའོ། །དང་
པོ་ནི་གཟུགས་ཕུང་གི་རྟེན་ཀུན་ལྟ་བུའི་བྱང་སེམས་ཀྱི་གནས་དཔྲལ་བའི་ཐིག་ལེའི་ཐད་དུ་ཧཱུྃ་དཀར་
པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་རྣམ་སྣང་དཀར་པོ་ཞལ་གཅིག་ཕྱག་གཉིས་པ་
ཞལ་མདུན་གཟིགས་རང་གི་གཟུགས་ཕུང་དང་ངོ་བོ་དབྱེར་མེད་དུ་བྱས་ནས་བསྒོམ། ཚོར་ཕུང་གི་
རྟེན་གཏུམ་མོའི་མེའི་དྲོད་ཀྱི་གནས་ལྟེ་བའི་རྩ་འཁོར་གྱི་ཐད་དུ་ཨ་ཡིག་སེར་པོ་ཞིག་ཐོལ་གྱིས་བྱུང་།
དེ་འོད་དུ་མེར་གྱིས་ཞུ་བ་ལས་རྡོ་རྗེ་ཉི་མ་སེར་པོ་ཞལ་མདུན་གཟིགས་རང་གི་ཚོར་ཕུང་དང་ངོ་བོ་
དབྱེར་མེད་དུ་བྱས་ནས་བསྒོམ། འཇུག་ཤེས་དྲུག་ཡུལ་ལ་གཡོ་བར་བྱེད་པ་རྩོམ་པའི་གནས་མགྲིན་
- 360-



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
པའི་རྩ་འཁོར་གྱི་ཐད་དུ་ཧཱིཝཡིག་དམར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་པདྨ་
གར་གྱི་དབང་ཕྱུག་དམར་པོ་ཞལ་མདུན་གཟིགས་རང་གི་འདུ་ཤེས་གྱི་ཕུང་པོ་དང་ངོ་བོ་དབྱེར་མེད་དུ་
བསྒོམ། རྩ་ཉོན་དྲུག་དང་ཉེ་ཉོན་ཉི་ཤུ་སོགས་མཚུངས་ལྡན་འདུ་བྱེད་རྣམས་ཡུལ་ལ་གཡོ་བར་བྱེད་
པའི་རྟེན་རླུང་གི་གནས་རྐང་པ་གཉིས་ཀྱི་ལོང་བུའི་འོག་ཏུ་ཧ་ཡིག་ལྗང་གུ་ཞིག་ཐོལ་གྱིས་བྱུང་། དེ་
འོད་དུ་མེར་གྱིས་ཞུ་བ་ལས་རྡོ་རྗེ་རྒྱལ་པོ་ལྗང་གུ་དབུ་ལོང་བུའི་ཕྱོགས་དང་ཞལ་རྐང་འགོར་གཟིགས་
པ་རང་གི་འདུ་བྱེད་ཀྱི་ཕུང་པོ་དང་ངོ་བོ་དབྱེར་མེད་དུ་བྱས་ནས་བསྒོམ། རྣམ་ཤེས་ཀྱི་ཕུང་པོའི་རྟེན་
སྲོག་འཛིན་ཤིན་ཏུ་ཕྲ་བའི་གནས་སྙིང་གའི་རྩ་འཁོར་གྱི་ཐད་དུ་ཧཱུྃ་དཀར་པོ་ཞིག་ཐོལ་གྱིས་བྱུང་། དེ་
འོད་དུ་མེར་གྱིས་ཞུ། རྡོ་རྗེ་སེམས་དཔའ་དཀར་པོ་ཞལ་མདུན་གཟིགས་རང་གི་རྣམ་ཤེས་ཀྱི་ཕུང་པོ་
དང་ངོ་བོ་དབྱེར་མེད་དུ་བྱས་ནས་བསྒོམ། རང་གི་སྤྱི་གཙུག་ཏུ་ཧི་ཡིག་ནག་པོ་ཞིག་ཐོལ་གྱིས་བྱུང་། དེ་
འོད་དུ་མེར་གྱིས་ཞུ། རང་གི་ཆོས་ཅན་ཕུང་པོ་ལྔའི་ཆོས་ཉིད་དེ་བཞིན་ཉིད་དང་ངོ་བོ་དབྱེར་མེད་དུ་
བྱས་ནས་བསྒོམ་པ་ཡིན་ནོ། །
གཉིས་པ་སྐྱེ་མཆེད་དྲུག་བྱིན་གྱིས་བརླབ་པ་ནི། རང་གི་མིག་གཉིས་ཀྱི་མིག་འབྲས་ཀྱི་དབུས་སུ་
ཨོཾ་དཀར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ། གཏི་མུག་ཟད་པར་བྱེད་པའི་གཏི་མུག་རྡོ་
རྗེ་དཀར་པོ་ཞལ་མིག་སྒོར་གཟིགས་པ་རང་གི་མིག་གི་སྐྱེ་མཆེད་དང་ངོ་བོ་དབྱེར་མེད་དུ་བྱས་ནས་
བསྒོམ། རྣ་བ་གཉིས་ཀྱི་བུག་པའི་ནང་དུ་ཧཱུྃཡིག་ནག་པོ་རེ་ཐོལ་གྱིས་བྱུང་། དེ་འོད་དུ་མེར་གྱིས་ཞུ།
ཞེ་སྡང་ཟད་པར་བྱེད་པའི་ཞེ་སྡང་རྡོ་རྗེ་ནག་པོ་ཞལ་རྣ་བའི་སྒོར་གཟིགས་པ་རང་གི་རྣ་བའི་སྐྱེ་མཆེད་
དང་ངོ་བོ་དབྱེར་མེད་དུ་བྱས་ནས་བསྒོམ། སྣའི་བུག་པའི་ནང་དུ་ཧཱུྃ་ཡིག་སེར་པོ་ཞིག་ཐོལ་གྱིས་བྱུང་།
དེ་འོད་དུ་མེར་གྱིས་ཞུ། སེར་སྣ་ཟད་པར་བྱེད་པའི་སེར་སྣ་རྡོ་རྗེ་སེར་པོ་ཞལ་སྣ་སྒོར་གཟིགས་པ་རང་
གི་སྣའི་སྐྱེ་མཆེད་དང་ངོ་བོ་དབྱེར་མེད་དུ་བྱས་ནས་བསྒོམ། ལྕེའི་རྩ་བར་ཨོཾ་ཡིག་དམར་པོ་ཞིག་ཐོལ་
གྱིས་བྱུང་། དེ་འོད་དུ་མེར་གྱིས་ཞུ། འདོད་ཆགས་ཟད་པར་བྱེད་པའི་འདོད་ཆགས་རྡོ་རྗེ་དམར་པོ་
ཞལ་ཁ་སྒོར་གཟིགས་པ་རང་གི་ལྕེའི་སྐྱེ་མཆེད་དང་ངོ་བོ་དབྱེར་མེད་དུ་བྱས་ནས་བསྒོམ། རེག་བྱེད་
ལུས་ཀྱི་སྐྱེ་མཆེད་དཔྲལ་བའི་རྣམ་སྣང་གི་རྒྱབ་ཏུ་ཁཾ་ཡིག་ལྗང་གུ་ཞིག་ཐོལ་གྱིས་བྱུང་། དེ་འོད་དུ་མེར་
གྱིས་ཞུ། ཕྲག་དོག་ཟད་པར་བྱེད་པའི་ཕྲག་དོག་རྡོ་རྗེ་ལྗང་གུ་ཞལ་རྣམ་སྣང་དང་བལྟ་ཕྱོགས་མཐུན་
པར་རང་གི་ལུས་ཀྱི་སྐྱེ་མཆེད་དང་ངོ་བོ་དབྱེར་མེད་དུ་བྱས་ནས་བསྒོམ། སྙིང་ཁར་རྡོར་སེམས་ཀྱི་རྒྱབ་
- 361-



(༤)༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཏུ་ཧཾ་ཡིག་དཀར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ། དབང་ཕྱུག་ཐམས་ཅད་སྦྱིན་པར་
བྱེད་པའི་དབང་ཕྱུག་རྡོ་རྗེ་དཀར་པོ་ཞལ་རྡོ་རྗེ་སེམས་དཔའ་དང་བལྟ་ཕྱོགས་མཐུན་པར་རང་གི་སྐྱེ་
མཆེད་དེ་དག་གི་རྗེས་སུ་འཇུག་པའི་ཡིད་ཀྱི་སྐྱེ་མཆེད་དང་ངོ་བོ་དབྱེར་མེད་དུ་བྱས་ནས་བསྒོམ།
གསུམ་པ་ཁམས་བྱིན་གྱིས་བརླབ་པ་ནི། རང་གི་ལྟེ་བར་རྡོ་རྗེ་ཉི་མའི་མདུན་དུ་ས་དཀྱིལ་སེར་པོ་
གྲུ་བཞི་ཆུང་ངུ་ཞིག་གི་སྟེང་དུ་ལཾ་ཡིག་སེར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ། ལྟུང་བྱེད་
མ་སེར་མོ་ཞལ་རྡོ་རྗེ་ཉི་མ་ལ་ཕྱོགས་པ་རང་གི་སའི་ཁམས་དང་ངོ་བོ་དབྱེར་མེད་དུ་བྱས་ནས་བསྒོམ།
སྙིང་ཁར་རྡོར་སེམས་ཀྱི་མདུན་དུ་ཆུ་དཀྱིལ་དཀར་པོ་ཟླུམ་པོ་ཆུང་ངུ་ཞིག་གི་སྟེང་དུ་མཾ་ཡིག་ནག་པོ་
ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ། གསོད་བྱེད་མ་ནག་མོ་ཞལ་རྡོ་རྗེ་སེམས་དཔའ་ལ་
ཕྱོགས་པ་རང་གི་ཆུ་ཁམས་དང་ངོ་བོ་དབྱེར་མེད་དུ་བྱས་ནས་བསྒོམ། མགྲིན་པའི་པདྨ་གར་དབང་གི་
མདུན་དུ་མེ་དཀྱིལ་དམར་པོ་གྲུ་གསུམ་ཆུང་ངུ་ཞིག་གི་སྟེང་དུ་པཾ་ཡིག་དམར་པོ་ཞིག་ཐོལ་གྱིས་བྱུང་།
དེ་འོད་དུ་མེར་གྱིས་ཞུ། འགུགས་བྱེད་མ་དམར་མོ་ཞལ་པདྨ་གར་དབང་ལ་ཕྱོགས་པ་རང་གི་མེ་
ཁམས་དང་ངོ་བོ་དབྱེར་མེད་དུ་བྱས་ནས་བསྒོམ། རྣམ་སྣང་གི་མདུན་དུ་རླུང་དཀྱིལ་ལྗང་གུ་ཟླ་གམ་
ཆུང་ངུ་ཞིག་གི་སྟེང་དུ་ཏཾ་ཡིག་ལྗང་གུ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ། གར་གྱི་དབང་
ཕྱུག་མ་ལྗང་གུ་ཞལ་རྣམ་སྣང་ལ་ཕྱོགས་པ་རང་གི་རླུང་ཁམས་དང་ངོ་བོ་དབྱེར་མེད་དུ་བྱས་ནས་་་་
བསྒོམ། གསང་གནས་ཀྱི་རྩ་འཁོར་གྱི་ཐད་དུ་ཆོས་འབྱུང་མཐིང་ནག་གྲུ་གསུམ་ཆུང་ངུ་ཞིག་གི་སྟེང་དུ་
ཁཾ་ཡིག་དུད་ཁ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ། པདྨའི་དྲ་བ་ཅན་དུད་ཁ་ཞལ་མདུན་
གཟིགས་ནམ་མཁའི་ཁམས་དང་ངོ་བོ་དབྱེར་མེད་དུ་བྱས་ནས་བསྒོམས་ལ་བདེ་སྟོང་དབྱེར་མེད་ཀྱི་ཡེ་
ཤེས་ཀྱི་གཟུང་རྣམ་དེ་ཉིད་ལྷ་བཅུ་བདུན་པོར་ཤར་བར་མོས་ནས་རང་གི་ཕུང་སོགས་དང་ངོ་བོ་དབྱེར་
མི་ཕྱེད་པའི་ལྷ་དེ་དང་དེ་ངའོ་སྙམ་དུ་རེ་རེ་ནས་ང་རྒྱལ་ཤུགས་དྲག་པོ་དང་། སྐུ་མདོག་ཕྱག་མཚན་
སོགས་སྒྲུབ་ཐབས་ནས་འབྱུང་བ་ལྟར་རེ་རེ་ནས་གསལ་བཏབ་ཅིང་སྔགས་བརྗོད་པའི་ཚེ་རང་བཞིན་
གྱིས་ཡོངས་སུ་དག་པའི་ཆོས་ཐམས་ཅད་རང་བཞིན་གྱིས་ཡོངས་སུ་དག་པ་དེ་ངའོ་སྙམ་དུ་ང་རྒྱལ་དང་
གསལ་སྣང་བརྟན་པོས་ཕུང་ཁམས་སྐྱེ་མཆེད་བྱིན་གྱིས་བརླབ་བོ། །དེའི་དགོས་པ་ནི་བསྐྱེད་རིམ་གྱི་
སྐབས་སུ་གཟུགས་སོགས་དག་པའི་ལྷའི་རྣམ་རོལ་དུ་འཆར་ཞིང་དེས་ཀུན་ནས་བསླངས་པའི་མཆོད་
པ་རྣམས་ཀྱང་ཕུལ་དུ་བྱུང་བའི་མཆོད་པར་འགྱུར་བ་དང་། རྫོགས་རིམ་གྱི་སྐབས་སུ་རྗེས་ཐོབ་ཏུ་གང་
-362-



་རྒྱལ་
༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །ས༽
ཤར་ཐམས་ཅད་ལྷ་མོ་སོགས་དག་པའི་རྣམ་རོལ་དུ་འཆར་བ་དང་། མཉམ་བཞག་ཏུ་དེ་ཐམས་ཅད་
བདེ་སྟོང་གི་ཡེ་ཤེས་གཅིག་གི་ངོ་བོར་བསྡོམས་པའི་རྫོགས་རིམ་པའི་གྲོལ་བྱེད་ཀྱི་ལམ་རྒྱུད་ལ་སྐྱེ་
བའི་དགེ་རྩ་སྨིན་བྱེད་ཁྱད་པར་ཅན་དུ་འགྱུར་བ་དང་། འབྲས་དུས་སུ་ཕུང་སོགས་རྣམས་རིགས་ལྔ་
སོགས་ལྷ་དང་སྤྱན་མ་སོགས་ལྷ་མོའི་རྣམ་རོལ་དུ་དངོས་གནས་ལ་ཡོད་པ་དེ་འགྲུབ་པའི་ལག་རྗེས་
ཁྱད་པར་ཅན་འཇོག་པའི་དགོས་པ་ཡོད་པ་ཡིན་ནོ། །
གསུམ་པ་འགལ་རྐྱེན་འགོག་པའི་ཕྱིར་སྲུང་འཁོར་བསྒོམ་པ་ལ་གཉིས། ར་བ་བསྐྱེད་ནས་
བསྲུང་བ་དང་། ཁྲོ་མོ་བསྐྱེད་ནས་བགེགས་ལ་ཕུར་བུ་གདབ་ཚུལ་ལོ། །དང་པོ་ནི། རང་ཉིད་ཧེ་རུ་ཀ་
ལུས་ལ་ལྷ་བཅུ་བདུན་དང་བཅས་པའི་ང་རྒྱལ་གྱིས་ལག་པ་གཡོན་པའི་མཐེབ་མཛུབ་ཀྱིས་ཤར་དུ་སེ་
གོལ་གཏོག་ཅིང་སྔགས་ཚན་དང་པོ་བརྗོད་པའི་ཚེ། ཤར་དུ་སྔགས་དེ་ཉིད་ཁ་དོག་ནག་པོ་གཟུགས་
ཤིན་ཏུ་ཆེ་བ་ཡི་གེ་དབུ་ཅན་གྱི་རྣམ་པ་ཅན་གྱེན་འགྲེང་འཕྲེང་བསྒྲིགས་ཀྱི་ཚུལ་དུ་གཡོན་སྐོར་དུ་
གནས་པ་ཞིག་ཐོལ་གྱིས་བྱུང་བར་བསམས། བྱང་དུ་སྔར་བཞིན་སེ་གོལ་གཏོག་ཅིང་སྔགས་ཚན་
གཉིས་པ་བརྗོད་པའི་ཚེ། བྱང་དུ་སྔགས་དེ་ཉིད་ཁ་དོག་ལྗང་ཁུ་སྔར་བཞིན་བྱུང་བར་བསམ། ནུབ་ཏུ་
སེ་གོལ་སྔར་བཞིན་གཏོག་ཅིང་སྔགས་ཚན་གསུམ་པ་བརྗོད་པའི་ཚེ་ནུབ་ཏུ་སྔགས་དེ་ཉིད་ཁ་དོག་དམར་
པོ་སྔར་བཞིན་བྱུང་བར་བསམ། ལྷོར་སེ་གོལ་སྔར་བཞིན་གཏོག་ཅིང་སྔགས་ཚན་བཞི་པ་བརྗོད་པའི་
ཚེ་ལྷོར་སྔགས་དེ་ཉིད་ཁ་དོག་སེར་པོ་སྔར་བཞིན་བྱུང་བར་བསམ། དེ་ནས་ཤར་གྱི་སྔགས་ལས་འོད་
ཟེར་ནག་པོ། བྱང་གི་སྔགས་ལས་འོད་ཟེར་ལྗང་གུ། ནུབ་ཀྱི་སྔགས་ལས་འོད་ཟེར་དམར་པོ། ལྷོའི་
སྔགས་ལས་འོད་ཟེར་སེར་པོ་འཕྲོས་པས་སྟེང་ཚངས་པའི་འཇིག་རྟེན་ནས་འོག་གསེར་གྱི་ས་གཞི་ལ་
ཐུག་པའི་བར་དུ་འོད་ཟེར་འབར་བའི་གཟུགས་ཆེན་པོ་རྣམས་སུ་གྱུར་པར་བསམ། སྔགས་འོད་ཟེར་
དང་བཅས་པ་གཅིག་ཏུ་འདྲེས་པ་འོད་དུ་མེར་གྱིས་ཞུ་བ་ལས། ཤར་དུ་རྡོ་རྗེ་རྩེ་ལྔ་པ་ནག་པོ། བྱང་དུ་
ལྗང་གུ། ནུབ་ཏུ་དམར་པོ། ལྷོར་རྡོ་རྗེ་རྩེ་ལྔ་པ་སེར་པོ་སྟེ་སྣ་ཚོགས་རྡོ་རྗེའི་ར་བ་གྲུ་བཞི་པ། རྒྱར་ཇི་
ལྟར་འདོད་པ། དཔངས་སྟེང་ཚངས་པའི་འཇིག་རྟེན་ནས་འོག་གསེར་གྱི་ས་གཞི་ལ་ཐུག་པ། དེ་ཡང་
རྡོ་རྗེ་ཆེ་བ་རྣམས་ཀྱི་ཁོང་གསེང་ཆུང་བ་རྣམས་ཀྱིས་བར་མཚམས་ཕྲ་མོ་ཙམ་ཡང་མེད་པར་གཏམས་
པ༑ བལྟས་ན་རྡོ་རྗེའི་རྣམ་པ་སོ་སོར་གསལ་ཞིང་། རེག་ན་ཞལ་བ་བྱས་པ་ལྟ་བུ་འཇམ་ཞིང་ཡིད་དུ་
འོང་བ་དུམ་བུ་གཅིག་ཏུ་གྱུར་པ་ར་བ་གྲུབ་པ་དང་དུས་མཉམ་དུ་ར་བའི་འོག་གི་གཞིའི་སྟེང་དུ་ཧཱུྃ་ཡིག་
- 363 -



（*) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྔོན་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་སྣ་ཚོགས་རྡོ་རྗེའི་ལྟེ་བ་སྔོན་པོ་གྲུ་བཞིར་
མཉམ་པ། རྭ་རྣམས་ཤར་ནག །བྱང་ལྗང་། ནུབ་དམར། ལྷོ་སེར་བའི་ཁ་དོག་སྣ་ཚོགས་པ་ལྟེ་བའི་
དབུས་སུ་ཧཱུཾ་ཡིག་ལངས་པ་སྙིང་པོ་ལྟར་མཚན་པ་ལས་འོད་ཟེར་འོག་ཏུ་འཕྲོས་པས་གསེར་གྱི་ས་གཞི་
ལ་ཐུག་གི་བར་རྡོ་རྗེ་དཀར་སེར་སྔོ་ལྗང་སོགས་རྡོ་རྗེའི་རྡུལ་ཕྲ་རབ་ཀྱིས་བར་མཚམས་མེད་པར་
གཏམས་པའི་འོག་གི་ས་གཞི་སྣ་ཚོགས་རྡོ་རྗེའི་རང་བཞིན་དུ་གྱུར། འོད་ཟེར་སྟེང་དུ་གདུགས་
བཏེག་པ་ལྟར་འཕྲོས་པས་རྡོ་རྗེའི་ར་བ་གྲུ་བཞི་པའི་ཕྱི་རོལ་ཏུ་སྟེང་དང་ལོགས་ཀུན་ཏུ་ཁྱབ་པར་རྡོ་
རྗེ་རྩེ་ལྔ་པ་ཁ་གྱེས་པའི་རྣམ་པའི་མདེའུ་ཅན་གྱི་མདའ། སྟེང་ནས་འོག །འོག་ནས་སྟེང་། ནང་ནས་
ཕྱིར་བསྣོལ་མར་འཁྱུག་ཅིང་བུ་ཡུག་འཚུབ་པ་ལྟར་འཚེ་བ་བགེགས་རྣམས་ཀྱི་སྤྱི་བོ་ནས་རྐང་མཐིལ་
གྱི་བར་ཐལ་བྱུང་དུ་འབིགས་པའི་མདའི་དྲ་བ། དེའི་འོག་ཏུ་ར་བ་དང་རྒྱ་མཉམ་པའི་སོག་གུར་གྱི་སྟེང་
གྲུ་བཞིར་བྱས་པ་རྩེ་ཇེ་ཕྲར་སོང་བ་ལྟ་བུའི་རྡོ་རྗེའི་གུར་དང་ར་བ་འཕྲད་མཚམས་ནས་རྡོ་རྗེ་ཆེ་བའི་
ཁོང་གསེང་རྣམས་ཆུང་བ་རྣམས་ཀྱིས་བར་མཚམས་མེད་པར་གཏམས་པའི་རྡོ་རྗེའི་བླ་རེ་རྒྱུགས་པ་
ཐམས་ཅད་ཀྱང་སྲ་བའི་རང་བཞིན་ཅན་ཕྱི་རོལ་དུམ་བུ་གཅིག་ཏུ་གྱུར་པའི་ཁོང་གསེང་མེད་པར་བསྒོམ་
པར་བྱའོ། །དེའི་ཕྱི་རོལ་ཏུ་རྡོ་རྗེ་དེ་དག་ལས་འཕྲོས་པའི་ཡེ་ཤེས་ཀྱི་མེ་དབང་ལྡན་ནས་བརྩམས་ཏེ་
དཀར་སེར་དམར་ལྗང་སྔོ་བའི་རིམ་པ་དྲུག་ཅུ་རེ་བཞི་སྟེང་འོག་ཕྱོགས་མཚམས་རྣམས་སུ་གཡོན་སྐོར་
དུ་འཁྱིལ་ཞིང་འབར་བ། ནག་ཕྱོགས་པ་རྣམས་འོང་བ་ལྟ་ཅི་སྨོས་བསྲེག་པའི་རང་བཞིན་ཅན་མིག་
གིས་བལྟ་བ་ཙམ་ཡང་མི་ནུས་པ། དཀར་ཕྱོགས་པ་རྣམས་ཀྱིས་འཇའ་འོད་ཀྱི་རང་བཞིན་དུ་མཐོང་བ་
དེ་ལྟ་བུའི་སྲུང་འཁོར་དུ་གྱུར་པར་བསམ་ལ། ཨོ་མེ་དེ་ནི་ཞེས་སོགས་སྔགས་ཚན་དྲུག་བརྗོད་ལ།
སྔགས་དོན་ནི་རིམ་པ་བཞིན་ས་གཞི་རྡོ་རྗེའི་རང་བཞིན་དུ་འཆིང་བ་དང་། རྡོ་རྗེའི་ར་བ་གུར་བླ་བྲེ་
མདའི་དྲ་བ་མེ་རི་ཞེས་པ་དང་། པཾ་གཉིས་དང་སཾ་དང་
།ཁཾ་ནི་གུར་དང་མདའི་དྲ་བ་དང་། ར་བ་དང་བླ་བྲེ་
རྣམས་ཀྱི་མིང་ཡིག་དང་པོ་སྟེ་དེ་རྣམས་ལ་བདེ་སྟོང་གིས་རྒྱས་བཏབ་ནས་བྱིན་གྱིས་བརླབ་པའོ། ། །
གཉིས་པ་ཁྲོ་མོ་བསྐྱེད་ནས་བགེགས་ལ་ཕུར་བུ་གདབ་ཚུལ་ལ་གཉིས། ཁྲོ་མོ་བསྐྱེད་དེ་
བགེགས་འགུག་པ་དང་། བཀུག་པའི་བགེགས་ལ་ཕུར་བུ་གདབ་ཚུལ་ལོ། །དང་པོ་ནི། རང་ཉིད་སྲུང་
འཁོར་གྱི་དབུས་སུ་ཧེ་རུ་ཀའི་ང་རྒྱལ་ལ་གནས་བཞིན་པའི་ངང་ནས་ལག་པ་གཡོན་པའི་མཐེབ་མཛུབ་
ཀྱིས་ཤར་དུ་སེ་གོལ་ལན་གཉིས་གཏོག་ཅིང་སྔགས་ཚན་དང་པོ་ལན་གཉིས་བརྗོད་པའི་ཚེ་མདའི་དྲ་
-364-



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས །
བོ་དང་མེ་རིའི་མཚམས་ཀྱི་ཤར་དང་སྟེང་དུ་སྔགས་ཚན་དེ་ཉིད་ཁ་དོག་ནག་པོ་འོད་ཟེར་ནག་པོ་འཕྲོ་
བ་གཡོན་བསྐོར་འཕྲེང་བསྒྲིགས་ཀྱི་ཚུལ་དུ་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་ཁཱ་གདོང་
མ་གཉིས་སྟེང་གི་ཁྲོ་མོ་ཞལ་ནུབ་གཟིགས། བྱང་དུ་སེ་གོལ་ལན་གཉིས་གཏོག་ཅིང་སྔགས་ཚན་
གཉིས་པ་བརྗོད་པའི་ཚེ་བྱང་དུ་སྔགས་དེ་ཉིད་ཁ་དོག་ལྗང་གུ་འོད་ཟེར་ལྗང་གུ་འཕྲོ་བ་གཡོན་སྐོར་
འཕྲེང་བསྒྲིགས་ཀྱི་ཚུལ་དུ་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་འུག་གདོང་མ་ལྗང་གུ། ནུབ་
དང་འོག་ཏུ་སེ་གོལ་སྔར་བཞིན་ལན་གཉིས་གཏོག་ཅིང་སྔགས་དེ་ཉིད་ཁ་དོག་དམར་པོ་འོད་ཟེར་
དམར་པོ་འཕྲོ་བ་སྔར་བཞིན། དེ་འོད་དུ་མེར་གྱིས་ཞུ་བ་ལས་ཁྱི་གདོང་མ་དམར་མོ་གཉིས་འོག་གི་ཁྲོ་
མོ་ཞལ་ཤར་གཟིགས། ལྷོར་སེ་གོལ་སྔར་བཞིན་གཏོག་ཅིང་སྔགས་ཚན་དེ་ཉིད་ཁ་དོག་སེར་པོ་འོད་
ཟེར་སེར་པོ་འཕྲོ་བ་སྔར་བཞིན་བྱུང་བར་བསམས། དེ་འོད་དུ་མེར་གྱིས་ཞུ་བ་ལས་ཕག་གདོང་མ་སེར་
མོ༑ ཤར་ལྷོར་སེ་གོལ་སྔར་བཞིན་ལན་གཉིས་གཏོག་ཅིང་། སྔགས་ཚན་དང་པོ་དང་བཞི་པ་བརྗོད་
པའི་ཚེ། ཤར་ལྷོར་སྔགས་དེ་ཉིད་དང་པོ་སྔོན་པོ། བཞི་པ་གསེར་པོ། འོད་ཟེར་སྔོ་སེར་འཕྲོ་བ། དེ་
གཉིས་འདྲེས་པ་འོད་དུ་མེར་གྱིས་ཞུ་བ་ལས་གཤིན་རྗེ་བརྟན་མ་ལུས་ཕྱེད་གཡས་སྔོ་གཡོན་སེར་བ།
ལྷོ་ནུབ་ཏུ་སེ་གོལ་སྔར་བཞིན་གཏོག་ཅིང་སྔགས་ཚན་བཞི་པ་དང་གསུམ་པ་བརྗོད་པའི་ཚེ་སྔགས་དེ་
ཉིད་བཞི་པ་སེར་པོ། གསུམ་པ་དམར་པོ་འོད་ཟེར་སེར་དམར་འཕྲོ་བ། དེ་གཉིས་འདྲེས་པ་འོད་དུ་
མེར་གྱིས་ཞུ་བ་ལས་གཤིན་རྗེ་ཕོ་ཉ་མོ་ལུས་ཕྱེད་གཡས་སེར་གཡོན་དམར་བ། ནུབ་བྱང་དུ་སེ་གོལ་
སྔར་བཞིན་ལན་གཉིས་གཏོག་ཅིང་། སྔགས་གསུམ་པ་དང་གཉིས་པ་བརྗོད་པའི་ཚེ་སྔགས་དེ་ཉིད་
གསུམ་པ་དམར་པོ་གཉིས་པ་ལྗང་ཁུ་འོད་ཟེར་དམར་ལྗང་འཕྲོ་བ། དེ་གཉིས་འདྲེས་པ་འོད་དུ་མེར་
གྱིས་ཞུ་བ་ལས་གཤིན་རྗེ་མཆེ་བ་མ་ལུས་ཕྱེད་གཡས་དམར་གཡོན་ལྗང་བ། བྱང་ཤར་དུ་སེ་གོལ་
སྔར་བཞིན་ལན་གཉིས་གཏོག་ཅིང་སྔགས་ཚན་གཉིས་པ་དང་དང་པོ་བརྗོད་པའི་ཚེ་སྔགས་དེ་ཉིད་
གཉིས་པ་ལྗང་གུ་དང་པོ་སྔོན་པོ་འོད་ཟེར་ལྗང་སྔོ་འཕྲོ་བ། དེ་གཉིས་འདྲེས་པ་འོད་དུ་མེར་གྱིས་ཞུ་བ་
ལས་གཤིན་རྗེ་འཇོམས་མ་ལུས་ཕྱེད་གཡས་ལྗང་གཡོན་སྔོ་བ་ཐམས་ཅད་ཀྱང་གཡས་ཀྱིས་རྡོ་རྗེ་ཐོ་བ་
གདེངས་ཙམ་དང་། གཡོན་གྱི་ཕུར་བུ་འདེབས་སྟངས་ཀྱིས་བཞུགས་པ་སྒྲུབ་ཐབས་ནས་འབྱུང་བ་
བཞིན་བསྐྱེད་ལ། དེ་རྣམས་ལས་རང་འདྲ་ལྕགས་ཀྱུ་དང་ཞགས་པ་ཐོགས་པ་དཔག་ཏུ་མེད་པ་ཕྱོགས་
བཅུར་འཕྲོས་ནས་བགེགས་ཀྱི་གཙོ་བོ་དབང་པོ་ལ་སོགས་པ་རྣམས་ཀྱི་སྙིང་ཁ་ནས་ལྕགས་ཀྱུས་
-365-



《་》 ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཟུང་། མགྲིན་པ་ནས་ཞགས་པས་བཅིངས་ཏེ་བཀུག་པས་འཁོར་རྣམས་ཀྱང་རང་དབང་མེད་པར་
འོངས་ཏེ་རྡོ་རྗེ་ར་བའི་ཕྱི་རོལ་དང་ཉེ་བར་སླེབ་པ་ན་སྤྲོས་གཞིའི་ལྷ་མོ་རྣམས་ཀྱིས་ཧྭ་རིང་པོའི་སྒྲ་
འབྲུག་སྟོང་དུས་གཅིག་ལ་ལྡིར་བ་ལྟར་བརྗོད་པས་བགེགས་རྣམས་སྐྲག་ཅིང་བརྒྱལ་བར་བསམ། དེ་
དང་དུས་མཉམ་དུ་འོག་གཞིའི་ཕྱོགས་མཚམས་བརྒྱད་དུ་ཧཱུཾ་རིང་པོ་ནག་པོ་བཅུ་ཡང་ཐོལ་གྱིས་བྱུང་།
དེ་འོད་དུ་མེར་གྱིས་ཞུ་བ་ལས་ཁྲོན་པ་འབྲུབ་ཁུང་གི་རྣམ་པ་ཅན་ཁ་དོག་ནག་ཅིང་གཏིང་ཟབ་པ་བཅུར་
གྱུར་པར་བསམ། དེ་ཡང་སྟེང་གི་ཁྲོན་པ་ཤར་གྱི་ཤར་དང་། འོག་གི་ཁྲོན་པ་ནུབ་ཀྱི་ནུབ་ཏུ་བསྐྱེད་ལ་
བགེགས་དེ་རྣམས་ཁྲོན་པ་དེ་དག་དུ་བཅུག་པར་བསམ་པའོ། །
གཉིས་པ་བཀུག་པའི་བགེགས་ལ་ཕུར་བུས་གདབ་ཚུལ་ནི། རང་ཉིད་སྲུང་འཁོར་གྱི་དབུས་ཀྱི་
གཙོ་བོའི་ང་རྒྱལ་བརྟན་པོས་ཁྲོ་མོ་རྣམས་ལ་ཕུར་བུ་ཐོབ་ཅིག་པར་བཀའ་བསྒོ་བར་བསམས་ལ་
སྔགས་དོན་དྲན་བཞིན་པའི་ཨོ་གྷ་གྷ་ཞེས་སོགས་ལན་གསུམ་བརྗོད་ཅིང་། དང་པོའི་ཚེ་ཤར་གྱི་ཁུ་
གདོང་མ་ཞལ་ཕྱིར་བསྒྱུར་ཏེ་ཕྱག་གཡོན་པའི་ཕུར་བུ་བགེགས་རྣམས་ཀྱི་སྤྱི་བོར་བཏབ་པར་
བསམས། དེས་གཞན་ལའང་རིགས་འགྲེ། ཨོ་བཛྲ་མུངྒ་ར་ཞེས་སོགས་ལན་བཅུ་བརྗོད་ཅིང་། དང་
པོའི་ཚེ་ཤར་གྱི་ཁཱ་གདོང་མས་གཡས་ཀྱི་ཐོ་བ་གདེངས་ཙམ་དང་གཡོན་གྱི་ཕུར་བུ་བགེགས་རྣམས་ཀྱི་
སྤྱི་བོར་རེག་ཙམ་བྱས་པས་ཕུར་བུའི་དབལ་རྣོན་པོས་བགེགས་རྣམས་ཀྱི་སྤྱི་བོ་ནས་རྐང་མཐིལ་གྱི་
བར་སོན་པ་སྟེ་ཕྱིན་པར་ཕུར་བུས་བཏབ་པས་བགེགས་དེ་རྣམས་ཀྱི་སེམས་བདེ་སྟོང་དབྱེར་མེད་ཀྱི་ངོ་
བོར་གྱུར་པ་ཧེ་རུ་ཀའི་ཐུགས་གཉིས་སུ་མེད་པའི་ཡེ་ཤེས་དང་རོ་གཅིག་ཏུ་འདྲེས་ཏེ་ཧེ་རུ་ཀའི་གོ་
འཕང་ལ་བཀོད་པར་བསམ། ཁྲ་གདོང་མ་ལ་སོགས་པ་རྣམས་ཀྱིས་ཁྲོན་པར་མ་ཆུད་པའི་བགེགས་
ལྷག་མ་རྣམས་གླང་པོ་ཆེའི་ཁྱུ་སེང་གེས་དེད་པ་ལྟར་རྒྱ་མཚོའི་ཕ་རོལ་ཏུ་བསྐྲད་དེ་ཤིན་ཏུ་མྱུར་པའི་
ཤུགས་ཀྱིས་ཚུར་བྱོན་པ་རྡོ་རྗེའི་ར་བ་ལ་ཐིམ་པས་ཕུ་ཆུ་དྲག་པོའི་རྒྱུན་བྲག་ལོགས་ལ་བརྡབས་པས་
ཟེགས་མ་ཕྱིར་འཐོར་བ་བཞིན་དུ་འོད་ཟེར་ཕྱིར་འཕྲོས་པ་ལས་རྡོ་རྗེ་སྔོན་པོ་རྩེ་ལྔ་པ་ཆེ་བ་རྣམས་ཀྱི་
ཁོང་གསེང་ཆུང་བ་རྣམས་ཀྱིས་བར་མཚམས་མེད་བར་གཏམས་པའི་རྡོ་རྗེའི་ར་བ། དེའི་ཕྱི་རོལ་ཏུ་
པདྨ་དམར་པོ་འདབ་མ་བརྒྱད་པ་འདབ་མ་རྣམས་ཕན་ཚུན་བསྣོལ་མར་འཁྱུག་ཅིང་བར་མཚམས་
མེད་པར་གཏམས་པའི་པདྨའི་ར་བ། དེའི་ཕྱི་རོལ་ཏུ་མཚོན་ཆའི་འཁོར་ལོ་རྩིབས་བརྒྱད་པ། རྩིབས་
རྣམས་རྣོ་ཞིང་གཅོད་པའི་རྣམ་པ་ཅན་བསྣོལ་མར་འཁྱུག་ཅིང་བར་མཚམས་མེད་པར་གཏམས་པའི་
-366 -



（» ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །ས༽
འཁོར་ལོའི་ར་བ། དེའི་ཕྱི་རོལ་ཏུ་དེ་དག་ལས་སྐྱེས་པའི་རྡོ་རྗེའི་མེ་དབང་ལྡན་ནས་བརྩམས་ཏེ་དཀར་
སེར་དམར་ལྗང་སྔོ་བའི་རིམ་པ་དྲུག་ཅུ་རེ་བཞི་སྟེང་འོག་ཕྱོགས་མཚམས་ཀུན་ཏུ་གཡོན་སྐོར་དུ་འཁྱིལ་
ཞིང་འབར་བའི་སྲུང་འཁོར་དུ་གྱུར་པས་འགྲོ་བ་རྣམས་འདི་ནས་བཟུང་སྟེ་ཧེ་རུ་ཀའི་གོ་འཕང་མ་ཐོབ་
ཀྱི་བར་དུ་བགེགས་དང་བར་དུ་གཅོད་པ་ཐམས་ཅད་དང་བྲལ་བར་བསམ་པ་སྟེ་སྲུང་འཁོར་བྱང་ཆུབ་
ཀྱི་སེམས་ཀྱི་རྩིས་ཟིན་པའི་དགོས་པ་ཁྱད་པར་ཅན་ཡོད་པ་ཡིན་ནོ་གསུང་།
བཞི་པ་མཐུན་རྐྱེན་བསྟེན་པའི་དོན་དུ་ཚོགས་བསག་པ་ལ་གཉིས། སྦྱངས་གཞི་འཛམ་བུ་གླིང་
པའི་མི་མངལ་སྐྱེས་ཁམས་དྲུག་ལྡན་པ་ཞིག་སྐྱེས་གནས་མྱོང་འགྱུར་གྱི་ལས་གསོག་པ་དང་ཆོས་མཐུན་
པར་བསོད་ནམས་ཀྱི་ཚོགས་གསོག་པ་དང་དེའི་འོག་ཏུ་འཆི་བ་འོད་གསལ་མངོན་དུ་བྱེད་པ་དང་ཆོས་
མཐུན་པར་འཆི་བ་ཆོས་སྐུར་འཁྱེར་བའི་ལམ་འཁྱེར་གྱིས་ཡེ་ཤེས་ཀྱི་ཚོགས་བསག་པའོ། །དང་པོ་ལ་
གཉིས། ཚོགས་ཞིང་བསྒྲུབ་པ་དང་། དེ་ལ་ཚོགས་བསག་པའོ། །དང་པོ་ནི། སྲུང་འཁོར་གྱི་དབུས་སུ་
རང་ཉིད་ཧེ་རུ་ཀར་གསལ་བའི་ཐུགས་ཀ་སྟེ་སྙིང་ཁའི་རྩ་འཁོར་གྱི་ཐད་དུ་པཾ་ཡིག་སེར་པོ་ཞིག་ཐོལ་
གྱིས་བྱུང་། དེ་འོད་དུ་མེར་གྱིས་ཞུ་བ་ལས་སྙིང་ཁའི་རྩ་འཁོར་མཚོན་པའི་སྣ་ཚོགས་པདྨ་འདབ་མ་
བརྒྱད་པ་ཞིག་ཏུ་གྱུར། དེའི་སྟེང་དུ་ཨོཾ་ཡིག་དཀར་པོ་ཞིག་ཐོལ་གྱིས་བྱུང་དེ་འོད་དུ་མེར་གྱིས་ཞུ་བ་
ལས་མི་ཤིགས་པའི་ཐིག་ལེ་དཀར་དམར་མཚོན་པའི་ཟླ་བའི་དཀྱིལ་འཁོར་ཆུང་ངུ་ཞིག་ཏུ་གྱུར། དེའི་
སྟེང་དུ་ཤིན་ཏུ་ཕྲ་བའི་རླུང་སེམས་ཀྱི་ངོ་བོ་ཡིན་པའི་ཧེ་རུ་ཀའི་ཐུགས་གཉིས་སུ་མེད་པའི་བདེ་སྟོང་
དབྱེར་མེད་ཀྱི་ཡེ་ཤེས་དེ་ཉིད་རྒྱུ་རྡོ་རྗེ་འཛིན་པའི་རང་བཞིན་ཅན་གྱི་ཧཱུྃ་ཡིག་དངུལ་ཆུ་དྭངས་མའི་
མདོག་ལྟར་དབུས་སྔོ་ལ་མཐའ་སྐྱ་བ་ཡེ་ཤེས་ལྔའི་རང་བཞིན་ཅན་ཞིག་ཐོལ་གྱིས་བྱུང་དེ་ལ་ཡེ་ཤེས་
ལྔར་འཇོག་ཚུལ། ཨུ་དོན་གྲུབ། ཧ་སྣང་མཐའ། མགོ་བོ་རིན་འབྱུང་། ཟླ་ཚེས་རྣམ་སྣང་། ཐིག་ལེ་ནཱ་
ད་དང་བཅས་པ་མི་བསྐྱོད་པར་མཚོན་པ་དངོས་སུ་བཤད་པའི་ཤུགས་ལ་ཨུ་བྱ་གྲུབ་ཡེ་ཤེས། ཧ་སོར་
རྟོག་ཡེ་ཤེས། མགོ་བོ་མཉམ་ཉིད། ཟླ་ཚེས་མེ་ལོང་། ཐིག་ལེ་ནཱ་ད་དང་བཅས་པ་ཆོས་དབྱིངས་ཡེ་
ཤེས་མཚོན་པར་དོན་གྱིས་འགྲུབ་པས། ཧཱུྃ་གི་ཆ་དེ་དང་དེ་རིགས་ལྔ་དང་ཡེ་ཤེས་ལྔ་དེ་དང་དེ་དག་ཏུ་
མོས་ཏེ་ཐིག་ལེ་ནཱ་ད་དང་བཅས་པ་ལས་རིམ་པ་བཞིན་འོད་ཟེར་སྔོ། དཀར། སེར། དམར། ལྗང་བ་
སྟེ་ཁ་དོག་སྣ་ཚོགས་པས་རང་གི་སྤྱི་བོ་ནས་རྐང་མཐིལ་གྱི་བར་གང་། ཐོག་མ་མེད་པ་ནས་བསགས་
པའི་སྒོ་གསུམ་གྱི་སྡིག་སྒྲིབ་བག་ཆགས་དང་བཅས་པ་བྱ་ཞིང་དག་ནས་ལུས་ཤེལ་སྒོང་ཕྱིས་པ་བཞིན་
-367 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དུ་གྱུར། བ་སྤུའི་སྒོ་ནས་ཕྱིར་འཕྲོས་པའི་འོད་ཟེར་ལྕགས་ཀྱུའི་རྣམ་པ་ཅན་གྱིས་དང་པོ་ཧེ་རུ་ཀ་གང་དུ་
སངས་རྒྱས་པའི་གནས་སམ། འོག་མིན་ནས་ཕྱོགས་བཅུའི་སངས་རྒྱས་སྲས་དང་བཅས་པ་རྣམས་ཀྱི་
ཐུགས་རྒྱུད་བསྐུལ་ཆོས་འདིའི་དབང་བཞི་བསྐུར་བའི་བླ་མ་གཙོ་བོའི་རྩ་ཞལ་གྱི་དབུའི་སྟེང་དུ་པད་
ཟླའི་གདན་ལ་རྡོ་རྗེ་འཆང་གི་རྣམ་པ་ཅན་ལོངས་སྐུའི་རྒྱན་གྱིས་སྤྲས་ཏེ་བཞུགས་པའི་ཧེ་རུ་ཀའི་དཀྱིལ་
འཁོར་གྱི་ལྷ་ཚོགས་དང་། གཞན་ཡང་སངས་རྒྱས་དང་བྱང་སེམས་ལྷ་དང་ལྷ་མོ་ཁྲོ་བོས་ནམ་མཁའི་
ཁམས་ཏིལ་གྱི་གང་བུ་བཞིན་དུ་གང་བ་རང་དང་ཉེ་བའི་མདུན་གྱི་ནམ་མཁའི་ཁམས་ཐམས་ཅད་ཁྱབ་
པར་སྤྱན་དྲངས་འོད་ཟེར་རང་གི་སྙིང་ཁར་བསྡུ་བའོ། །
གཉིས་པ་ནི། དང་པོར་ཕྱག་འཚལ་བ་ལ། གང་གི་དྲིན་གྱིས་ཞེས་སོགས་ཀྱིས་བླ་མ་དང་། ཧེ་རུ་
ཀ་དཔལ་ཞེས་སོགས་ཀྱིས་གཙོ་བོ་ཡབ་ཡུམ། གནས་དང་ཉེ་བའི་གནས་ཞེས་སོགས་ཀྱིས་འཁོར་གྱི་
ལྷ་རྣམས་ལ་ཕྱག་འཚལ་བ་ཡིན་ལ། དེ་ཡང་ཚིགས་བཅད་དང་པོའི་དོན་ཡིད་ལ་བྱས་ཏེ་ཕྱག་འཚལ་
བའི་ཚུལ་ནི། བླ་མ་གང་གི་བཀའ་དྲིན་ལས། བདེ་བ་ཆེན་པོ་ཧེ་རུ་ཀའི་གནས་སམ། སྐུ་གསུམ་གྱི་གོ་
འཕང་དེ་ཉིད་སྐད་ཅིག་གིས་ཏེ་སྙིགས་དུས་ཀྱི་ཚེ་ཐུང་གཅིག་ལ་འཐོབ་པར་མཛད་པའི་བླ་མ་རིན་པོ་
ཆེ་ཡིད་བཞིན་གྱི་ནོར་བུ་དང་ཆོས་མཚུངས་ཤིང་། དེ་ཡང་ཐ་མལ་གྱི་རྣམ་པ་ཅན་མ་ཡིན་པ། རྡོ་རྗེ་
འཆང་གི་རྣམ་པར་བལྟས་ཏེ་སྐུའི་ཆ་དམའ་ཤོས་ཞབས་ཀྱི་པདྨོ་སྟེ་སོར་མོ་ལ་རང་གི་ལུས་ཀྱི་ཆ་མཐོ་
ཤོས་མགོ་བོས་གཏུགས་ཏེ་སྒོ་གསུམ་གུས་པས་འདུད་དེ་ཕྱག་འཚལ་བ་ཡིན་ནོ། །ཚིགས་བཅད་
གཉིས་པའི་དོན་ཡིད་ལ་བྱས་ཏེ་ཕྱག་འཚལ་བའི་ཚུལ་ནི་ཧེ་རུ་ཀ་དཔལ་ནི། དཔལ་ཁྲག་འཐུང་ཞེས་
པ་ཡིན་ལ། དེ་ཡང་ཁྲག་གི་དམར་ཆས་མཚོན་པའི་ཤེས་རབ་སྟོང་པ་ཉིད་དང་། དེ་འཐུང་བ་ནི་བློ་བདེ་
བ་ཆེན་པོ་དེ་ཉིད་ལ་ལོངས་སྤྱོད་པའི་བདེ་སྟོང་དབྱེར་མེད་ཀྱི་ཡེ་ཤེས་ངེས་དོན་གྱི་ཧེ་རུ་ཀ་དང་། དབང་
ཕྱུག་སོགས་ཕྱི་དང་སྒྲིབ་གཉིས་སོགས་ནང་གི་བདུད། མདོར་ན་མི་མཐུན་པའི་ཕྱོགས་ཐམས་ཅད་
ལས་རྒྱལ་བའི་དཔའ་བོ། ཡེ་ཤེས་དེ་དེའི་ངོ་བོ་ལ་དྲི་མའི་བསླད་པས་མ་གོས་པའི་རྣམ་དག་དེ་གཉིས་
སྣང་གི་སྤྲོས་པས་མི་ཕྱེད་པའི་རྡོ་རྗེ། ཡེ་ཤེས་དེ་འདོད་དགུར་དབང་བསྒྱུར་བའི་དབང་ཕྱུག་སྟེ་གཙོ་བོ་
དང་༑ དེ་ལ་རྗེས་སུ་ཆགས་པ་སྟེ་ཐུགས་རྒྱུད་ལ་ཆགས་པ་ཆེན་པོ་ལྷན་སྐྱེས་ཀྱི་ཟག་མེད་ཀྱི་བདེ་ཆེན་
བསྐྱེད་པར་བྱེད་པའི་ལཱ་མ་སོགས་ལ་རྡོ་རྗེ་སྟེ་ཤེས་རབ་སྟོང་པ་ཉིད་དང་། ཕག་མོ་སྟེ་ཕག་གིས་མཚོན་
པའི་གཏི་མུག་རྣམ་པར་དག་པ་རྣམ་སྣང་གི་རིགས་ཀྱི་ལྷ་མོ་དེ་ལ་སྒོ་གསུམ་གུས་པས་འདུད་ཅིང་ཕྱག་
-368-



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
འཚལ་བ་ཡིན་ནོ། །
གསུམ་པའི་དོན་ཡིད་ལ་བྱས་ཏེ་ཕྱག་འཚལ་བའི་ཚུལ་ནི། གནས་དང་ཉེ་བའི་གནས་དང་། ཞིང་
དང་ཉེ་བའི་ཞིང་དང་། ཚན་དོ་ཧ་དང་ཉེ་བའི་ཚནྡ་དོ་ཧ་དང་། འདུ་བ་དང་ཉེ་བའི་འདུ་བ། དུར་ཁྲོད་
དང་ཉེ་བའི་དུར་ཁྲོད་རྣམས་ན་བཞུགས་པའི་དཔའ་བོ་དང་དཔའ་མོའི་དབང་ཕྱུག་སྟེ་འཁོར་གྱི་ལྷ་
གཞན་ཀུན་ལ་གུས་པས་ཕྱག་འཚལ་བའོ། །མཆོད་པ་ནི། ཤྲཱི་ཧེ་རུ་ཀ་ཨརྒྱུ་ཞེས་བརྗོད་ལ། ཤྲཱི་ཞེས་
པའི་ཚེ་རང་གི་སྙིང་ཁ་ནས་ངོ་བོ་བདེ་སྟོང་དབྱེར་མེད་ཀྱི་ཡེ་ཤེས་ཡིན་པ་ལ། རྣམ་པ་ལྷ་མོ་དཀར་མོ་
ཕྱག་དང་པོ་གཉིས་རྡོ་དྲིལ་འཛིན་ཅིང་ལྷག་མ་གཉིས་མཆོད་ཡོན་ཐོགས་པ་ནམ་མཁའ་གང་བ་སྤྲོས།
ཤྲཱི་ཧེ་རུ་ཀ་ཨརྒྱུ་ཞེས་པའི་ཚེ་མཆོད་ཡོན་ཕུལ། པྲ་ཏཱིཙྪ་ཞེས་པའི་ཚེ་སོ་སོར་བཞེས་ནས་ཐུགས་རྒྱུད་ལ་
བདེ་བ་ཁྱད་པར་ཅན་བསྐྱེད། ཧཱུྃ་ཞེས་པའི་ཚེ་ལྷ་མོ་རྣམས་སྙིང་ཁའི་ཧཱུཾ་ཡིག་གི་ནཱ་ད་ལ་བསྡུ་ཞིང་། དེ་
ཞབས་བསིལ་ལའང་རིགས་འགྲེ། དེ་ནས་ཨོཾ་བཛྲ་པུལླེ་ཞེས་སོགས་སྔགས་ཚན་ལྔའི་སྐབས་སུ་མེ་
ཏོག་མ་དཀར་མོ། བདུག་སྤོས་མ་དུད་ཁ། མར་མེ་མ་དམར་སེར། བྱུག་པ་མ་ལྗང་གུ། ཞལ་ཟས་མ་
སྣ་ཚོགས་མདོག་རྣམས་ཕྱག་དང་པོ་གཉིས་རྡོ་དྲིལ་དང་ལྷག་མ་གཉིས་རང་རང་གི་མཆོད་སྤྲིན་འཛིན་
པ་སྤྲོས་ནས་རང་རང་གི་མིང་སྔགས་བརྗོད་པའི་ཚེ་ཕུལ། སྭཧཱ་དང་ཧཱུཾ་གི་ཚེ་ལྷ་མོ་སྙིང་ཁར་བསྡུ་བ་
འོག་མ་ཀུན་ལ་རིགས་འགྲེ། དེ་ནས་བཛྲ་ཝཱི་ཎེ་ཞེས་སོགས་སྔགས་ཚན་བཞི་པའི་སྐབས་སུ་པི་ཝཾ་མ་
སྔོན་མོ། གླིང་བུ་མ་སེར་མོ། རྔ་ཟླུམ་མ་དམར་མོ། རྫ་རྔ་མ་ལྗང་གུ་རྣམས་ཕྱག་དང་པོ་གཉིས་ཀྱིས་
རང་རང་གི་ཕྱག་མཚན་འཛིན་ཅིང་། ལྷག་མ་གཉིས་རྡོ་དྲིལ་འཛིན་པ། ཨོཾ་བཛྲ་ཧཱ་སྱ་ཞེས་སོགས་
སྔགས་ཚན་བཞི་པའི་སྐབས་སུ། བཞད་མ་དཀར་མོ། སྒེག་མ་སྔོན་མོ། གླུ་མ་སེར་མོ། གར་མ་ལྗང་
གུ་རྣམས་ཕྱག་དང་པོ་གཉིས་ཀྱིས་དང་པོས་བཞད་སྟངས་དང༌། གཉིས་པས་རྡོར་དྲིལ་བཟུང་ནས་
སྙེམས་པའི་ཚུལ་དང་། གསུམ་པས་ཏིང་ཤགས་བརྡུང་བ། བཞི་པས་པདྨ་སྐོར་བའི་གར་མཛད་ཅིང་།
ལྷག་མ་གཉིས་ཌ་མ་རུ་དང་། ཁ་ཊཾ་ག་འཛིན་པ། ཨོཾ་བཛྲ་པུངྒེ་ཞེས་སོགས་སྔགས་ཚན་བཞིའི་སྐབས་
སུ༑ མེ་ཏོག་མ་དཀར་མོ། བདུག་སྤོས་མ་དུད་ཁ། མར་མེ་མ་དམར་སེར། དྲི་ཆབ་མ་དམར་མོ་རྣམས་
གཡས་ཀྱི་དང་པོས་རིམ་པ་བཞིན་མེ་ཏོག་གི་སྣོད། བདུག་སྤོས་ཀྱི་སྣོད། མར་མེའི་ཀོང་བུ། དྲིའི་དུང་
ཆོས་རྣམས་འཛིན་པ། གཡས་ཀྱི་གཉིས་པས་ཌ་མ་རུ་དང་། གཡོན་གཉིས་ཐོད་པ་དང་ཁ་ཊཾ་ག་འཛིན་
པ༑ རཱུ་པ་བཛྲ་ཞེས་པའི་སྔགས་ཚན་བཞིའི་སྐབས་སུ་གཟུགས་མ་དཀར་མོ། རོ་མ་དམར་མོ། རེག་མ་
-369 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལྗང་གུ། ཆོས་དབྱིངས་རྡོ་རྗེ་མ་དཀར་མོ་རྣམས་ཀྱི་ཕྱག་གཡས་ཀྱིས་དང་པོས་རིམ་པ་བཞིན་སྟོང་གསུམ་
གསལ་བའི་མེ་ལོང་ངོས་གཉིས་པ། སྦྲང་ཆང་གིས་གང་བའི་སྣོད། གོས་ཁ་དོག་སྣ་ཚོགས་པ། ཆོས་
འབྱུང་མཐིང་ནག་གྲུ་གསུམ་འཛིན་ཅིང་། གཡས་ཀྱི་གཉིས་པས་ཌ་མ་རུ་དང་། གཡོན་གཉིས་ཐོད་པ་
དང་ཁ་ཊཾ་ག་འཛིན་པ། ལྷ་མོ་དེ་རྣམས་ཐམས་ཅད་ཞལ་རས་ཟླ་བ་ལྟར་རྒྱས་པ། སྤྱན་ཨུཏ་པ་ལ་ལྟར་
མཛེས་པ། མཆུ་བིམ་པའི་མེ་ཏོག་ལྟར་དམར་ཞིང་། ཚེམས་མུ་ཏིག་བསྟར་ལ་བརྒྱུས་པ་ལྟ་བུའི་ཁྲོད་ན་
ལྗགས་ཀྱི་བུང་བ་འཁྱུག་པ། ཡན་ལག་རྣམས་དཔག་བསམ་ཤིང་གི་ལྕུག་ཕྲན་ལྟར་མཉེན་ཞིང་ནུ་མ་
གཉིས་མཁྲང་ཞིང་བར་དོག་པ། རྐེད་པ་ཕྲ་ཞིང་རོ་སྨད་རྒྱས་པ། འདོམས་སྡུག་པ། ཞལ་གཅིག་མ་
སྤྱན་གསུམ་གཅེར་མོ་སྐུ་གྲོལ་ཞིང་ཞབས་གཡས་བརྐྱང་ཞིང་གཡོན་བསྐུམ་པའི་གར་སྟབས་ཀྱིས་
བཞུགས་པ། མཐོང་བ་ཙམ་གྱིས་མཆོད་ཡུལ་དེ་རྣམས་ཀྱི་ཐུགས་རྒྱུད་ལ་ཟག་མེད་ཀྱི་བདེ་བ་ཁྱད་
པར་ཅན་བསྐྱེད་པར་ནུས་པའི་ཁྱད་ཆོས་དང་ལྡན་པ་རྣམས་ཀྱིས་མཆོད་པ་རྣམས་སོ་སོར་ཕུལ་ནས།
ཕུལ་ཚར་རིམ་གྱིས་ལྷ་མོ་རྣམས་སྙིང་ཁར་བསྡུ་བའོ། །ཡབ་ཡུམ་གྱི་རྐང་བརྒྱད་གཉིས་ཀྱིས་བསྟོད་
ནས༑ དཀོན་མཆོག་གསུམ་ལ་བདག་སྐྱབས་མཆི། །ཞེས་པའི་ཚིག་རྐང་གཉིས་ཀྱིས་སྡིག་པ་བཤགས་
པ་དང༌། འགྲོ་བའི་དགེ་ལ་རྗེས་ཡི་རང་། །ཞེས་པས་རྗེས་སུ་ཡི་རང་དང་། སངས་རྒྱས་ཆོས་དང་
ཚོགས་མཆོག་ལ། །ཞེས་པའི་ཚིག་རྐང་གཉིས་ཀྱིས་སྐྱབས་སུ་འགྲོ་བ། རང་གཞན་དོན་ནི་རབ་བསྒྲུབ་
ཕྱིར་༑ ༑ཞེས་པའི་ཚིག་རྐང་གཉིས་ཀྱིས་སྨོན་སེམས། བྱང་ཆུབ་མཆོག་གི་སེམས་ནི་བསྐྱེད་བགྱིས་
ནས༑ ༑ཞེས་སོགས་ཀྱིས་འཇུག་སེམས་བསྐྱེད་པ་སྟེ་བདུན་རྣམ་དག་གི་སྒོ་ནས་ཚོགས་བསགས། དེ་
ནས་ཚོགས་ཞིང་གསལ་བར་དམིགས་ནས་ཡིག་བརྒྱ་ལན་གཅིག་བརྗོད་པ་དང་མཉམ་དུ་ཚོགས་ཞིང་
རྣམས་དགྱེས་ཏེ་དུས་གཅིག་ཏུ་རང་ལ་སིབ་ཀྱིས་ཐིམ། བྱིན་གྱིས་བརླབ་པའམ། ཡང་ན་མཐའ་
ནས་རིམ་བཞིན་བསྡུས་ཏེ་གཙོ་བོ་ལ་ཐིམ། གཙོ་བོ་ཡང་སྤྱི་བོའི་བླ་མ་རྡོ་རྗེ་འཆང་གི་རྣམ་པ་ཅན་ལ་
ཐིམ༑ བླ་མ་ཡང་རང་གི་སྨིན་མཚམས་ནས་ཐིམ་པས་རང་གི་ལུས་ངག་ཡིད་གསུམ་བྱིན་གྱིས་བརླབ་པ་
སྟེ༑ བསོད་ནམས་ཀྱི་ཚོགས་བསག་པའོ། ། །
གཉིས་པ་དེའི་འོག་ཏུ་འཆི་བ་འོད་གསལ་མངོན་དུ་བྱས་པ་དང་ཆོས་མཐུན་པར། འཆི་བ་ཆོས་
སྐུར་འཁྱེར་བའི་ལམ་འཁྱེར་གྱིས་ཡེ་ཤེས་ཀྱི་ཚོགས་བསག་པ་ནི། སྐབས་འདིར་སྔགས་གཉིས་ཀྱི་
དོན་དྲན་པའི་སྒོ་ནས་སྟོང་ཉིད་སྒོམ་པ་སྟེ། སྦྱང་གཞི་འཛམ་བུ་གླིང་པའི་མི་མངལ་སྐྱེས་ཁམས་དྲུག་
-370-



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽ -
ལྡན་པ་ཞིག་ཕུང་སོགས་རིམ་གྱིས་ཐིམ་ནས་འཆི་བ་འོད་གསལ་མངོན་དུ་བྱེད་པ་དང་ཆོས་མཐུན་
ཞིང་༑ དེ་འདྲ་བའི་རྟོག་པ་རྒྱུད་ལ་སྐྱེ་བའི་དགེ་རྩ་སྨིན་པར་བྱའོ། །ལམ་དུས་སུ་རླུང་ཐམས་ཅད་སྙིང་
གའི་དྷུ་ཏིར་ཐིམ་པའི་དཔེ་དོན་གྱི་འོད་གསལ་དང་རྣམ་པ་མཐུན་ཞིང་དེ་འདྲ་བའི་དགེ་རྩ་སྨིན་པར་
བྱའོ༑ ༑འབྲས་བུ་རྒྱལ་བའི་ཐུགས་ཆོས་སྐུ་དང་རྣམ་པ་མཐུན་ཞིང་། དེ་ལྟར་འབྲས་བུ་ལམ་བྱེད་ཀྱི་
ཚུལ་དུ་བསྒོམས་པས་ཆོས་སྐུ་དངོས་གནས་ལ་འགྲུབ་པའི་ནུས་པ་ཁྱད་པར་ཅན་བཞག་པར་བྱའོ། །
དེ་ནས་ཆོས་སྐུ་འབའ་ཞིག་ལ་མི་སྡོད་པར་ཧེ་རུ་ཀའི་གཟུགས་སྐུར་བཞེངས་ཏེ། སེམས་ཅན་གྱི་དོན་
བྱའོ་སྙམ་པའི་འཕེན་པ་གསུམ་དང་བཅས་ཏེ་ཚོགས་ཞིང་སོགས་མཆོད་ཡུལ་དང་མཆོད་མཁན་རང་
ཉིད་དང་། མཆོད་རྫས་རྣམས་རྣམ་པར་རིག་པའི་སེམས་ཀྱིས་བཏགས་ནས་བཞག་པ་ཙམ་གྱིས་རྟེན་
འབྲེལ་བདེན་སྟོང་སྒྱུ་མ་ལྟ་བུའོ་སྙམ་པའི་ངང་ནས། རང་གི་སྤྱི་བོའི་རྩ་འཁོར་གྱི་ཐད་དུ་ཧེ་དཀར་པོ།
མགྲིན་པའི་རྩ་འཁོར་གྱི་ཐད་དུ་རུ་དམར་པོ། སྙིང་ཁའི་རྩ་འཁོར་གྱི་ཐད་དུ་ཀ་མཐིང་ཁ་རྣམས་ཐོལ་
གྱིས་བྱུང་། སྔར་བཤད་པ་ལྟར་ཧེ་རུ་ཀའི་སྔགས་དོན་གང་ཟག་དང་ཆོས་ཀྱི་བདག་མེད་ཡིད་ཡུལ་དུ་
དྲན་པར་བྱས་ཏེ། གཟུང་འཛིན་རྫས་གཞན་དུ་བདེན་པས་སྟོང་ཡང་གཟུང་འཛིན་བདེན་པར་གཟུང་
ནས་ལས་བསགས། དེའི་དབང་གིས་འཁོར་བར་སྡུག་བསྔལ་སྣ་ཚོགས་མྱོང་བས་ཁྱད་པར་དུ་བྱས་
པའི་སེམས་ཅན་རྣམས་ལ་དམིགས་ནས། དེ་རྣམས་སྡུག་བསྔལ་དང་བྲལ་འདོད་ཀྱི་ཆོས་ལ་དམིགས་
པའི་སྙིང་རྗེ་ཤུགས་དྲག་པོ་བསྐྱེད་ལ་སེམས་ཅན་རྣམས་ཀྱི་ཞེས་པ་ནས་ཐར་བར་བྱའོ་ཞེས་པའི་བར་
བརྗོད་དེ་སྤྱི་དོན་གྱི་ཆོས་ལ་དམིགས་པའི་སྙིང་རྗེ་དངོས་སུ་བསྐྱེད། དེའི་འོག་ཏུ་མཆོད་ཡུལ་སོགས་
གཟུང་བ་རང་བཞིན་གྱིས་རྣམ་པར་དག་པ་དེ་བཞིན་དུ་འཛིན་པ་པོ་ཡང་རང་བཞིན་གྱིས་རྣམ་པར་
དག་པའི་བདག་ཉིད་དེ་ངའོ་སྙམ་པའི་སྔགས་དོན་དྲན་བཞིན་པའི་ཨོཾ་སྭ་བྷ་ཝ་ཞེས་སོགས་བརྗོད་དེ་
ཁམས་གསུམ་སྣོད་བཅུད་ཐམས་ཅད་རང་བཞིན་གྱིས་གྲུབ་པས་སྟོང་བཞིན་དུ་སྣང་ཆ་མ་དོར་བའི་
བདེན་སྟོང་སྒྱུ་མ་ལྟ་བུར་བསྒོམ། དེ་ནས་སྔོན་གྱི་སྨོན་ལམ་སྟེ་འཕེན་པའི་དབང་གིས་རང་གི་སྤྱི་བོའི་
རྩ་འཁོར་གྱི་ཐད་སོགས་སུ་བཀོད་པའི་ཧེ་རུ་ཀའི་ཡི་གེ་གསུམ་འོད་དུ་མེར་གྱིས་ཞུ་བ་ལས་ངོ་བོ་རང་
གི་ཤིན་ཏུ་ཕྲ་བའི་རླུང་སེམས་ཡིན་པ་ལ་རྣམ་པ་རང་གི་སྤྱི་བོའི་རྩ་འཁོར་གྱི་ཐད་དུ་ཨོཾ་དཀར་པོ། མགྲིན་
པའི་རྩ་འཁོར་གྱི་ཐད་དུ་ཨཱཿདམར་པོ། སྙིང་ཁའི་རྩ་འཁོར་གྱི་ཐད་དུ་ཧཱུྃ་སྔོན་པོ་རྣམས་སུ་གྱུར། ཨོཾ་
དཀར་པོ་ལས་འོད་ཟེར་དཀར་པོ་དཔག་ཏུ་མེད་པ་སྤྲོས་པའི་སྣེ་ལ་སྐུ་འཁོར་གྱི་ལྷ་ཚོགས་དཔག་ཏུ་
- 371-



༥) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
=
མེད་པ་ས་འོག་གི་འཇིག་རྟེན་ཐམས་ཅད་ཁྱབ་པར་བྱས། སྣོད་ཀྱི་མ་དག་པ་ཐམས་ཅད་སྦྱངས་ཏེ་དག་
པའི་གཞལ་ཡས་ཁང་དུ་བྱས། བཅུད་ཀྱི་སེམས་ཅན་རྣམས་ཀྱི་སྤྱི་བོར་སྐུ་འཁོར་གྱི་ལྷ་ཡབ་ཡུམ་ཟུང་
རེ་འཁོད་པའི་སྦྱོར་མཚམས་ནས་བདུད་རྩིའི་རྒྱུན་བབས། སེམས་ཅན་རང་རང་གི་སྤྱི་བོ་ནས་ཞུགས་
པས་ཚེ་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་བག་ཆགས་དང་བཅས་པ་ཐམས་ཅད་
སྦྱངས་ནས་སྐུ་འཁོར་གྱི་ལྷ་ཚོགས་རྣམས་ཀྱི་གོ་འཕང་ལ་བཀོད། དེ་དག་ཀྱང་སྙོམས་པར་འཇུག་
བཞིན་པར་བཀུག་སྟེ་ཡིག་འབྲུ་དང་ཉེ་བ་ན་རྗེས་ཆགས་ཀྱི་མེས་བྱང་ཆུབ་ཀྱི་སེམས་ཀྱི་ཐིག་ལེའི་ངོ་
བོར་ཞུ་ནས་ཨོཾ་ལ་ཐིམ། དེ་བཞིན་དུ་མགྲིན་པའི་ཨཱལས་གསུང་འཁོར་གྱི་ལྷ་དང་། སྙིང་གའི་ཧཱུྃ་ལས་
ཐུགས་འཁོར་གྱི་ལྷ་ཚོགས་དཔག་ཏུ་མེད་པ་སྤྲོས། ས་སྟེང་དང་མཐོ་རིས་ཀྱི་འཇིག་རྟེན་སྔར་བཞིན་
སྦྱངས་བསྒྱུར་བྱས་ཏེ་རིམ་པ་བཞིན་དུ་ཨཱདང་ཧཱུྃ་ལ་ཐིམ་ཞིང་། དེའི་ཚེ་སྣང་བ་དཀར་ལམ་པ་ཤར་
བའི་མོས་པ་བྱེད། ཨོཾ་ཨཱལ་ཐིམ་པའི་ཚེ་མཆེད་པ་དམར་ལམ་པ་ཤར་བའི་མོས་པ་བྱེད། ཨཱཧཱུྃ་ལ་
ཐིམ་པའི་ཚེ་ཉེར་ཐོབ་ནག་ལམ་པ་ཤར་བའི་མོས་པ་བྱེད། ཧཱུྃ་ཡང་ཞབས་ཀྱུ་ཨུ་ནས་རིམ་བཞིན་
བསྡུས་ཏེ་ནཱ་ད་ལ་ཐིམ་ཞིང་། ནཱ་ད་ཡང་སྐྲའི་རྩེ་མོ་བརྒྱ་སྟོང་དུ་གནས་པ་ལ་སེམས་བཟུང་སྟེ་ཆོས་
ཐམས་ཅད་རང་བཞིན་གྱིས་གྲུབ་པས་སྟོང་ཡང་རང་བཞིན་གྱིས་གྲུབ་པར་བཟུང་ནས་ལས་བསགས།
ལས་དེའི་དབང་གིས་འཁོར་བར་སྡུག་བསྔལ་སྣ་ཚོགས་མྱོང་བས་ཁྱད་པར་དུ་བྱས་པའི་སེམས་ཅན་
ལ་དམིགས་ནས་དེ་རྣམས་སྡུག་བསྔལ་ལས་བསྒྲལ་འདོད་ཀྱི་དམིགས་མེད་ལ་དམིགས་པའི་སྙིང་རྗེ་
ཤུགས་ཅན་ཞིག་བསྐྱེད་ལ་སེམས་ཅན་རྣམས་ཀྱིས་ཆོས་ཉིད་མ་རྟོགས་པས་ཞེས་པ་ནས། ཐར་བར་
བྱའོ་ཞེས་པའི་བར་ངག་ཏུ་བརྗོད་དེ་སྤྱི་དོན་གྱི་དམིགས་མེད་ལ་དམིགས་པའི་སྙིང་རྗེ་དངོས་སུ་བསྐྱེད།
དེ་ནས་སྔགས་དོན་དྲན་བཞིན་པས་ཤུ་ནྱ་ཏ་ཞེས་སོགས་བརྗོད་དེ་ནཱ་ད་ཙམ་གྱི་སྣང་བ་ཡང་བསྡུས་ཏེ་
རང་གི་སེམས་ལྷན་སྐྱེས་ཀྱི་བདེ་བ་ཆེན་པོས་རང་བཞིན་མེད་པའི་སྟོང་ཉིད་ཡུལ་དུ་བྱས་པའི། ཡུལ་
ཡུལ་ཅན་གཉིས་རོ་གཅིག་ཏུ་གྱུར་པའི་བདེ་སྟོང་དབྱེར་མེད་ཀྱི་ཡེ་ཤེས་ཆོས་ཀྱི་སྐུ་དེ་ངའོ་སྙམ་པའི་ང་
རྒྱལ་བཞག་སྟེ་སེམས་བྱིང་རྒོད་དང་བྲལ་བར་རྩེ་གཅིག་ཏུ་མཉམ་པར་བཞག་ནས། ལྷན་སྐྱེས་ཀྱི་
བདེ་བས་སྟོང་ཉིད་མངོན་སུམ་དུ་རྟོགས་པའི་མོས་པ་ཤུགས་དྲག་པོ་བྱས་ལ་སེམས་དབེན་གྱི་འོད་
གསལ་ལྟ་བུ་སྦས་དོན་དང་དོན་གྱི་འོད་གསལ་ལྟ་བུ་མཐར་ཐུག་གི་སྙིང་རྗེ་ཆེན་པོ་སྟེ། སྦས་མཐར་གྱི་
སྙིང་རྗེ་བསྐྱེད་དོ། །རིམ་པ་དང་པོའི་སྐབས་འདིར་དེ་ལྟར་བསྒོམས་པས་རིམ་པ་གཉིས་པའི་སྐབས་སུ་
-372 -



( ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
ལུས་ལ་གནད་དུ་བསྣུན་པའི་ཕྱི་ནང་གི་ཐབས་མཁས་ལ་བརྟེན་ནས་རླུང་ཐམས་ཅད་སྙིང་ཁར་བསྡུས་
ཏེ༑ དཔེ་དོན་གྱི་འོད་གསལ་གྱིས་འཁོར་བའི་རྩ་བ་གང་ཟག་གི་བདག་འཛིན་བཅད་དེ་ཆོས་སྐུ་མངོན་
དུ་འགྱུར་བས་འདི་ལྟ་བུའི་མན་ངག་དང་མི་ལྡན་པའི་གང་ཟག་ཐ་མལ་པ་རྣམས་ལ་འཆི་བ་རང་དགའ་
བ་ཤར་ཏེ་འཁོར་བའི་རྒྱུར་འགྱུར་བ། ད་འདི་ལྟ་བུའི་ཐབས་མཁས་ཀྱི་མན་ངག་དང་ལྡན་པའི་རྣལ་
འབྱོར་པ་ལ་ལམ་གྱི་ཆོས་སྐུར་བསྒྱུར་ནས་འབྲས་བུའི་ཆོས་སྐུ་མངོན་དུ་འགྱུར་བས་འདི་ལ་འཆི་བ་
ཆོས་སྐུར་འཁྱེར་བའི་ལམ་འཁྱེར་བསྒོམ་པ་ཞེས་བྱའོ། །
གཉིས་པ་ཐུན་གྱི་དངོས་གཞི་ལ་ཇི་ལྟར་བྱ་བའི་ཚུལ་ལ་གསུམ། བར་དོ་ལོངས་སྐུར་འཁྱེར་བའི་
ལམ་འཁྱེར་ནམ་མཁར་ནཱ་ད་བཞག་པ། གཞལ་ཡས་ཁང་གང་དུ་གནས་པའི་རྟེན་བསྐྱེད་པ། རྣལ་
འབྱོར་བཞི་སྒོམ་ཚུལ་ལོ། །དང་པོ་ནི། སྐབས་འདིར་འཆི་བ་ཆོས་སྐུར་འཁྱེར་བའི་འོད་གསལ་ལས་
ལངས་མ་ཐག་ནཱ་ད་ནམ་མཁར་བཞག་པ་ནི། གཞི་ལ་རང་ཉིད་འཆི་བ་འོད་གསལ་ལས་ལངས་མ་
ཐག་སྲང་མདའི་མཐོ་དམའ་བཞིན་ཆོས་གཞན་གྱིས་བར་མ་ཆོད་པར་ལས་ཉོན་གྱི་དབང་གིས་འཁོར་
བ་གང་དུ་སྐྱེ་འགྱུར་གྱི་བར་སྲིད་འགྲུབ་པ་དང་ཆོས་མཚུངས་ཤིང་། སྦྱང་གཞི་དེ་སྦྱང་བར་བྱའོ། །ལམ་
དུས་སུ་རང་གི་ཕུང་པོ་རྙིང་པ་ལས་གོ་ས་ལོགས་སུ་དག་མ་དག་གི་སྒྱུ་མའི་སྐུར་ལངས་པ་དང་རྣམ་པ་
མཐུན་ཞིང་དེ་འདྲ་བའི་དགེ་རྩ་སྨིན་པར་བྱའོ། །འབྲས་དུས་སུ་ཤིན་ཏུ་ཕྲ་བའི་རླུང་སེམས་ཙམ་ལས་
གྲུབ་པའི་ལོངས་སྐུ་དང་རྣམ་པ་མཐུན་ཞིང་དེ་འགྲུབ་པའི་ལག་རྗེས་ཁྱད་པར་ཅན་བཞག་པར་བྱའོ་
སྙམ་པའི་འཕེན་པ་དང་བཅས་ཏེ། སྟོང་པའི་ངང་ལས་ཆུ་ལས་ཉ་ལྡང་བ་ལྟར་ངོ་བོ་རང་གི་ཤིན་ཏུ་ཕྲ་
བའི་རླུང་སེམས་དང་ངོ་བོ་དབྱེར་མེད་པའི་ཧེ་རུ་ཀའི་ཐུགས་གཉིས་སུ་མེད་པའི་ཡེ་ཤེས་ཀྱི་གཟུང་རྣམ་
ཡིན་པ་ལ། རྣམ་པ་ནཱ་ད་གྱེན་དུ་འགྲེངས་པ་སྤུ་རྩེ་ལྟར་ཕྲ་བ་ཁ་དོག་དཀར་ལ་དམར་བའི་མདངས་
ཆགས་པ་གསུམ་དུ་འཁྱོག་པ་ནམ་མཁའི་དབྱིངས་སུ་གནས་པ་ཞིག་ཏུ་གྱུར་པར་བསམས་ལ། དེ་ལ་
གདགས་གཞི་བྱས་ནས་ཕ་རི་ནས་ཚུ་རིར་བལྟ་བ་ལྟར་མ་ཡིན་པར། རང་གི་སེམས་ཞུགས་པ་བཞིན་
བྱས་ལ་ང་རྒྱལ་བཞག །དེ་ཡང་བར་དོའི་སྒྲུབ་གཞི་ཤིན་ཏུ་ཕྲ་བའི་རླུང་སེམས་དེ་གཞི་དུས་སུ་བར་
དོའི་གདགས་གཞི་དང་། བསྐྱེད་རིམ་གྱི་སྐབས་སུ་ནཱ་དའི་གདགས་གཞི་དང་། ལམ་དང་འབྲས་བུའི་
སྐབས་སུ་ལོངས་སྐུའི་གདགས་གཞིར་བྱས་ནས་བསྒོམ་སྙམ་པ་དང་། སྐབས་འདིར་ངོ་བོ་འབྲས་དུས་
ཀྱི་ལོངས་སྐུ་ཡིན་པ་ལ། རྣམ་པ་ནཱ་དར་གདགས་པ་དེ་ངའོ་སྙམ་དུ་ང་རྒྱལ་བཞག་སྟེ་བསྒོམ་པ་ཡིན་ནོ། །
-373 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རིམ་པ་དང་པོའི་སྐབས་འདིར་དེ་ལྟར་བསྒོམས་པས་རིམ་པ་གཉིས་པའི་སྐབས་སུ་འཆི་བ་དང་མཐུན་
པའི་དཔེ་དོན་གྱི་འོད་གསལ་ལས་ལངས་མ་ཐག་སྒྱུ་མའི་སྐུ་གཉིས་འགྲུབ་པ་དངོས་གནས་ལ་ཡོད་པ་
དེ་འགྲུབ་པའི་དགེ་རྩ་སྨིན་བྱེད་དུ་འགྱུར་ཞིང་། འདི་ལྟ་བུའི་མན་ངག་དང་མི་ལྡན་པའི་གང་ཟག་ཐ་
མལ་པ་ལ་བར་དོ་རང་དགའ་བ་འོང་བ་དེ་མན་ངག་དང་ལྡན་པའི་རྣལ་འབྱོར་པ་ལ་ལམ་གྱི་ལོངས་
སྐུར་བསྒྱུར་ཏེ། དེའི་རྒྱུན་གོམས་པར་བྱས་པ་ལས་འབྲས་བུ་ལོངས་སྐུ་འགྲུབ་པའི་ཕྱིར་འདི་ལྟ་བུ་ལ་
བར་དོ་ལོངས་སྐུར་འཁྱེར་བའི་ལམ་འཁྱེར་བསྒོམ་པ་ཞེས་བྱའོ། །
གཉིས་པ་གཞལ་ཡས་ཁང་གང་དུ་གནས་པའི་རྟེན་བསྐྱེད་པ་ནི། རང་ནམ་མཁའི་ནཱ་དའི་ང་རྒྱལ་
ལ་གནས་བཞིན་པའི་ངང་ནས། འོག་གི་ས་གཞིའི་ཐད་ཀྱི་གོ་སར་ངོ་བོ་ཧེ་རུ་ཀའི་ཐུགས་གཉིས་སུ་
མེད་པའི་ཡེ་ཤེས་ཡིན་པ་ལ་རྣམ་པ་ཡཾ་ཡིག་སྔོན་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་
ལས་རླུང་དཀྱིལ་ཟླ་ཕྱེད་ལྟ་བུ་གཡས་གཡོན་གཉིས་སུ་རྒྱལ་མཚན་དར་ལྕེ་གསུམ་པ་རླུང་གིས་ལྷབ་
ལྷབ་བསྐྱོད་པས་མཚན་པ། དེའི་སྟེང་དུ་རཾ་ཡིག་དམར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་
བ་ལས་མེ་དཀྱིལ་ཟུར་གསུམ་པ་གྲུ་གསུམ་དུ་རཾ་ཡིག་མེ་འབར་བས་མཚན་པ། དེའི་སྟེང་དུ་པཾ་ཡིག་
དཀར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་ཆུ་དཀྱིལ་དཀར་པོ་དབུས་སུ་བུམ་པ་
ཆུས་གང་བ་ཆུ་ནང་དུ་བཅུག་པ་ལྟ་བུས་མཚན་པ། དེའི་སྟེང་དུ་ལཾ་ཡིག་སེར་པོ་ཞིག་ཐོལ་གྱིས་བྱུང་།
དེ་འོད་དུ་མེར་གྱིས་ཞུ་བ་ལས། ས་དཀྱིལ་གྲུ་བཞི་པ་ཟུར་བཞིར་རྡོ་རྗེ་རྩེ་གསུམ་པས་མཚན་པ། དེའི་
སྟེང་དུ་ཧཱུཾ་ཡིག་སེར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་རི་རབ་ལྷུན་པོ་གྲུ་བཞི་པ་
ཤར་ཤེལ། ལྷོ་བཻ་ཌཱུརྱ། ནུབ་པདྨ་རཱ་ག །བྱང་གསེར་ལས་གྲུབ་པའི་རིན་པོ་ཆེའི་རང་བཞིན་ཅན།
དེའི་སྟེང་གི་ཕྱོགས་བཞིའི་དབུས་དང་ཟུར་བཞི་ཅུང་ཟད་མཐོ་བའི་རྩེ་མོའམ་ལྕོག་བརྒྱད་ཀྱིས་མཛེས་
པ་ཞིག་ཏུ་གྱུར་པར་བསམ་པའོ། །
གཉིས་པ་ནི། དེའི་སྟེང་དུ་པཾ་ཡིག་སེར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་
སྣ་ཚོགས་པདྨ། ལྟེ་བ་ལྗང་། གེ་སར་སེར་བ། འདབ་མ་ཁ་དོག་སྣ་ཚོགས་པ། དབང་ལྡན་ནས་
བརྩམས་ཏེ་དཀར་སེར་དམར་ལྗང་བའི་རིམ་པ་དྲུག་ཅུ་རེ་བཞིའམ་སོ་གཉིས་སམ། བཅུ་དྲུག་གང་
རུང་བྱ། འདབ་མའི་ཕྱི་མཐའ་ནས་ཕྱི་མཐའི་བར་ལ་ཐིག་སྐུད་རིང་བའི་ཕྱོགས་ལྟར་ན་སྒོ་ཚད་ཉེར་
གཅིག །ཐུང་བའི་ཕྱོགས་ལྟར་ན་བཅུ་བདུན། ལྟེ་བའི་ཕྱི་མཐའ་ནས་ཕྱི་མཐའི་བར་ལ་ཐིག་སྐུད་རིང་
-374 -



-
----
--
༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
བའི་ཕྱོགས་ལྟར་ན་སྒོ་ཚད་ཉི་ཤུ། ཐུང་བའི་ཕྱོགས་ལྟར་ན་བཅུ་དྲུག །དེའི་སྟེང་དུ་ཧཱུཾ་ཡིག་སྔོན་པོ་ཞིག་
ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་སྣ་ཚོགས་རྡོ་རྗེ་ལྟེ་བ་སྔོན་པོ་གྲུ་བཞི་མཉམ་པ་ལྟེ་བའི་
ཕྱི་མཐའ་ནས་ཕྱི་མཐའི་བར་ལ་སྒོ་ཚད་བཅུ་གཉིས། དཔངས་ལ་རྭ་ལྔ་པ་ལྟར་ན་སྒོ་ཚད་ལྔ། གསུམ་
མ་ལྟར་ན་སྒོ་ཚད་གཅིག །རཱའི་སྲིད་ལ་ཐིག་སྐུད་རིང་བ་ལྟར་ན་སྒོ་ཚད་བཞི་དང༌། ཐུང་བ་ལྟར་ན་སྒོ་
ཚད་གཉིས། དབུས་རའི་རྩ་བའི་སྦོམ་ལ་ཆ་ཕྲན་གསུམ། བར་གྱི་སྤོམ་ལ་སྒོ་ཚད་གཅིག །རྩེ་མོ་ལ་ཆ་
ཕྲན་གཉིས། དབུས་རྭའི་ཚངས་ཐིག་ནས་གཡས་གཡོན་དུ་ཆ་ཕྲན་བརྒྱད་རེ་ནས་ཕྱོགས་རྭ་གཉིས་ཀྱི་
ཕྱི་དང་། དྲུག་ནས་ནང་ཐིག་ཐོན་པའི་ཕྱོགས་རྭའི་རྩའི་སྦོམ་ལ་ཆ་ཕྲན་གཉིས། བར་གྱི་ལྡིར་ལ་ཆ་
ཕྲན་གསུམ། རྩེ་མོར་ཆ་ཕྲན་གཅིག །དབུས་རྭའི་རྩེར་ཆ་ཕྲན་གཉིས་ཀྱིས་མ་སླེབ་པར་མཚམས་སུ་
ཟུག་པ་ནི་གུག་པའི་ཆ་ལ་སོང་བ་ཡིན། རྭ་རྣམས་ཕྱོགས་མདོག་བྱེད་ན་དཀྱུས་ལྟར་གོ་སླ། རྭ་ཁྲ་བྱེད་
ན་དབུས་རྭ་བཞི་རང་ཕྱོགས་ཀྱི་དེ་བཞིན་གཤེགས་པའི་མདོག །འོག་རྭ་བཞི་རང་རང་གི་ཐད་དྲངས་
པའི་དེ་བཞིན་གཤེགས་པའི་མདོག །གཡས་གཡོན་གྱི་རྭ་རྣམས་རང་རང་གི་གློའི་དེ་བཞིན་གཤེགས་
པའི་མདོག །སྟེང་རྭ་ཐམས་ཅད་གཙོ་བོའི་མདོག་སྔོན་པོ་དེའི་སྟེང་དུ་པཾ་ཡིག་ལྗང་གུ་ཞིག་ཐོལ་གྱིས་
བྱུང༑ དེ་འོད་དུ་མེར་གྱིས་ཞུ་བ་ལས་སྣ་ཚོགས་པདྨ་སྣ་ཚོགས་རྡོ་རྗེའི་ལྟེ་བ་དང་རྒྱ་ཁྱོན་མཉམ་པ་ལྟེ་
བ་ལྗང་། གེ་སར་སེར། ཕྱོགས་བཞིའི་འདབ་མ་དམར། མེ་རླུང་གཉིས་སེར། སྲིན་པོ་ལྗང་། དབང་
ལྡན་ནག་པ་ཞིག་ཏུ་གྱུར་པར་བསམ་པའོ། །
གསུམ་པ་རྣལ་འབྱོར་བཞི་བསྒོམ་ཚུལ་ལ་བཞི། བར་དོའི་རྣམ་ཤེས་གང་དུ་སྐྱེ་བའི་གནས། ཕ་
མའི་ཁུ་ཁྲག་གི་ཐིག་ལེ་དང་རྣམ་པ་མཐུན་པར་བསྒོམ་པ་རྣལ་འབྱོར། ཁུ་ཁྲག་གི་དབུས་སུ་རྣམ་ཤེས་
ཞུགས་ནས་མངལ་དུ་ལུས་རིམ་གྱིས་འཕེལ་བ་དང་མཐུན་པར་བསྒོམ་པ་རྗེས་སུ་རྣལ་འབྱོར། མངལ་
ནས་ཕྱིར་བཙས་པ་དང་མཐུན་པར་བསྒོམ་པ་སྐྱེ་བ་སྤྲུལ་སྐུའི་ལམ་འཁྱེར་གྱི་གཙོ་བོ་ཤིན་ཏུ་རྣལ་་་
འབྱོར། རྫོགས་རིམ་རྣལ་འབྱོར་ཆེན་པོ་བསྒོམ་ཚུལ་ཅུང་ཟད་བཤད་པའོ། །དང་པོ་ནི། རང་ནཱ་དའི་ང་
རྒྱལ་ལ་གནས་བཞིན་པའི་ངང་ནས་འོག་གི་སྣ་ཚོགས་པདྨ་ཆུང་ངུའི་དབུས་སུ་རང་ཉིད་ཀྱི་ཐོབ་བྱའི་
སངས་རྒྱས་དེའི་མཚན་སོ་གཉིས་ཀྱི་ངོ་བོ་དབྱངས་ཡིག་དཀར་པོ་ཕྲག་བཅུ་དྲུག་པ་ཕྲག་གཅིག་་་་
གཡས་བསྐོར་དུ་འཁོད་ཅིང་རྫོགས་པར་འཁོར། སླར་ཡང་ཕྲག་གཅིག་གཡོན་སྐོར་དུ་རྫོགས་པར་
འཁོར་བ་གཉིས་ཡི་གེ་རྣམས་སྤེལ་ཏེ་གནས་པའི་འཁོར་རིམ་གཅིག་གིས་གྱེན་འགྲེང་གི་ཚུལ་དུ་ཐོལ་
-375-



ཙ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གྱིས་བྱུང་། དེའི་ཕྱི་རོལ་ཏུ་ཐོབ་བྱ་སངས་རྒྱས་དེའི་དཔེ་བྱད་བརྒྱད་ཅུའི་ངོ་བོ་གསལ་བྱེད་དམར་པོ་
བཞི་བཅུ་ཕྲག་གཅིག་གཡས་བསྐོར་དང་། གསལ་བྱེད་དམར་པོ་བཞི་བཅུ་པ་ཕྲག་གཅིག་གཡོན་སྐོར་
དུ་སྔར་བཞིན་གྱེན་འགྲེང་གི་ཚུལ་དུ་བྱུང་བར་བསམ། དེ་གཉིས་འོད་དུ་མེར་གྱིས་ཞུ་བ་ལས་ཟླ་བའི་
དཀྱིལ་འཁོར་ཡོངས་སུ་རྫོགས་པ་པདྨའི་ལྟེ་བ་དང་རྒྱ་ཁྱོན་མཉམ་པ་དཀར་ལ་དམར་བའི་མདངས་
ཆགས་པ། གོང་གི་དབྱངས་གསལ་གཉིས་མེ་ལོང་ལ་གཟུགས་བརྙན་ཤར་བ་བཞིན་དུ་གྱུར་པར་
བསམ། དེ་ཡང་ཨཱ་ལི་དང་ཟླ་བའི་ཁ་དོག་དཀར་བའི་ཆ་ནི་མེ་ལོང་ཡེ་ཤེས་ལས་བྱང་ཆུབ་པ་དང་། ཀཱ་
ལི་དང་ཟླ་བའི་ཁ་དོག་དམར་བའི་ཆ་ནི་མཉམ་ཉིད་ཡེ་ཤེས་ལས་བྱང་ཆུབ་པ་ཞེས་གསུངས་ལ། ཡེ་
ཤེས་དེ་གཉིས་ལ་རྣལ་འབྱོར་ཞེས་བརྗོད་པའི་རྒྱུ་མཚན་ནི། ཨཱ་ལི་ཀཱ་ལི་གཉིས་ཟླ་བ་གཅིག་ཉིད་ཀྱི་
ངོ་བོར་སྦྱོར་བ་དང་། ཟླ་བ་གཅིག་ཉིད་ཡེ་ཤེས་དེ་གཉིས་ཀྱི་ངོ་བོར་སྦྱོར་བས་ན། དེ་ལྟར་བརྗོད་པ་
ཡིན་ནོ། །
གཉིས་པ་ཁུ་ཁྲག་གི་དབུས་སུ་རྣམ་ཤེས་ཞུགས་ནས་མངལ་དུ་ལུས་རིམ་གྱིས་འཕེལ་བ་དང་
མཐུན་པར་རྗེས་སུ་རྣལ་འབྱོར་ནི། རང་ནམ་མཁའི་ནཱ་དས་ཟླ་བ་དཀར་ལ་དམར་བ་མཐོང་བའི་མོས་
པ་བྱས་ལ། བདག་གི་སངས་རྒྱས་ཡབ་ཡུམ་གྱི་བྱང་སེམས་དཀར་དམར་གྱི་དབུས་སུ་སྐྱེ་བ་དང་འདྲ་
བར་ལྷའི་སྐུར་བསྐྱེད་ལ་སེམས་ཅན་གྱི་དོན་བྱའོ་སྙམ་པའི་འཕེན་པ། གཞི་ལ་བར་དོའི་རྣམ་ཤེས་ཁུ་
ཁྲག་གི་དབུས་སུ་སྐྱེ་བ་ལེན་པ་དང་། མ་འོངས་པ་ན་རང་ཉིད་ལས་དབང་གིས་མངལ་དུ་ཉིང་མཚམས་
སྦྱོར་བ་དང་ཆོས་མཚུངས་ཤིང་། སྦྱང་གཞི་སྦྱོང་བར་བྱའོ་སྙམ་པའི་འཕེན་པ། ལམ་དུས་སུ་དག་མ་
དག་གི་སྒྱུ་མའི་སྐུ་གཉིས་ཀྱིས་རགས་པའི་སྤྲུལ་སྐུ་འཛིན་པ་དང་ཆོས་མཐུན་ཞིང་། དེ་འགྲུབ་པའི་
དགེ་རྩ་སྨིན་པར་བྱའོ་སྙམ་པའི་འཕེན་པ། འབྲས་བུ་སངས་རྒྱས་ཀྱི་སའི་སྐབས་སུ་ཕྲ་བའི་ལོངས་
སྐུས་རགས་པའི་སྤྲུལ་སྐུ་འཛིན་པ་དང་ཆོས་མཐུན་ཞིང་། དེ་འགྲུབ་པའི་ལག་རྗེས་གཞག་པར་བྱའོ་
སྙམ་པའི་འཕེན་པ་དང་ལྡན་པའི་སྒོ་ནས་ནཱ་ད་ནམ་མཁའ་ལས་ཕབ་སྟེ་ཟླ་བའི་དབུས་སུ་སིབ་ཀྱིས་
ཞུགས་པར་བསམ་པ་ཡིན་ནོ། །དེ་ནས་ཧཱུྃ་ཡིག་རྫོགས་ཚུལ་ནི་ནཱ་ད་ལས་ཐིག་ལེ་སོགས་ཡས་རིམ་
ནས་གྲུབ་སྟེ་ངོ་བོ་ཧེ་རུ་ཀའི་ཐུགས་བདེ་སྟོང་གི་ཡེ་ཤེས་རྒྱུ་རྡོ་རྗེ་འཛིན་པའི་རང་བཞིན་ཡིན་པ་ལ།
རྣམ་པ་དཀར་ལ་དམར་བའི་མདངས་ཅན་གྱི་ཧཱུྃ་ཡིག་ཏུ་གྱུར་པར་བསམ་པ་སོར་རྟོག་ཡེ་ཤེས་ལས་
བྱང་ཆུབ་པའོ། །དེ་ནས་ཧཱུྃ་ཡིག་ལས་འོད་ཟེར་སྣ་ལྔ་འཕྲོས་པའི་སྣེ་མོ་ནས་འཁོར་ལོ་ལྔའི་ལྷ་ཚོགས་
-376 -



($ ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
དཔག་ཏུ་མེད་པར་སྤྲོས་ཏེ་འཇིག་རྟེན་གྱི་ཁམས་ཐམས་ཅད་ཁྱབ་པར་བྱས། སེམས་ཅན་ཐམས་ཅད་
ཀྱི་སྤྱི་བོར་ལྷ་ཡབ་ཡུམ་ཟུང་རེ་འཁོད་པའི་སྦྱོར་མཚམས་ནས་བྱང་ཆུབ་ཀྱི་སེམས་ཀྱི་བདུད་རྩིའི་རྒྱུན་
བབས་པ་སེམས་ཅན་རང་རང་གི་སྤྱི་བོ་ནས་ཞུགས་ཚེ་འཁོར་བ་ཐོག་མ་མེད་པ་ནས་བསགས་པའི་
སྡིག་སྒྲིབ་བག་ཆགས་དང་བཅས་པ་ཐམས་ཅད་སངས་ཀྱིས་དག་སྟེ་འཁོར་ལོ་ལྔའི་ལྷ་ཚོགས་ཀྱི་གོ་
འཕང་ལ་བཀོད། འོད་ཟེར་ཚུར་བསྡུ་བ་ན་སྔོན་ཐོག་མ་མེད་པ་ནས་གྲུབ་པའི་དཔའ་བོ་དང་རྣལ་
འབྱོར་མ་ལ་སོགས་པ་ཕྱོགས་བཅུའི་འཇིག་རྟེན་གྱི་ཁམས་ན་བཞུགས་པ་ཐམས་ཅད་ཀྱི་ཐུགས་ཀར་
འོད་ཟེར་གྱི་ལྕགས་ཀྱུ་བཏབ་སྟེ་བཀུག་པ་རྣམས་དང་བཅས་པ་ཡིག་འབྲུ་དང་ཉེ་བ་ན་རྗེས་ཆགས་ཀྱི་
མེས་བྱང་ཆུབ་ཀྱི་སེམས་ཀྱི་ཐིག་ལེའི་ངོ་བོར་ཞུ་ནས་ཧཱུྃ་ཡིག་ལ་ཐིམ་པས་ཧཱུྃ་ཡིག་དགའ་བ་བཞི་པ་
ལྷན་སྐྱེས་ཀྱི་དགའ་བའི་རང་བཞིན་དུ་གྱུར་པར་བསམ་པ་སྟེ། བྱ་གྲུབ་ཡེ་ཤེས་ལས་བྱང་ཆུབ་པའོ། །
ཡེ་ཤེས་དེ་གཉིས་ལ་རྗེས་སུ་རྣལ་འབྱོར་ཞེས་བརྗོད་པའི་རྒྱུ་མཚན་ཡོད་དེ། རྗེས་སུ་དོན་འདྲ་བ་ལ་
ཤཱནྟི་པས་བཤད་ཅིང་། འདྲ་ཚུལ་གོང་དུ་ཟླ་བ་དཀར་དམར་བྱང་ཆུབ་ཀྱི་སེམས་ཀྱི་བདུད་རྩིའི་རྒྱུར་
གྱུར་པ་དེ་བཞིན་དུ་འདིར་ཡང་དཀར་ལ་དམར་བའི་མདངས་ཅན་གྱི་ཧཱུྃ་ཡིག་བྱང་ཆུབ་སེམས་ཀྱི་བདུད་
རྩིའི་རང་བཞིན་བདེ་བ་ཆེན་པོའི་རྒྱུར་གྱུར་པ་འདྲ་བའམ་རྗེས་སུ་མཐུན་པས་ན་དེ་ལྟར་བརྗོད་པའི་
ཕྱིར༑ དེ་ནས་སྐད་ཅིག་མའི་སྔགས་གསུམ་གྱི་དང་པོ་ཨོཾ་ཨཱཊཿཧཱུྃ་གསུམ་གྱི་འབྱུང་འགྱུར་ལ། ང་རྒྱལ་
བྱེད་པའི་འོག་ནས་བསྒོམ་པའི་དཔའ་བོ་དང་རྣལ་འབྱོར་མ་རྣམས་ཀྱི་སྐུ་གསུང་ཐུགས་གསུམ་མདོར་
བསྟན་ནས། ཨོཾ་སརྦ་བཱི་ར་ཞེས་སོགས་ཀྱིས་རྒྱས་པར་ཕྱོགས་བཅུ་དུས་གསུམ་ན་བཞུགས་པའི་དཔའ་
བོ་དང་རྣལ་འབྱོར་མ་ཐམས་ཅད་ཀྱི་སྐུ་གསུང་ཐུགས་ཐམས་ཅད་བདེ་བ་ཆེན་པོའི་ངོ་བོར་བསྡོམས་
པའི་བདག་ཉིད་ངའོ་སྙམ་པའི་གཟུགས་སྐུ་ལ་ང་རྒྱལ་བཞག །ༀ་བཛྲ་བུད་དྷ་ཞེས་སོགས་ཀྱིས་རང་
སེམས་ལྷན་སྐྱེས་ཀྱི་བདེ་བས་རང་བཞིན་མེད་པའི་སྟོང་ཉིད་ཡུལ་དུ་བྱས་པའི་བདེ་སྟོང་དབྱེར་མེད་ཀྱི་
ཡེ་ཤེས་ངེས་དོན་གྱི་ཧེ་རུ་ཀར་བསྡོམས་པ་རྡོ་རྗེ་ལྟར་མི་ཕྱེད་པའི་བདག་ཉིད་ངའོ་སྙམ་དུ་ཆོས་སྐུ་ལ་ང་
རྒྱལ་བཞག་ལ་རྟེན་དང་བརྟེན་པར་བཅས་པ་དུས་གཅིག་ཏུ་བསྐྱེད་པར་བྱ་བ་ཡིན་ནོ། །
གསུམ་པ་མངལ་ནས་ཕྱིར་བཙས་པ་དང་མཐུན་པར་བསྒོམ་པ་སྐྱེ་བ་སྤྲུལ་སྐུར་འཁྱེར་བའི་ལམ་
འཁྱེར་གྱི་གཙོ་བོ་ཤིན་ཏུ་རྣལ་འབྱོར་བསྒོམ་ཚུལ་ལ་དྲུག །རྟེན་བརྟེན་པ་རྫོགས་ཚུལ་མདོར་བསྟན་པ།
གསལ་བཏབ་པ་རྒྱས་པར་བཤད་པ། ཕྱོགས་མཐུན་གྱི་དག་པ་དང་ལུས་དཀྱིལ་བསྒོམ་ཚུལ། གོ་
-377-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བགོ་ཞིང་ཡེ་ཤེས་པ་བཅུག་ནས་དབང་བསྐུར་བ། ལྷ་ལ་མཆོད་ཅིང་བསྟོད་པ༑ ལྷའི་འཁོར་ལོ་བསྒོམ་
ཞིང་དག་པ་དྲན་ཚུལ་ལོ། །དང་པོ་ནི། ཟླ་བ་དང་དེ་ལ་གཟུགས་བརྙན་ཤར་བ་བཞིན་དུ་སྣང་བའི་
དབྱངས་གསལ་ས་བོན་ཏེ་ཧཱུྃ་ཡིག་དང་བཅས་པ་འོད་དུ་མེར་གྱིས་ཞུ་བ་ལས་རྟེན་གཞལ་ཡས་ཁང་
དུར་ཁྲོད་བརྒྱད་དང་བཅས་པ་དང་བརྟེན་པ་ལྷ་དྲུག་ཅུ་རེ་གཉིས་དང་བཅས་པ་ཅིག་ཆར་དུ་སྐད་ཅིག་
གིས་བསྐྱེད་པར་བྱ་སྟེ་དེ་ལྟར་བསྐྱེད་པ་ནི་གཞི་ལ་མངལ་གྱི་སེམས་ཅན་དེ་ཕྱིར་བཙས་ནས་མ་དག་
པའི་སྣོད་བཅུད་ལ་ལོངས་སྤྱོད་པ་དང་ཆོས་མཐུན་ཞིང་། དེ་སྦྱོང་བྱེད་ལམ་དུས་སུ་དག་མ་དག་གི་སྒྱུ་
མའི་སྐུ་གཉིས་ཀྱི་རྟེན་བརྟེན་པ་དུས་གཅིག་ཏུ་འགྲུབ་པ་དང་ཆོས་མཐུན་ཞིང་དེ་འགྲུབ་པའི་དགེ་རྩ་
སྨིན་པར་བྱེད་པ་དང་། འབྲས་དུས་སུ་སངས་རྒྱས་རང་སྣང་ལས་གྲུབ་པའི་རྟེན་བརྟེན་པ་དུས་གཅིག་
ཏུ་གྲུབ་པ་དང་རྣམ་པ་མཐུན་ཞིང་དེ་འགྲུབ་པའི་ལག་རྗེས་ཁྱད་པར་ཅན་འཇོག་པ་ཡིན་ནོ། །
གཉིས་པ། གསལ་བཏབ་པ་རྒྱས་པར་བཤད་པ་ལ་གཉིས། རྟེན་གཞལ་ཡས་ཁང་གསལ་
གདབ་པ། བརྟེན་པ་ལྷ་གསལ་གདབ་པའོ། །དང་པོ་ལ་གཉིས། རྩིག་པ་སོགས་ཕྱིའི་གཞལ་ཡས་
ཁང་གསལ་གདབ་པ་དང་
། ནང་གི་འཁོར་ལོ་གསལ་གདབ་ཚུལ་ལོ། །དང་པོ་ནི་སྣ་ཚོགས་རྡོ་རྗེའི་ལྟེ་
བའི་དབུས་ཀྱི་ཚངས་ཟུར་གྱི་ཐིག་འཕྲད་མཚམས་ནས་ཕྱོགས་བཞིར་ཆ་ཆུང་བཅུ་དྲུག་རེའི་མཚམས་
སུ་ཕྱི་ནས་རིམ་པ་བཞིན་དཀར་སེར་དམར་ལྗང་སྔོའི་རྩིག་པ་རིམ་པ་ལྔ་སྦྲགས། རྩིག་པ་རེ་རེའི་ཞེང་
ལ་སྒོའི་ཉི་ཤུ་ཆ་རེ་དང་ལྔ་ཀ་བསྡོམས་པའི་ཞེང་ལ་ཆ་ཕྲན་གཅིག་དཔངས་ལ་ཆ་ཕྲན་བཅུ་གསུམ་ངོས་
བཞིའི་དབུས་སུ་རང་རང་གི་བརྒྱད་ཆ་ཕྱིས་པའི་སྒོ་དང་། ནང་གི་རྩིག་སྣེ་ནས་ཆ་ཕྲན་བཞི་ཕྱིར་སོང་
བའི་སྒོ་ཁྱུད་དེ་ནས་གཡས་གཡོན་དུ་ཆ་ཕྲན་གཉིས་རེ་སོང་བ་སྒོ་འགྲམ། དེ་ནས་ཕྱིར་ཆ་ཕྲན་གཉིས་
རེ་སོང་བས་སྒོ་ལོགས། སྒོ་ལོགས་ཀྱི་རྩིག་སྣེ་ནས་སྣ་ཚོགས་རྡོ་རྗེའི་ལྟེ་བའི་ཐད་མཚམས་བར་དུ་ཆ་
ཕྲན་གཅིག་ཡོད། རྩིག་སྣེ་ནང་དུ་ཆ་ཕྲན་རེ་འོང་བའི་སྣེ་མོ་བསེགས་ཀ་ཡོད། དེའི་སྟེང་དུ་རྩིག་སྟེང་དུ་
ཆ་ཕྲན་གཅིག་ལྷག་པའི་མཚམས་སུ་ཡ་ཕུགས་འདེགས་པའི་གདུང་ཡང་དཔངས་ཆ་ཕྲན་གཅིག །
སྲིད་ཕྱི་ལ་ཆ་ཕྲན་བཅུ་ཅུང་མེད་གཅིག་དང་། ནང་ལ་ཆ་ཕྲན་བརྒྱད་ཡོད་པ་བསེགས་ཀའི་རྣམ་པ་ཅན་
འོག་གི་རྩིག་པའི་བསེགས་ཀ་དང་སྤྱད་དེ་བཏང་། དེའི་འོག་གྲུ་བཞི་པ་ལ་སྒོ་བཞི་པ། ཀ་བ་བརྒྱད་
ཀྱིས་ཉེ་བར་མཛེས། ཞེས་གསུངས་པ་ལྟར་གྱི་ཀ་བ་བསེགས་ཀ་ཅན་ཞེང་ཆ་ཕྲན་གཅིག་སྲིད་ཆ་ཕྲན་
བཅུ་གཅིག་ཡོད་པ། རྩིག་པའི་བསེགས་དང་སྤྱད་དེ་བཙུགས་པའི་ཀ་བ་ཕྱོགས་རེར་གཉིས་གཉིས་ཏེ་
-378-



） ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །/ས༽
བརྒྱད་ཀྱིས་མཛེས་པ་གདུང་གི་སྟེང་དུ་ཡ་ཕུགས་ཀྱི་རྩིག་པ་རིམ་པ་ལྔ་སྦྲགས་དཔངས་ཆ་ཕྲན་བཞི་
ཡོད་པ། བཏང་བའི་རྩིག་རྒྱུན་ཁོ་ར་ཁོར་ཡུག་ཏུ་བར་མ་ཆད་པའི་སྟེང་དུ་རིན་པོ་ཆེའི་ཕ་གུ་དཔངས་ཆ་
ཕྲན་གཅིག་དང་ཞེང་ཆ་ཕྲན་ཕྱེད་དང་གཉིས། ཆ་ཕྲན་གཅིག་རྩིག་པ་ལས་ཕྱིར་ཐལ་བའི་ཕྱི་ངོས་སུ་
གཞི་རིན་པོ་ཆེ་དམར་པོ་ལ་རིན་པོ་ཆེ་སྔོན་པོ་གྲུ་བཞི་པ་དབུས་སུ་ཡོད་ན་ཟླུམ་པོ་དཀར་པོ། ཟླ་གམ་
སེར་པོ། ཟུར་གསུམ་དམར་པོ། རིན་པོ་ཆེའི་དབྱིབས་དང་ཁ་དོག་སྣ་ཚོགས་པས་བསྐོར་ཏེ་འབུར་དུ་
དོད་པའི་ཕྲ་བཏབ་པ། དེའི་སྟེང་དུ་ཕྱི་ནང་དུ་ཆ་ཕྲན་རེའི་མཚམས་སུ་རྡོ་སྨུག་པོའི་ཀ་བ། དེའི་སྟེང་དུ་
མུ་ཏིག་དམར་པོའི་བྲེ། དེའི་སྟེང་དུ་སྤུག་གི་གཞུ། དེའི་སྟེང་དུ་མཆོག་མ་གཉིས་སུ་ཤེལ་གྱི་ཀ་ཆུང་།
དེའི་སྟེང་དུ་བཻ་ཌཱུརྱ་སྔོན་པོའི་བྲེ། དེའི་སྟེང་དུ་དངུལ་གྱི་གཞུ། རྩིག་པའི་ཟུར་རྣམས་ལ་རྡོ་སྨུག་པོའི་ཀ་
བ༑ དེའི་སྟེང་དུ་མུ་ཏིག་དམར་པོའི་བྲེ། དེའི་སྟེང་དུ་སྤུག་གི་གཞུ་བསྣོལ་མར་བཏང་བ། དེའི་མཆོག་
མ་བཞིར་ཤེལ་གྱི་ཀ་ཆུང་དེའི་སྟེང་དུ་བཻ་ཌཱུརྱ་སྔོན་པོའི་བྲེ། དེའི་སྟེང་དུ་དངུལ་གྱི་གཞུ། དེའི་སྟེང་དུ་
གསེར་གྱི་སྐེ་རགས་ལེབ་མོ་ཞེང་ཆ་ཕྲན་གཅིག་ཡོད་པ། དེ་འདྲ་བ་བཞི་བརྩེགས་སུ་ཡོད་པའི་གསེར་
གྱི་སྐེ་རགས་བཞི་ཀའི་དཔངས་ལ་ཆ་ཕྲན་གཅིག །ཀ་ཆུང་བྲེ་ཕུལ་དང་བཅས་པ་བཞི་ཀའི་དཔངས་ལ་
ཆ་ཕྲན་གཅིག་ཡོད་པ། ཕྱོགས་སོ་སོའི་སྒོ་ལོགས་གཡས་གཡོན་གྱི་རྩིག་སྣེའི་བར་དུ་བཏང་བ། རྩིག་
པའི་རྩ་བ་ནས་གསེར་གྱི་སྐ་རགས་གོང་མའི་བར་ལ་ཆ་ཕྲན་བཅུ་དྲུག་ཡོད་པ། ནང་གི་རྒྱ་ཕྱེད་ལ་ཆ་
ཕྲན་བཅུ་དྲུག་ཡོད་པ་དང་མཉམ་པས་རྒྱ་ཕྱེད་དཔངས་མཉམ་གྱི་འབུབས་ཚུལ་ལོ། །སྒོ་ཁྱུད་ཀྱི་རྩིག་
སྣེའི་གསེར་གྱི་སྐ་རགས་ཀྱི་གདུང་ཐུང་ཕྱི་ནང་གཉིས་འཕྲེད་ལ་བཏང་བ། དམ་ཚིག་འཁོར་ལོའི་ཟུར་
བཞིའི་སྟེང་དུ་ཅུང་ཟད་འཁྱོག་པའི་གདུང་གྲུ་ཆོད་ཀྱི་ཚུལ་དུ་བཏང་བའི་སྣེ་མོ་སྒོ་ཁྱུད་ཀྱི་གདུང་ནང་མ་
ལ་མཐུད་པ། སྒོ་ཁྱུད་ཀྱི་རྩིག་གདོང་ཕྱི་མའི་གདུང་འོག་ཏུ་སྒོའི་ཡ་ཐེམ་མ་ཐེམ་འགྲམ་པ་ཕན་ཚུན་
རྣམས་ཀྱི་ཞེང་ལ་ཆ་ཕྲན་ཕྱེད་རེ་དེ་ལ་སྒོ་གླེགས་ཞེང་ལ་ཆ་ཕྲན་ཕྱེད་གཉིས་ཡོད་པ་འབྱེད་སྡོམས་ནང་
ནས་བྱེད་ཅིང་ཕྱེ་བ་ན་ཕྱིར་གྱེས་ནས་འགྲོ་བ་ཕྱོགས་མདོག །སྒོའི་ཡ་ཐེམ་དང་གདུང་གི་བར་དུ་དཔངས་
ཞེང་ཆ་ཕྲན་གཉིས་རེ་ཡོད་པའི་འཁོར་ལོ་དཀར་པོ། རིན་པོ་ཆེ་སེར་པོ། པདྨ་དམར་པོ། སྣ་ཚོགས་རྡོ་
རྗེ་ལྗང་གུ་རྣམས་སྟེང་འོག་ཏུ་ཉིས་བརྩེགས་ཉིས་གཤིབས་སུ་ཡོད་པ། ཟུར་རྣམས་སུ་ཟུར་ལྕམ་ཁྲ་བོ་
ཕྱི་སྣེ་ལ་ཆུ་སྲིན་མ་ཀ་རའི་ཁ་ཡོད་པ་གསེར་གྱི་སྐ་རགས་ལ་བཀལ་བའི་སྣེ་མོ་ཆ་ཕྲན་ཕྱེད་གཉིས་ཕྱིར་
ཐལ་བ་ནང་སྣེ་གདུང་གྲུ་ཆོད་ལ་བཀལ་བ་སྣེ་མོ་ཆ་ཕྲན་གཅིག་ནང་དུ་ཐལ་བའི་སྣེ་མོར་ནོར་བུ་འབར་
-379 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བ་འོད་ཀྱི་རང་བཞིན་ཅན་གྱིས་མཚན་པ། རེའུ་མིག་ཕྱོགས་རེར་ལྕམ་ཉི་ཤུ་རྩ་གཉིས་ཕྱི་སྣེ་ལ་ཆུ་སྲིན་
མ་ཀ་རའི་ཁ་ཡོད་པ་གསེར་གྱི་སྐ་རགས་དང་ནང་སྣེར་ནོར་བུ་འབར་བ་འོད་ཀྱི་རང་བཞིན་ཅན་གྱིས་
མཚན་པ། གདོང་གྲུ་ཆོད་ལ་བཀལ་བ་སྒོ་ཁྱུད་ཀྱི་སྟེང་དུ་སྣེ་གཉིས་ཀར་ཆུ་སྲིན་གྱི་ཁ་ཡོད་པའི་ལྕམ་
གཉིས་འཕྲེད་ལ་བཏང་བ་སྒོ་ཁང་གི་ལྕམ་རྣམས་གཞུང་ལ་བཏང་བའི་ནང་སྣེ་སྒོ་ཁྱུད་ཀྱི་གདུང་ཕྱི་མ་
དང་ཕྱི་སྣེ་ཡ་ཕུབས་ཀྱི་སྟེང་དུ་འགྲོ་བ་ཆུ་སྲིན་གྱི་ཁ་མི་བྱ་ཞིང་། སྒོ་འགྲམ་གཡས་གཡོན་གྱི་སྟེང་དུ་
འགེལ་བའི་ནང་སྣེ་རྣམས་ལ་ཆུ་སྲིན་གྱི་ཁ་ཡོད་པ། སྒོ་ལོགས་ཀྱི་གཡས་གཡོན་གྱི་སྟེང་སྣེ་ལ་ཆུ་སྲིན་
གྱི་ཁ་ཡོད་པ་ལྕམ་ཐུང་བད་ཕུར་ལྟར་བཙུགས་པ་དེའི་སྟེང་དུ་གྲལ་མ་ཇི་ལྟར་འཚམས་པ་བཀྲམ་པའི་
སྟེང་དུ་རིན་པོ་ཆེའི་འཇིམ་པའི་ཐོག་ཁོད་སྙོམས་པར་ཕུབས་པའི་དཔངས་ལ་ཆ་ཕྲན་གཅིག །དེའི་སྟེང་
དུ་བྱ་འདབ་འདེགས་པའི་ལྕམ་ཐུང་ཆ་ཕྲན་གཉིས་པ་ཆུ་སྲིན་གྱི་སྣེ་ལ་བཀལ་བའི་སྣེ་མོ་ཆ་ཕྲན་ཕྱེད་
ཕྱིར་ཐལ་བ། དེའི་སྟེང་དུ་གསེར་གྱི་བྱ་འདབ་ཞེང་ཆ་ཕྲན་གཉིས་ཡོད་པ་ཕུབས། སྒོ་ཁྱུད་སྒོ་འགྲམ་
རྩིག་པ་ལངས་པའི་བར་ཆ་ཕྲན་གཉིས་ཡོད་པའི་ས་དེར་བྱ་འདབ་སུམ་འཛིངས་སུ་བྱུང་བ་གཅིག་ཕག་
ཏུ་གཅིག་སོང་བའི་ཅི་མཛེས་སུ་བྱ། བྱ་འདབ་ཀྱི་སྣེ་མོར་ཤར་དུ་གཞི་སྔོན་པོ་ལ་རིན་པོ་ཆེ་དཀར་པོའི་
སྤྱི་བླུགས་མཆུ་མེད་མགོ་ཐུར་དུ་བསྟན་པ་བསྒྲིགས་པ་ལྟ་བུ་འབུར་དོད་ཐུར་དུ་འཕྱང་བའི་དཔངས་ལ་
ཆ་ཕྲན་གཅིག །ཆུ་སྲིན་གཅིག་ནས་གཅིག་གི་ཁར་རིན་པོ་ཆེའི་ཕྲེང་བ་གཉིས་གཤིབས་སུ་འཕྱང་བ་
ཁའི་དབུས་ན་རིན་པོ་ཆེའི་དྲ་ཕྱེད་གསུམ་གཤིབས་སུ་འཕྱང་བའི་སྣེ་མོར་ནོར་བུ་སྦོམ་པོ་གསེར་གྱིས་
བསྡམས་པ་རྔ་ཡབ་ནོར་བུའི་ཡུ་བ་ཅན་དང་དྲིལ་ཆུང་རྣམས་སྤེལ་མར་འཕྱང་བའི་སྣེ་མོ་ཕ་གུའི་
མཚམས་སུ་སླེབས་པ་དྲ་བའི་ཁུག་པ་ཕྱི་མའི་དབུས་སུ་ནོར་བུ་སྦོམ་པོ་གསེར་གྱིས་བསྡམས་པ་ཆེ་བ་
གཅིག །དེའི་གཡས་གཡོན་གཉིས་སུ་དེ་ལས་ཆུང་ཙམ་རེ་ཆུ་སྲིན་གྱི་ཁའི་འགྲམ་དུ་དེ་འདྲ་བ་ཆེ་བ།
དེའི་འོག་ཏུ་དེ་ལས་ཆུང་ཙམ་རེ་དྲ་བའི་ཁུག་པ་ནང་མའི་དབུས་སུ་ལ་ལར་ཟླ་ཕྱེད་པདྨ་རིན་པོ་ཆེ་རྡོ་རྗེ་
རྩེ་ལྔ་པ་ཕྱེད་པ། ལ་ལར་རིན་པོ་ཆེ། ལ་ལར་ཉི་མ་ལ་གནས་པའི་རྡོ་རྗེ་རྫོགས་པས་མཚན་པ། དེའི་
ཐད་ཀྱི་སྟེང་བྱ་འདབ་ཀྱི་འོག་ཏུ་གསེར་གྱི་མེ་ལོང་ལ་བཏགས་པའི་གོས་ཁ་དོག་སྣ་ཚོགས་པ་བྱེའུ་ཕྲུག་
ཁར་བསྒྲིགས་པའི་འཕན་ཆུང་སྣེ་མོ་ཟླ་ཕྱེད་རྡོ་རྗེ་ལ་རེག་ཙམ། གཡས་གཡོན་གཉིས་སུ་མེ་ཏོག་ཁ་
དོག་སྣ་ཚོགས་པའི་ཕྲེང་བ་དེ་ལས་ཐུང་ཙམ་འཕྱང་བ། བྱ་འདབ་ཀྱི་རྩ་བའི་སྟེང་དུ་མདའ་ཡབ་དཀར་
པོ་དཔངས་ཞེང་གཉིས་ཀར་ཆ་ཕྲན་རེ་ཡོད་པ་དབུས་མཐོ་ཞིང་དཔུང་པ་ཅུང་ཟད་དམའ་བ་བསྒྲིགས་
- 380 -



() ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
ཏེ་གོང་མཆུའམ་པུ་ཤུ་ལྟར་གྱེན་དུ་ལངས་པ། ཕྱོགས་བཞིར་མདའ་ཡབ་ཀྱི་སྟེང་དུ་གསེར་གྱི་བུམ་པ་
དཔངས་ཞེང་གཉིས་ཀར་ཆ་ཕྲན་ཕྱེད་རེ་ཡོད་པ་ནས་ཐོན་པའི་རིན་པོ་ཆེའི་ཡུ་བ། རྩེ་མོ་ཟླ་ཕྱེད་དཀར་
པོ༑ དེའི་སྟེང་དུ་རིན་པོ་ཆེ་སེར་པོ། དེའི་སྟེང་དུ་རྡོ་རྗེ་སྔོན་པོ་རྩེ་ལྔ་པ། དེ་གསུམ་ཏོག་དང་ཡུ་བའི་
མཚམས་ནས་ལྷ་རྫས་ཀྱི་གོས་སྟོད་ཡུག་གཅིག་སྨད་ལྕེ་གསུམ་གཤགས་བྱས་པ་རླུང་གིས་ཕྱོགས་
གསུམ་དུ་བསྐྱོད་ཅིང་འགྱིང་བ་དང་ལྡན་པའི་སྣེ་མོར་སེང་གེ་རྐང་པ་བརྒྱད་པ། ཉ་སྤུ་སྐྱེས་པ། ལུས་
དུང་ལ་ཆུ་སྲིན་གྱི་མགོ་ཡོད་པའི་སྲོག་ཆགས་ཀྱིས་མཚན་མ་ཡོད་པ་ནི་རྒྱལ་མཚན་དང་། མེད་པ་བ་
དན་དུ་བྱས་པ་སྤེལ་ཏེ་བཙུགས་པ་ཕྱོགས་རེ་རེར་གཉིས་རེ་སྟེ་བ་དན་བརྒྱད་དང་རྒྱལ་མཚན་བརྒྱད།
ཟུར་བཞི་ལ་མདའ་ཡབ་ཀྱི་སྟེང་དུ་སྤྲེའུ་མཇུག་མ་མདའ་ཡབ་གྱི་ཕྱི་ལ་འཕྱང་ཞིང་ཁ་ནང་དུ་བསྟན་
ནས་གདུགས་འཛིན་པ། གདུགས་ཏོག་དང་བཅས་པའི་དཔངས་ལ་ཆ་ཕྲན་གསུམ། གདུགས་
གཡོགས་ལ་ཆ་ཕྲན་ཕྱེད་དང་གཉིས། གདུགས་གཡོགས་ཀྱི་ཕྱི་ལ་དྲ་བ་དྲ་ཕྱེད་ཉི་ལི་ལི་འཕྱང་བ་རྩིག་
པའི་རྩ་བར་དཔངས་ཞེང་རེ་རེ་ལ་ཆ་ཕྲན་གཉིས་རེ་ཡོད་པའི་འདོད་སྣམ་དམར་པོ་བཞི་ལ་མཆོད་པའི་
ལྷ་མོ་བཅུ་དྲུག་ཞལ་ནང་དུ་ཕྱོགས་ནས་དཀྱིལ་འཁོར་གྱི་ལྷ་ལ་མཆོད་པ་བྱེད་བཞིན་པ། རྩིག་པའི་རྩ་
བར་སྒོ་དང་སྒོ་ཁྱུད་ཀྱི་ཕྱིའི་ཟུར་དང་ཕྱིའི་རྩིག་ཟུར་གྱི་འདོད་སྣམ་གྱི་སྟེང་དང་ནང་ཟུར་གྱི་རྩ་བར་ཟླ་
ཕྱེད་ལ་རིན་པོ་ཆེ་དམར་སྔོ་ལྗང་བ་སོགས་སྣ་ཚོགས་པ་ལ་གནས་པའི་རྡོ་རྗེ་ཕྱེད་པས་མཚན་པ་སྟེ། དེ་
འདྲ་བའི་ཟླ་ཕྱེད་རྡོ་རྗེ་གྱེན་དུ་བསྒྲེང་བ་བཅུ་དྲུག །རྟ་བབས་ནི་སྣ་ཚོགས་རྡོ་རྗེའི་རྭ་བར་ནས་ཐོན་པའི་
རིན་པོ་ཆེའི་ཐེམ་སྐས་བང་རིམ་བཞི་པའམ་ལྔ་པ། ཐེམ་སྐས་གོང་མའི་སྲིད་ལ་ཆ་ཕྲན་བཅུ་དྲུག་དང་
བང་རིམ་འོག་མ་རྣམས་སུ་ཇེ་ཆེར་སོང་བ་མཆོད་རྟེན་གྱི་བང་རིམ་གྱི་དབྱིབས་ལྟ་བུ་ཐེམ་སྐས་རེ་རེའི་
ཞེང་ལ་ཆ་ཕྲན་གསུམ་དང་དཔངས་ཆ་ཕྲན་བཞི་ཐེམ་སྐས་རེ་རེའི་ངོས་ལ་སེང་སྐས་བཞི་པ་རེ་རེ་ཐེམ་
སྐས་གོང་མའི་གཡས་གཡོན་དུ་སྟེགས་བུ་དཔངས་འདོད་སྣམ་དང་མཉམ་པ་གྲུ་བཞི་པ་རེ་རེས་མཚན་
པ༑ དེའི་སྟེང་དུ་རྟ་བབས་ཀྱི་འོག་གི་ཟུར་བཞིར་གསེར་གྱི་བུམ་པ་དཔངས་ཞེང་ལ་ཆ་ཕྲན་ཕྱེད་རེ་
ཡོད་པ་ནས་ཐོན་པའི་ཀ་བ་རྔ་ཡུ་ལྟ་བུ་དབུས་ལྡིར་ཞིང་སྣེ་མོ་གཉིས་ཕྲ་བ་བུམ་པ་ཀ་བ་བཅས་ཀྱི་
དཔངས་ལ་ཆ་ཕྲན་ལྔ། དེའི་སྟེང་དུ་གསེར་སྣམ་རང་གི་སྲིད་ལ་ཆ་ཕྲན་ཕྱེད་གསུམ། ཕྱི་མཐའ་ནས་ཕྱི་
མཐའི་བར་ལ་ཆ་ཕྲན་བཅུ་དྲུག །ནང་མཐའ་ནས་ནང་མཐའི་བར་ལ་ཆོ་ཕྲན་བཅུ་གཅིག་བྱེད་པའམ།
ཡང་ན་གསེར་སྣམ་མེད་པར་དེའི་གོ་སར་བྲེ་ཕུལ་གྱི་སྟེང་དུ་རྟ་བབས་ཀྱི་གདུང་སྲིད་རྩ་ཕྲན་བཅུ་དྲུག་
-381-



，，，， ,'
) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །།༢༽
པ་གཉིས་གཡས་གཡོན་དུ་ཐལ་མར་བཏང་བ་ནི་རྟ་བབས་ལ་གདུང་ཡོད་པར་འདོད་པའི་ལུགས་སོ། །
དེའི་སྟེང་དུ་ཤར་བུ་དང་རིན་པོ་ཆེ་གཉིས་ཀྱི་སྣམ་བུ། རང་གི་སྲིད་ལ་ཆ་ཕྲན་གསུམ་རེ། ནང་མཐའ་
ནས་ནང་མཐའི་བར་ལ་ཆ་ཕྲན་བཅུ་གཉིས། ཤར་བུ་གཞི་སྔོན་པོ་ལ་རིན་པོ་ཆེ་དཀར་པོ་སྤྱི་བླུགས་
མཆུ་མེད་མགོ་མཇུག་ལྡོག་ནས་བསྒྲིགས་པ་ལྟ་བུ་དང་། རིན་པོ་ཆེ་གཞི་དམར་པོ་ལ་རིན་པོ་ཆེ་ཁ་དོག་
སྣ་ཚོགས་པས་ཕྲ་བཏབ་པ། དེའི་སྟེང་དུ་རྟ་རྨིག་ནི་རང་གི་སྲིད་ལ་ཆ་ཕྲན་ལྔ། ནང་མཐའ་ནས་ནང་
མཐའི་བར་ལ་ཆ་ཕྲན་བརྒྱད། རྟ་རྨིག་ལྗང་གུ། རྟ་རྨིག་ལྟ་བུའི་རི་མོས་མཚན་པ། སྣམ་བུ་འདི་གསུམ་
གྱི་སྲིད་ཀྱི་ཕྱི་མཐའ་ནས་ཕྱི་མཐའི་བར་ལ་ཆ་ཕྲན་བཅོ་བརྒྱད། དེའི་སྟེང་དུ་མུན་སྣམ་འོག་མའི་ཀ་བ་
དཔངས་ཆ་ཕྲན་ཕྱེད་གཉིས། མུན་སྣམ་རང་གི་སྟེང་ངོས་ཀྱི་སྲིད་ཆ་ཕྲན་ཕྱེད་ལྔ་དང་འོག་མ་ལ་ཆ་ཕྲན་
བཞི༑ ནང་མའི་བར་སྟེང་ལ་བདུན་དང་འོག་མ་ལ་བརྒྱད། དེའི་སྟེང་དུ་ཝ་རན་རང་གི་སྲིད་ལ་ཆ་ཕྲན་
ལྔ༑ ནང་མཐའ་ནས་ནང་མཐའི་བར་ལ་ཆ་ཕྲན་དྲུག །ཕྱི་མཐའ་ནས་ཕྱི་མཐའི་བར་ལ་ཆ་ཕྲན་བཅུ་
དྲུག ༑གཞི་སྣ་ཚོགས་པ་དར་ལྕེ་གསུམ་བཅད་ནས་བསྒྲིགས་པ་ལྟ་བུ་འབུར་དུ་དོད་པ། དེའི་སྟེང་དུ་
མུན་སྣམ་འོག་མའི་ཀ་བ་དཔངས་གོང་མཚུངས་ལ་དེའི་ཕྱི་མཐའ་དང་མུན་སྣམ་གོང་མའི་ཀ་བའི་ནང་
ཁ་གདངས་སུ་འོང་བ། མུན་སྣམ་རང་གི་ངོས་སྟེང་ལྟ་ཕན་ཚུན་འབྲེལ་བས་ཕྱི་མཐའ་ནས་ཕྱི་མཐའི་
བར་ལ་ཆ་ཕྲན་བཅུ་བཞི། འོག་གི་སྲིད་ལ་ཆ་ཕྲན་གསུམ། དེའི་སྟེང་དུ་ཤར་བུ་རིན་པོ་ཆེ་རྟ་རྨིག་
གསུམ་གྱི་སྣམ་བུ་གཡས་གཡོན་ཆ་ཕྲན་བཅུ་བཞི། ཁ་དོག་དབྱིབས་སོགས་གོང་མཚུངས། དེའི་སྟེང་
དུ་མདའ་ཡབ་ཀྱི་སྣམ་བུའི་གཡས་གཡོན་དུ་ཆ་ཕྲན་ལྔ་ལྔ་སྟེ་ཕྱི་མཐའི་བར་བཅུ། དེའི་གཡས་གཡོན་
གྱི་སྣེ་མོ་གཉིས་སུ་དཔངས་ཞེང་གཉིས་ཀ་ལ་ཆ་ཕྲན་རེ་ཡོད་པའི་པད་འདབ་ཕྱེད་པའི་དབྱིབས་ཅན་
གྱི་མདའ་ཡབ་གཉིས་གཉིས་ཕྱི་ནང་དུ་བསྒྲིགས་པ། དེའི་ནང་གི་ཆ་ཕྲན་དྲུག་གི་བར་སྟོང་ལ། མདའ་
ཡབ་ཀྱི་སྣམ་བུ་དཀར་པོ་མདའ་ཡབ་དང་དཔངས་མཉམ་དུ་བཏང་བ་སྣམ་བུ་བཅུ་གཅིག་པོ་འདི་ལྔ་པ་
བདུན་པ་གཉིས་ལ་དཔངས་ཆ་ཕྲན་ཕྱེད་གཉིས་རེ་དང་། དགུ་ལ་དཔངས་ཆེ་ཕྲན་རེར་མཉམ་པས་
གཉིས་མཉམ་དགུ་མཉམ་ཞེས་བྱའོ། །སྣམ་བུ་བཅུ་གཅིག་པོ་འདིའི་སྣེ་མོའི་ངོས་ལ་ཆ་ཕྲན་གསུམ་
པའམ་བཞི་རེ་ཡོད་པ་མུན་སྣམ་གོང་མའི་སྟེང་ནས་ཆ་ཕྲན་རེ་སོང་བའི་མཚམས་ན་ནང་གི་སྣམ་བུའི་
སྣེ་རྣམས་ཇི་ལྟར་ཀློག་པའི་སྣམ་བུ་ཆ་ཕྲན་ཕྱེད་པ་རིན་པོ་ཆེ་སྣ་ཚོགས་ཀྱི་ཕྲ་བཏབ་པ་གླང་རྒྱབ་ཀྱི་
འོག་ཏུ་ཁ་དོག་སྣ་ཚོགས་པ་བཀྲ་བའི་བླ་བྲེ་སྲིད་ཆ་ཕྲན་དྲུག །ཞེང་རྟ་བབས་ཀྱི་འོག་རྒྱ་དང་མཉམ་པ།
- 382 -



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
དར་ཤམ་གྱི་ཕྱི་ལ་རིན་པོ་ཆེ་དྲ་བ་དྲ་ཕྱེད་ཉི་ལི་ལི་འཕྱང་བ་རྟ་བབས་ཀྱི་སྟེང་གི་མདའ་ཡབ་ཀྱི་སྣམ་
བུའི་དབུས་སུ་གསེར་གྱི་འཁོར་ལོ་དཔངས་ཞེང་གཉིས་ཀར་ཆ་ཕྲན་གསུམ་རེ་ཡོད་པ་དེའི་གཡས་
གཡོན་དུ་རི་དྭགས་ཕོ་མོ་གསེར་གྱི་མདོག་ཅན་ཉལ་སྟབས་སུ་གནས་པ་མགྲིན་པ་ཕྲ་ཞིང་མིག་འཁོར་
ལོའི་རྩེ་མོར་བལྟ་བ་མགྲིན་པ་དང་བཅས་པའི་དཔངས་ལ་ཆ་ཕྲན་གཅིག །དེའི་མཇུག་མའི་ཕྱི་ལོགས་
ཀྱི་མདའ་ཡབ་ཕྱི་ནང་གཉིས་ཀྱི་ནང་མའི་སྟེང་དུ་སྤྲེའུ་གདུགས་འཛིན་པ་རེ་དང་། ཕྱི་མའི་སྟེང་དུ་གསེར་
གྱི་བུམ་པ་ཞེང་ཆ་ཕྲན་རེ་ནས་ཐོན་པའི་རྒྱལ་མཚན་དང་བ་དན་སྤེལ་ཏེ་བཙུགས་པ། རྟ་རྨིག་གོང་འོག་
གཉིས་ཝ་རནའི་སྣམ་བུའི་སྣེ་གཉིས་རྣམས་སུ་ཡང་རྒྱལ་མཚན་དང་བ་དན་སྤེལ་མ་བཙུགས་ཏེ། རྟ་
བབས་ཀྱི་སྟེང་དུ་རྒྱལ་མཚན་བཅུ་དྲུག་དང་བ་དན་བཅུ་དྲུག་སྟེ་སོ་གཉིས། གདུགས་བརྒྱད་རྣམས་
འབྱུང་ངོ༌། །མུན་སྣམ་གོང་མའི་ཀ་བའི་ངོས་ལ་སེང་གེ་རྨ་བྱ་ངང་པ་མིའམ་ཅི་ཕོ་མོ་བརྩེགས་ནས་
གནས་པ་གདོང་རྡོ་རྭ་ཕྱོགས་སུ་ལྟ་བ། ཀ་རྒྱན་གྱི་ངོས་སེང་གེའི་སྦར་མོ་གཅིག་གླང་པོ་ཆེའི་མགོ་དང་
སྔར་མོ་གཅིག་གསེར་སྣམ་ལ་འཕུར་བ། རྟ་བབས་ཀྱི་གཡས་གཡོན་དུ་གསེར་གྱི་བུམ་པ་དཔངས་
ཞེང་གཉིས་ཀར་སྒོ་ཚད་རེ་ཡོད་པ་ནས་ཐོན་པའི་དཔག་བསམ་གྱི་ཤིང་ཡལ་ག་བདུན་ལྡན་ལ་དབུས་
སུ་ཁྱིམ་བདག་དམར་པོ་མཛོད་དང་ལྡན་པ། མདུན་ངོས་ནས་རིམ་པ་བཞིན་དུ་འཁོར་ལོ་སེར་པོ་
རྩིབས་བརྒྱད་པའམ་བཅུ་གཉིས་པ། གླང་པོ་ཆེ་དཀར་པོ་མཆེ་བ་དྲུག་ལྡན། བུད་མེད་སྔོ་སངས་ལོ་
བཅུ་དྲུག་མ། རྟ་མཆོག་ལྗང་ཁུ། དམག་དཔོན་ནག་པོ་རལ་གྲི་དང་ལྡན་པ། ནོར་བུ་སྔོན་པོ་ཟུར་
བརྒྱད་པ་རྣམས་ཀྱིས་བསྐོར་ཏེ་གནས་པའི་གདོང་ཁྱིམ་བདག་ལ་ལྟ་བ། དེའི་སྟེང་དུ་སྤྲིན་གྱི་སྦུབས་
ནས་ལུས་ཕྱེད་འཐོན་པའི་ལྷའི་བུ་རྣམས་ཀྱིས་མེ་ཏོག་གི་ཕྲེང་བ་བཟུང་ནས་དཀྱིལ་འཁོར་ལ་མེ་ཏོག་
གི་ཆར་འབེབས་པ། དེའི་བར་གྱི་ནམ་མཁའ་ལ་རང་ཕྱོགས་ཀྱི་དེ་བཞིན་གཤེགས་པའི་རྣམ་པ་ཅན་
གྱི་གྲུབ་ཆེན་རེ། དེའི་ཕྱི་ངོས་སུ་སྣ་ཚོགས་རྡོ་རྗེའི་ར་བ་ཟླུམ་པོ་སྲུང་འཁོར་གྱི་ར་བ་ལྟ་བུ། དེའི་ཕྱི་ངོས་
སུ་རྡོ་རྗེའི་མེ་དབང་ལྡན་ནས་བརྩམས་ཏེ་རིམ་པ་དྲུག་ཅུ་རྩ་བཞི་གཡོན་སྐོར་དུ་འཁྱིལ་ཞིང་འབར་བའི་
བསྲུང་བའི་འཁོར་ལོ། །དེའི་ཕྱི་རོལ་ཏུ་གཏུམ་དྲག་ལ་སོགས་པའི་དུར་ཁྲོད་བརྒྱད་དེ། དེ་ཡང་དུར་
ཁྲོད་ཀྱི་སྐད་དོད་ཤྭ་ཤྭ་ན་ཞེས་པ་ལ་ཡི་གེ་ཕྱིས་བསྣན་གྱི་མཚམས་སྦྱར་བས་ས་སྨྲ་པཱ་ན་ཞེས་པ་རོ་
གནས་པར་བྱེད་པའོ། །རོས་གནས་པའི་བྱ་བ་བྱེད་ཚུལ་ནི། རོ་མགོ་མེད་ཀྱིས་འཆག་པ་དང་། འགགས་
ཏེ་དཔྱངས་པས་ནི་ལངས་པ་དང་། འགྱེལ་བས་ནི་ཉལ་བ་དང་། གསལ་ཤིང་ལ་བསྐྱོན་པས་ནི་
-383-



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འདུག་པའི་བྱ་བ་བྱེད་ལ། དེ་ལྟ་བུའི་རོས་སྤྱོད་ལམ་བཞི་བྱེད་པའི་གནས་ནི་དུར་ཁྲོད་དངོས་དང་།
ཤིང་དང་ཞིང་སྐྱོང་སོགས་ནི་དེའི་ཁྱད་པར་གྱི་ཆོས་ཙམ་ཡིན་གསུང་། དུར་ཁྲོད་དེ་རྣམས་ལ་ནཱ་ག་གེ་
སར་ལ་སོགས་པའི་ཤིང་བརྒྱད། རྩ་བར་བརྒྱ་བྱིན་ལ་སོགས་ཕྱོགས་སྐྱོང་བརྒྱད། སྟོད་ཀྱི་ཡལ་གའི་
གསེབ་ནས་འོག་གི་ཕྱོགས་སྐྱོང་གི་བཞོན་པའི་གདོང་ཅན་གྱི་ཞིང་སྐྱོང་བརྒྱད། ཐུགས་རྗེའི་ཆུ་བརྒྱད།
དེ་ལ་གནས་པའི་ཀླུ་བརྒྱད་ནི་ཤར་ཆུར་ནོར་རྒྱས་དཀར་པོ་གདེངས་ཀ་ལ་ཨུཏྤ་ལ་སྔོན་པོས་མཚན་པ།
བྱང་ཆུར་འཇོག་པོ་དམར་པོ་གདེངས་ཀ་ལ་དཔལ་བེའུས་མཚན་པ། ནུབ་ཆུར་ཀ་ཀོ་ཊ་སྔོན་པོ་མགྲིན་
པ་རི་མོ་གསུམ་པ་ཅན། ལྷོ་ཆུར་པདྨ་དཀར་པོ་དབུ་ལ་ཐིག་ལེས་མཚན་པ། དབང་ཆུར་པདྨ་ཆེན་པོ་
དཀར་པོ་དབུ་ལ་རྩེ་གསུམ་གྱིས་མཚན་པ། མེ་ཆུར་མཐའ་ཡས་སྣ་ཚོགས་མདོག་དབུ་ལ་པདྨས་མཚན་
པ༑ སྲིན་ཆུར་རིགས་ལྡན་དཀར་པོ་གདེངས་ཀ་ཟླ་ཕྱེད་ཀྱིས་མཚན་པ། རླུང་ཆུར་དུང་སྐྱོང་སེར་པོ་
དབུ་ལ་ཐིག་ལེས་མཚན་པ། དེ་དག་ཐམས་ཅད་སྟོད་ལྷའི་ལུས་ལ་སྨད་སྦྲུལ་མཇུག་ཏུ་འཁྱིལ་བ་ལག་
པ་གཉིས་ཐལ་མོ་སྦྱར་བའི་དབུས་ན་ཡིད་བཞིན་གྱི་ནོར་བུ་བསྣམས་པ། དེའི་སྟེང་དུ་སྒྲོགས་པ་ལ་
སོགས་པའི་སྤྲིན་བརྒྱད་དམ། ཡང་ན་སྤྲིན་གྱི་བདག་པོ་བརྒྱད་དེ་སྟོད་སྦྲུལ་མགོ་གཅིག་པ་ལ་སྨད་
སྤྲིན་འཁྲིགས་པ་ཆར་གྱི་རྒྱུན་ཅན་ཁ་དོག་སྣ་ཚོགས་པ། ཡང་ན་རང་རང་གི་ཀླུའི་ཁ་དོག་ཅན་འབྲུག་
སྒྲ་སྒྲོག་ཅིང་གློག་འཕྲེང་འཁྱུག་པ་རིན་པོ་ཆེའི་རང་བཞིན་ཅན་ལྷུན་པོ་ལ་སོགས་པའི་རི་བརྒྱད། དེ་ན་
གནས་པའི་མཆོད་རྟེན་བརྒྱད་ནི་ཐམས་ཅད་བྱང་ཆུབ་ཆེན་པོའི་མཆོད་རྟེན་གྱི་དབྱིབས་ལྟ་བུ་ཁ་དོག་
དཀར་པོའམ། ཡང་ན་ཤར་དུ་རྡོ་རྗེ་དཀར་པོ་དཀར་པོ། བྱང་དུ་རྡོ་རྗེ་ནག་པོ་ནག་པོ། ནུབ་ཏུ་རྡོ་རྗེ་
ཆགས་པ་དཀར་པོ། ལྷོར་རྡོ་རྗེ་འདུས་བྱས་སེར་པོ། དབང་ལྡན་དུ་རིན་ཆེན་ཐུགས་རྡོ་རྗེ་དཀར་པོ།
མེར་སྐུ་རྡོ་རྗེ་དམར་པོ། བདེན་བྲལ་དུ་རིན་པོ་ཆེ་རྡོ་རྗེ་ནག་པོ། རླུང་དུ་ཆོས་རྡོ་རྗེ་ལྗང་ཁུ་རྣམས་དང་།
སྒྲུབ་ཐབས་ནས་འབྱུང་བ་ལྟར་གྱི་ཆ་ལུགས་དང་ལྡན་པའི་གྲུབ་ཆེན་བརྒྱད་རྣམས་བསྒོམ་པ་ཡིན་ནོ། །
དམིགས་པ་མེད་པའི་སྙིང་རྗེ་ཆེན་པོའི་བདེ་བ་ཆེན་པོས་རང་བཞིན་བྱང་ཆུབ་ཀྱི་སེམས་ཆེན་པོ། ཤེས་
རབ་ཆེན་པོའི་རང་བཞིན་ཕྱག་རྒྱ་ཆེན་པོའི་ངེས་དོན་གྱི་བཅོམ་ལྡན་འདས་ཧེ་རུ་ཀ་དུར་ཁྲོད་དེ་རྣམས་
སུ་རོལ་བར་གསུངས་པའི་ངེས་དོན་ནི། དེ་ཡང་དུར་ཁྲོད་ཀྱིས་ཆོས་ཀྱི་བདག་མེད། དེ་ན་གནས་པའི་
རོས་གང་ཟག་གི་བདག་མེད། དེ་ཡུལ་བདག་མེད་གཉིས་དང་། རྣམ་པར་བ་པ་དང་། རྣམ་པར་འབུས་
བཤིག་པ་དང་། རྣམ་པར་གནག་པ་དང་། ཀེང་རུས་རྣམས་འཐོར་བ་སོགས་ཀྱིས་མི་སྡུག་པ་དང་། མི་
-384 -



པའ–
( ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
གཙང་བ་དང༌། མི་རྟག་པ་དང་། སྡུག་བསྔལ་བ་རྣམས་བསྒོམ་དགོས་པ་མཚོན་པ་དང་། ཀླུ་རྣམས་
ཀྱིས་སྦྱིན་སོགས་ཕར་ཕྱིན་དང་། དེའི་ལག་པའི་ནོར་བུས་བསྡུ་བའི་དངོས་པོ་བཞི། དེ་གཉིས་ཀྱིས་
འགྲོ་བའི་རེ་བ་སྐོང་བ་མཚོན། གྲུབ་ཆེན་གྱིས་ཉམས་སུ་ལེན་པའི་གང་ཟག་དང་། མཆོད་རྟེན་གྱིས་
ལམ་ཉམས་སུ་བླང་བའི་འབྲས་བུས་ཆོས་སྐུ་མཚོན་ཏེ་ཐེག་པ་ཐུན་མོང་བ་ལྟར་དང་། ཐུན་མོང་མ་ཡིན་
པ་ལྟར་ན་གྲུབ་ཆེན་གྱིས་ལམ་ཉམས་སུ་ལེན་པའི་གང་ཟག་དང་། ཤིང་རྣམས་ཀྱིས་རྩ་དབུ་མ་དང་།
རྩ་བའི་ཕྱོགས་སྐྱོང་གིས་ཐུར་སེལ་གྱི་རླུང་དང། སྟོད་ཀྱི་ཡལ་གའི་གསེབ་ཀྱི་ཞིང་སྐྱོང་གིས་སྲོག་འཛིན་
གྱི་རླུང་དང་སྟེང་གི་སྤྲིན་རྣམས་ཀྱིས་ཀུན་ལྟ་བུའི་བྱང་སེམས་དང་། འོག་གི་མེས་གཏུམ་མོའི་མེ་རྣམས་
མཚོན། གཏུམ་མོའི་མེས་ཀུན་ལྟ་བུའི་བྱང་སེམས་ཞུ་བ་ལས་བྱུང་བའི་ཡས་བབས་དང་མས་བརྟེན་གྱི་
དགའ་བ་བཞི་བཞི་སྟེ་བརྒྱད་ནི་དུར་ཁྲོད་བརྒྱད་ཚན་དུ་ཕྱེ་བ་དེས་མཚོན། རིས་ནི་དགའ་བ་བཞི་པ་
ལྷན་སྐྱེས་ཀྱི་བདེ་བས་སྟོང་ཉིད་རྟོགས་པའི་བདེ་སྟོང་གི་ཡེ་ཤེས་དེ་བདག་འཛིན་སོགས་གཉིས་སྣང་
གི་སྤྲོས་པས་མི་གཡོ་བ་དེ་མཚོན། མཆོད་རྟེན་གྱིས་ནི་དེ་ལྟར་ཉམས་སུ་བླང་བའི་འབྲས་བུ་མི་སློབ་
པའི་ཟུང་འཇུག་ཧེ་རུ་ཀའི་གོ་འཕང་རྣམས་མཚོན། མདོར་ན་ཧེ་རུ་ཀའི་ཐུགས་རྒྱུད་ཀྱི་བདེ་སྟོང་གི་ཡེ་
ཤེས་དེ་དུར་ཁྲོད་ཀྱིས་ངེས་དོན་དེ་རྣམས་བསྟན་པའི་ཕྱིར་དུ་དུར་ཁྲོད་དང་། དེའི་ཁྱད་པར་ཤིང་སོགས་
ལ་དེ་དག་གི་རྣམ་པར་ཤར་བར་མོས་ཏེ་བསྒོམ་པ་ཡིན་ནོ། །
གཉིས་པ་ནང་གི་འཁོར་ལོ་གསལ་གདབ་ཚུལ། ནང་གི་འཁོར་ལོ་བཤད་པ་དང་། ཀ་བ་དང་
སྟེང་གི་ཐོག་འབུབས་ཚུལ་གཉིས། དང་པོ་ནི། དམ་ཚིག་འཁོར་ལོའི་འོག་གཞི་ཐམས་ཅད་ཤར་
དཀར། བྱང་ལྗང་། ནུབ་དམར་བ། ལྷོ་སེར་བ། དབུས་སྔོ་བའི་རྣམ་པ་ཅན་དང་། ཐུགས་འཁོར་གྱི་ལྟེ་
བར་བདེ་ཆེན་གྱི་འཁོར་ལོ་པདྨ་འདབ་མ་བརྒྱད་པ་ཕྱོགས་བཞིའི་འདབ་མ་དམར། མེ་རླུང་སེར།
བདེན་བྲལ་ལྗང་། དབང་ལྡན་ནག །གེ་སར་སེར། ལྟེ་བ་ལྗང་བ། མུ་ཁྱུད་སྔོན་པོ་གྲི་གུག་གི་ཕྲེང་
བས་བསྐོར་བ། དེའི་ཕྱི་མ་གསུང་འཁོར་གྱི་ལྟེ་བར་ཐུགས་འཁོར་སྔོན་པོ་རྩིབས་བརྒྱད་པ་མུ་ཁྱུད་ལ་
རྡོ་རྗེ་སྔོན་པོའི་ཕྲེང་བས་བསྐོར་བ། རྩིབས་རྣམས་ཀྱི་བར་སྟོང་རྣམས་གསུང་འཁོར་གྱི་ལྟེ་བ་ཡིན་པས་
དམར་པོ། དེའི་ཕྱི་ལ་སྐུ་འཁོར་གྱི་ལྟེ་བར་གསུང་འཁོར་དམར་པོ་རྩིབས་བརྒྱད་པའི་མུ་ཁྱུད་ལ་པདྨ་
དམར་པོའི་འཕྲེང་བས་བསྐོར་བ། རྩིབས་ཀྱི་བར་སྟོང་རྣམས་སྐུ་འཁོར་གྱི་ལྟེ་བ་ཡིན་པས་དཀར་པོ།
དེའི་ཕྱི་ལ་དམ་ཚིག་གི་འཁོར་ལོའི་ལྟེ་བར་སྐུ་འཁོར་དཀར་པོ་རྩིབས་བརྒྱད་པའི་མུ་ཁྱུད་ལ་འཁོར་ལོ་
-385



;
，
༄༅) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དཀར་པོའི་ཕྲེང་བས་བསྐོར་བ། རྩིབས་ཀྱི་བར་སྟོང་རྣམས་དམ་ཚིག་འཁོར་ལོའི་ལྟེ་བ་ཡིན་པས་ཤར་
དཀར། བྱང་ལྗང་། ནུབ་དམར། ལྷོ་སེར་པོ། ནང་གི་འཁོར་ལོ་རྣམས་ཀྱི་རྒྱ་ཚད་གྲུབ་ཆེན་ལྔའི་
ལུགས་གུང་བསྒྲིགས་ནས་འདོད་འཇོའི་དགོངས་པ་བཞིན་བྱས་ན། བདེ་ཆེན་འཁོར་ལོའི་ལྟེ་བའི་
ཕྱོགས་གཅིག་ལ་ཆ་ཆུང་ཕྱེད་གཉིས་དང་བཞི་ཆ་པད་འདབ་གེ་སར་དང་བཅས་པ་ལ་ཆ་ཕྲན་ཕྱེད་བཞི།
དེའི་མུ་ཁྱུད་ལ་ཆ་ཕྲན་གཅིག་གི་བཞི་ཆ། འཁོར་ལོ་གསུམ་གྱི་རྩིབས་ལ་ཆ་ཕྲན་གསུམ་གསུམ། །
མུ་ཁྱུད་ལ་ཆ་ཕྲན་ཕྱེད་ཕྱེད་དེ་ཆ་ཕྲན་བཅུ་དྲུག་དེས་རྫོགས་སོ། །འཁོར་ལོ་འདི་རྣམས་གཅིག་སྟེང་དུ་
གཅིག་བརྩིགས་པའི་ཚུལ་གྱིས་ཡོད་པས་དམ་ཚིག་འཁོར་ལོའི་ལྟེ་བ་ཆ་ཕྲན་གཉིས་འཕགས་པའི་
སྟེང་དུ་སྐུ་འཁོར་གྱི་རྩིབས་དང་། མུ་ཁྱུད་རྣམས་དེ་ལས་མཐོ་བ་མིན་པས་ངོས་མཐོང་ཙམ་དང་། སྐུ་
འཁོར་གྱི་ལྟེ་བ་ཆ་ཕྲན་གཅིག་འཕགས་པའི་སྟེང་དུ་གསུང་འཁོར་གྱི་རྩིབས་དང་མུ་ཁྱུད་རྣམས་ངོས་
མཐོང་ཙམ་དང་། གསུང་འཁོར་གྱི་ལྟེ་བ་ཆ་ཕྲན་ཕྱེད་འཕགས་པའི་སྟེང་དུ་ཐུགས་འཁོར་གྱི་རྩིབས་
དང་མུ་ཁྱུད་རྣམས་ངོས་མཐོང་ཙམ་དང་། ཐུགས་འཁོར་གྱི་ལྟེ་བ་ཆ་ཕྲན་གཅིག་གི་བཞི་ཆ་འཕགས་
པའི་བདེ་ཆེན་འཁོར་ལོའི་པདྨ་འདབ་མ་བརྒྱད་པ་དང་མུ་ཁྱུད་རྣམས་ངོས་མཐོང་ཙམ་བྱ། དཔེར་ན་ལྷ་
རྣམས་ཀྱི་སྐུ་ཚད་ཆ་ཆེན་རེ་རེ་གཙོ་འཁོར་ཐམས་ཅད་མཉམ་པས་དམ་ཚིག་འཁོར་ལོའི་ལྷ་རྣམས་ཀྱི་
དབུ་དང་། གཙོ་བོའི་ཞབས་ཐད་དྲངས་སྐུ་འཁོར་གྱི་ལྷ་རྣམས་གཙོ་བོའི་ལྟེ་བའི་ཐད། གསུང་འཁོར་
གྱི་ལྷ་རྣམས་གཙོ་བོའི་སྙིང་ཁ། ཐུགས་འཁོར་གྱི་ལྷ་རྣམས་གཙོ་བོའི་མགྲིན་པ། བདེ་ཆེན་གྱི་འཁོར་
ལོའི་རྣལ་འབྱོར་མ་བཞི་གཙོ་བོའི་དཔྲལ་བ་དང་མཉམ་པའི་ཚོད་ཙམ་ལ་པདྨའི་ཟེའུ་འབྲུ་འཇིགས་
བྱེད་དུས་མཚན་དང་བཅས་པའི་ཆས་གཙོ་བོའི་གཙུག་ཏོར་ལྷག་པའི་དཔངས་ཚད་དུ་ཡོད་དོ། །
གཉིས་པ་ཀ་བ་དང་སྟེང་གི་ཐོག་འབུབས་ཚུལ་ནི། སྐུ་འཁོར་རྩིབས་ཀྱི་བར་སྟོང་ལྟེ་བའི་ཟད་
མཚམས་སུ་ཀ་བ་དཀར་པོ་ཞེང་ལ་སྒོ་ཚད་རེའི་ལྔ་ཆ་རེའམ་ཆ་ཕྲན་རེ། དཔངས་ལ་ཆ་ཕྲན་བཅུ་
གསུམ་ཡོད་པ་བརྒྱད་རེའི་སྟེང་དུ་བྲེ་ཕུལ་གཞུ་ཐུང་གཞུ་རིང་གདུང་འཁོར་དང་བཅས་པ་ལ། ཆ་ཕྲན་
གསུམ་སྟེ་ཆ་ཕྲན་བཅུ་དྲུག་ཡོད་པ་འཁོར་ལོ་དཀར་པོའི་ཕྲེང་བས་མཚན་པ་བཙུགས། དམ་ཚིག་འཁོར་
ལོའི་ཁ་གདངས་ལ་དཔངས་ལ་ཆ་ཕྲན་གཉིས་ཡོད་པའི་ཀ་ཆུང་བྲེ་ཕུལ་གདུང་འཁོར་དང་བཅས་པ་
བཙུགས། ལྕམ་ཕྲན་བཞི་ལྷག་ཙམ་ཕྱི་སྣེ་ལ་ཆུ་སྲིན་མ་ཀ་རའི་ཁ་ཡོད་པ་དམ་ཚིག་འཁོར་ལོའི་གདུང་
ལ་བཀལ་ནང་སྣེ་སྐུ་འཁོར་གྱི་ཀ་བས་འདེགས་པའི་གདུང་ལ་བཀལ། དེའི་སྟེང་དུ་གྲལ་མ་དང་རིན་
- 386 -



(» ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །ས༽
པོ་ཆེའི་འཇིམ་པས་མཉམ་པོར་སྐུ་འཁོར་གྱི་ཐོག་འབུབ་ཅིང་ཆུ་སྲིན་གྱི་ཁ་ནས་རིན་པོ་ཆེའི་དྲ་བ་དྲ་
ཕྱེད་ཉི་ལི་ལི་འཕྱང་བ། གསུང་འཁོར་གྱི་རྩིབས་ཀྱི་བར་སྟོང་ལྟེ་བའི་ཟད་མཚམས་རྣམས་སུ་དཔངས་
ཞིང་སྔར་ལྟ་བུའི་ཀ་བ་དམར་པོ་བྲེ་ཕུལ་གདུང་འཁོར་དང་བཅས་པ་མེ་ཏོག་དམར་པོའི་ཕྲེང་བས་
མཚན་པ་བཙུགས། སྐུ་འཁོར་གྱི་ཁ་གདངས་ལ་དཔངས་ཆ་ཕྲན་གཅིག་ཡོད་པའི་ཀ་ཆུང་བྲེ་ཕུལ་
གདུང་འཁོར་དང་བཅས་པ་ལ་ཕྱམ་སྣེ་ཕྱི་མ་དང་ནང་སྣེ་གསུང་འཁོར་གྱི་ཀ་བས་བཏེག་པའི་གདུང་ལ་
བཀལ་ཏེ་གསུང་འཁོར་གྱི་ཐོག་འབུབས། ཐུགས་འཁོར་གྱི་རྩིབས་ཀྱི་བར་སྟོང་ལྟེ་བའི་ཟད་མཚམས་
རྣམས་སུ་དཔངས་ཞེང་སྔར་ལྟ་བུའི་ཀ་བ་སྔོན་པོ་བྲེ་ཕུལ་གདུང་འཁོར་དང་བཅས་པའི་རྡོ་རྗེ་སྔོན་པོའི་
ཕྲེང་བས་མཚན་པ་བཙུགས། གསུང་འཁོར་གྱི་ཁ་གདངས་ལ་དཔངས་ཆ་ཕྲན་གཅིག་ཡོད་པའི་ཀ་
ཆུང་བྲེ་ཕུལ་གདུང་འཁོར་དང་བཅས་པ་བཙུགས་པ་ལ་ཕྱམ་སྣེ་ཕྱི་མ་དང་ནང་སྣེ་ཐུགས་འཁོར་གྱི་ཀ་
བས་བཏེག་པའི་གདུང་ལ་བཀལ་ཏེ་ཐུགས་འཁོར་གྱི་ཐོག་འབུབས། བདེ་ཆེན་འཁོར་ལོའི་ལྟེ་བ་ཟད་
མཚམས་སུ་ཀ་བ་བརྒྱད་བཙུགས་ནས་དབུས་ཀྱི་རེའུ་མིག་ཟླུམ་པོ་ལ་ཇི་ལྟར་འཚམས་པའི་རྒྱ་ཕིབས་
བྱས་ཀྱང་ཆོག་མོད། དེ་ལྟར་བྱས་ན་གཙོ་བོའི་གོ་ས་དེར་མཚམས་རྣམས་སུ་ཀ་བ་བརྒྱད་འཛོམ་པས་
གཙོ་བོ་བསྒྲིབས་པའི་སྐྱོན་འབྱུང་བས། བདེ་ཆེན་གྱི་འཁོར་ལོ་པདྨ་འདབ་མ་བརྒྱད་པའི་འདབ་མའི་
མཚམས་མུ་ཁྱུད་ཀྱི་སྟེང་དུ་དཔངས་ཞེང་སྔར་ལྟ་བུའི་ཀ་བ་སྔོན་པོ་བྲེ་གདུང་འཁོར་དང་བཅས་པ་གྲི་
གུག་གི་ཕྲེང་བས་མཚན་པ། བདེ་ཆེན་འཁོར་ལོའི་ནང་དུ་གདུང་བཞི་མིག་མངས་རིས་སུ་བཏང་བའི་
ཕྱམ་སྣེ་ཕྱི་མ་བདེ་ཆེན་འཁོར་ལོའི་ཀ་གདུང་ལ་བཀལ་ཞིང་ནང་སྣེ་མིག་མངས་རིས་ཀྱི་རེའུ་མིག་གྲུ་
བཞིར་བཀལ་ཏེ་བདེ་ཆེན་འཁོར་ལོའི་ཐོག་འབུབས། རེའུ་མིག་གྲུ་བཞི་པའི་ཁ་གདངོས་ལ་ཀ་ཆུང་བྲེ་
ཕུལ་དང་བཅས་པ་ལ་དཔངས་སྒོ་ཚད་གཅིག་ཡོད་པའི་སྟེང་དུ་གདུང་བཞི་བསྣོལ་མར་བཏང་། རེའུ་
མིག་གྲུ་བཞི་པའི་ཟུར་བཞིའི་ལྕམ་བཞི་ནང་དུ་ཆ་ཕྲན་ཕྱེད་གཉིས་ཙམ་རེ་ལྷག་པའི་སྟེང་དུ་ཀ་བ་་་་
སེགས་ཁ་ཅན་དཔངས་ཆ་ཕྲན་བདུན་ཡོད་པ་བཞི་བཙུགས་ལ་སྒྲོག་གདུང་བཞི་བཏང་བའི་རྩེ་མོར་
གདུང་ལེབ་ཞེང་ཆ་ཕྲན་གསུམ་དང་དཔངས་སུ་ཆ་ཕྲན་གཅིག་དང་ཆ་ཕྲན་གྱི་བཞི་ཆ་གཅིག་ཡོད་པ་
བཏང་ཀ་བ་སེགས་ཁ་ཅན་གྱི་ཆ་ཕྲན་ལྔའི་མཚམས་ནས་འཕྲེད་གདུང་བསྣོལ་ཕྱམ་ཆུ་སྲིན་གྱི་ཁ་ཡོད་
པ་རེའུ་མིག་གྲུ་བཞི་པའི་ཁ་གདངས་ཀྱི་སྟེང་གི་གདུང་བསྣོལ་མཚམས་ཀྱི་ཟུར་ལ་བཀལ། ཕྱམ་སྣེ་ཕྱི་
མ་ལ་ཆུ་སྲིན་མ་ཀ་རའི་ཁ་ཡོད་པ། རེའུ་མིག་གྲུ་བཞི་པའི་ཁ་གདངས་ཀྱི་གདུང་ལ་བཀལ་ཞིང་། ནང་
- 387 -



（
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྣེ་འཕྲེད་གདུང་དང་ཀ་བ་སེགས་ཁ་ཅན་གདུང་ལེབ་ཅི་རིགས་པར་བཀལ་ཏེ་བཏང་། དེའི་སྟེང་དུ་
གསེར་གྱི་རྒྱ་ཕིབས་ཁང་བུ་བརྩེགས་པའི་དབྱིབས་ལྟ་བུའི་ནང་དུ་འཁོར་ལོ་སྡོམ་པའི་རྩ་བཤད་་་་
ཕྱོགས་མཐུན་གྱི་རྒྱུད་ཀྱི་པོ་ཏི་རྣམས་བཞུགས། དེའི་སྟེང་དུ་རིན་པོ་ཆེ་པདྨ་རཱ་ག་ལས་གྲུབ་པའི་པདྨ་
དམར་པོ་ལྟ་བུའི་ཏོག །དེའི་སྟེང་དུ་ཡིད་བཞིན་གྱི་ནོར་བུ་ཆ་དགུ་པ་སེར་པོའི་ཏོག །དེའི་སྟེང་དུ་རྡོ་རྗེ་
སྔོན་པོ་རྩེ་ལྔ་པའི་ཏོག་སྟེ་འདི་གསུམ་གྱི་དཔངས་ལ་སྒོ་ཚད་གཅིག་སྟེ་ཏོག་གི་རྩེ་ནས་དམ་ཚིག་འཁོར་
ལོའི་འོག་གཞིའི་བར་དུ་ཆ་ཕྲན་སོ་གཉིས་ཡོད་པ། ནང་གི་རྒྱ་དང་མཉམ་པས་རྒྱ་མཉམ་དཔངས་
མཉམ་གྱི་འབུབས་ཚུལ་ལོ། །འདི་ལྟར་བྱས་ན་འོག་གཞི་རྣམས་ཇི་ལྟར་མཐོ་བ་ལྟར་སྟེང་གི་ཐོག་རྣམས་
ཀྱང་ཇེ་མཐོ་ཇེ་མཐོར་སོང་བས་ཤིན་ཏུ་མཛེས་ཤིང་དཀར་ཆ་ཆེ་བ་ཞིག་ཡོད་དེ་འདོད་པ་འཇོ་བའི་
དགོངས་པ་དཔྱིས་ཕྱིན་པ་ཡིན་ནོ། །སྔགས་པ་ལ་གཞལ་ཡས་ཁང་གི་རྣམ་གཞག་ཤེས་པ་ཤིན་ཏུ་གལ་
ཆེ་སྟེ། རྡོ་རྗེ་སློབ་དཔོན་གྱི་མཚན་ཉིད་དུ། དཀྱིལ་འཁོར་བྲི་བའི་ལས་ལ་མཁས། །ཞེས་གཞན་ལ་
དབང་བསྐུར་བ་ལ་དཀྱིལ་འཁོར་ཚད་ལྡན་བྲིས་ནས་སྒྲུབ་ཅིང་མཆོད་ནས་རང་ཉིད་འཇུག་ཅིང་དབང་
བསྐུར་དགོས་ལ། སློབ་མས་དབང་ཐོབ་པ་ལ་ཡང་དཀྱིལ་འཁོར་དུ་འཇུག་དགོས་ཤིང་། ལམ་སྒོམ་
པ་ན་ཡང་དཀྱིལ་འཁོར་གྱི་འཁོར་ལོ་ལ་གསལ་སྣང་བརྟན་པོ་བསྒོམ་དགོས་ལ། མཐར་འཚང་རྒྱ་
བའི་ཚེ་ཡང་རྟེན་བརྟེན་པའི་དཀྱིལ་འཁོར་ཡོངས་སུ་རྫོགས་པའི་རྣམ་པར་འཚང་རྒྱ་བའི་ཕྱིར། དེས་ན་
རྒྱ་བོད་ཀྱི་གྲུབ་ཆེན་རྣམས་ཀྱིས་ཚད་ལ་གཞལ་ནས་གཞལ་ཡས་ཁང་གི་རྣམ་གཞག་ཞིབ་པར་གསུངས།
མན་ངག་འདིའི་བླ་མ་སྲད་རྒྱུད་དཀོན་མཆོག་ཡར་འཕེལ་དགུང་ལོ་བདུན་ཅུ་དོན་གྲངས་ལ་ཕེབས་
པའི་ཚེ་ཡང་
། འཁོར་ལ་འཁྲིད་གཏོང་སྐབས་ཕྱག་འདར་ཕྲི་ལི་ལི་རྩ་འཇག་མ་སོགས་ལ་ཟན་གྱི་
གསེར་སྣམ་སོགས་ཀྱི་རྣམ་པ་བསྐྱོན་ནས་འཁྲིད་པར་མཛད། འཕན་ཡུལ་དུ་རྩ་བའི་བླ་མ་ཉིད་ཀྱིས་
འཁྲིད་གསན་སྐབས་ཀྱང་ས་ཐག་རིང་པོ་ནས་བླངས་ཏེ་བློས་བསླངས་བརྩིགས་ནས་ཞིབ་པར་སྦྱངས་
པ་ཡིན། ཁྱེད་རང་རྣམས་ཀྱང་ཕོ་ཚོད་དང་འོལ་སྤྱི་ཙམ་གྱིས་ཆོག་ཤེས་མ་མཛད་པར། ཐིག་རྩ་དང་
བློས་བསླངས་བརྩིགས་ཤིག་གསུངས། དེ་ནས་རྒྱལ་བ་འཕགས་པ་ལྷ་དང་རྒྱལ་སྲས་རིན་པོ་ཆེ་དཔོན་
སློབ་རྣམས་ཀྱིས་བླ་མའི་གསུང་ལྟར། ལྷ་སའི་ཁྲོམ་ནས་ས་དམར་ཉོས་ཏེ་དཀྱིལ་འཁོར་ཡོངས་རྫོགས་
ཀྱི་བློས་བསླངས་བརྩིགས་ནས། རྩ་བའི་བླ་མ་གདན་དྲངས་ཏེ་ངོ་སྤྲོད་ཞིབ་པར་མཛད་ནས། འདི་ལྟ་
བུ་བྱེད་དགོས་པ་ཡིན། དེ་ལྟར་མ་བྱས་ན། ན་ལེནྡྲའི་ཆོས་རྗེ་བཅོ་བརྒྱད་པ་རྡོ་རྗེ་ཕྲེང་བ་སོགས་
- 388 -
ཆོ



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །ས༽
དཀྱིལ་འཁོར་རྒྱ་མཚོའི་མངའ་བདག་ཏུ་གྲགས་པ་ལ། དགའ་ལྡན་ཁྲི་རིན་པོ་ཆེ་སྦྱིན་པ་རྒྱ་མཚོས་
གཞལ་ཡས་ཁང་གི་ཐིག་རྩ་བློས་བསླངས་ཀྱི་སྐོར་དྲིས་པར་གསུང་རྒྱུ་མ་བྱུང་བས། ཕུའུ་ཁྱོད་ལྟ་བུའི་
དཀྱིལ་འཁོར་རྒྱ་མཚོའི་མངའ་བདག་དང་གསུངས་པ་ལྟར་འོང་བ་ཡིན་གསུངས། །
གཉིས་པ་བརྟེན་པ་ལྷ་གསལ་འདེབས་པ་ལ་གཉིས། གཙོ་བོ་ཡབ་ཡུམ་གསལ་འདེབས་པ་དང་
འཁོར་གྱི་ལྷ་གསལ་འདེབས་པའོ། །དང་པོ་ལ་གཉིས། གསལ་འདེབས་པ་དངོས་དང་ལམ་དང་
འབྲས་བུའི་དག་པ་བསྒོམ་ཚུལ་ལོ། །དང་པོ་ནི། དབུས་ཀྱི་སྣ་ཚོགས་པདྨའི་ལྟེ་བར་ཉི་མའི་དཀྱིལ་
འཁོར་དམར་འཁྱིལ་ལེ་བ་པདྨའི་ལྟེ་བ་དང་མཉམ་པ། དེའི་སྟེང་དུ་འཇིགས་བྱེད་དུས་མཚན་དང་
བཅས་པའི་སྟེང་དུ་རང་ཉིད་འབྲས་བུ་ཧེ་རུ་ཀaཁ་སྦྱོར་བདེ་སྟོང་རོ་ལ་རྟག་ཏུ་རོལ་བའི་ཆོས་ཀྱི་དབྱིངས་
ལས་ནམ་ཡང་འགྱུར་བ་མེད་པའི་སྐུ་མདོག་མཐིང་ནག་བདེན་སྟོང་མཚན་མེད་སྨོན་མེད་མངོན་པར་
འདུ་བྱེད་མེད་པ་བཞིའི་རང་བཞིན་གྱི་ཞལ་བཞི་པ། རྩ་ཞལ་ཆར་སྤྲིན་ལྟར་གནག་པ། གཡོན་ཞལ་
མར་གད་ལྟར་ལྗང་བ། རྒྱབ་ཞལ་བྱུ་རུ་ལྟར་དམར་བ། གཡས་ཞལ་ཡུངས་བ་ལྟར་སེར་བ། དུས་
གསུམ་གྱི་རྣམ་པ་ཐམས་ཅད་གཟིགས་པའི་ཞལ་རེ་རེ་ཡང་སྤྱན་གསུམ་པ། མ་རིག་པ་ལ་སོགས་པའི་
རྟེན་འབྲེལ་ཡན་ལག་བཅུ་གཉིས་འགོག་པའི་ཕྱག་བཅུ་གཉིས་ཏེ། དེ་ཡང་དཔུང་མགོའི་དཀར་ཡོལ་
ཁ་རེ་རེའི་ནང་ནས་གཡས་གཡོན་གྱི་ཕྱག་རྣམས་ཚིགས་མགོ་ཚུད་མཚམས་ནས་གོང་འོག་ཏུ་གྱེས་པ།
དཔྲལ་བར་ཐོད་སྐམ་གྱི་འོག་ཏུ་ཡེ་ཤེས་ལྔའི་རང་བཞིན་གྱི་རྡོ་རྗེ་རྩེ་ལྔ་པའི་ཕྲེང་བ་འཛིན་པ། སྟོང་
ཉིད་རྟོགས་པས་འགྲོ་བ་ཀུན་ཟིལ་གྱིས་གནོན་པ། དེ་རྣམས་སྟོང་ཉིད་ལས་མི་འདའ་བ་མཚོན་པའི་
གཡོན་བསྐུམ་པས་ལས་ཉོན་ཆད་ཙམ་གྱི་མྱང་འདས་སམ་ཞི་མཐའ་གནོན་པའི་དུས་མཚན་མ་དམར་
མོ་གན་རྐྱལ་དུ་བསྐྱེལ་བའི་ནུ་མ་མནན་པ། ཐབས་བདེ་བ་ཆེན་པོའི་ཤེས་རབ་སྟོང་པ་ཉིད་ལ་སྦྱོར་
བའི་བརྡར་ཕྱག་དང་པོ་གཉིས་ཀྱིས་ཡུམ་ལ་འཁྱུད་པའི་གཡས་པས་ཡེ་ཤེས་ལྔའི་རང་བཞིན་མཚོན་
པའི་རྡོ་རྗེ་རྩེ་ལྔ་པ། གཡོན་པས་ཆོས་ཐམས་ཅད་རང་བཞིན་མེད་པའི་སྟོང་པ་ཉིད་མཚོན་པའི་དྲིལ་བུ་
བསྣམས་པ། དེའི་འོག་མ་གཉིས་ཀྱིས་གཏི་མུག་དང་བྲལ་ཏེ་རྣམ་པར་དག་པ་མཚོན་པའི་ཚོགས་
བདག་གླང་པོའི་གཟུགས་སུ་གནས་པའི་པགས་པ་བཤུས་ཏེ་ཕྱག་གཡས་པས་ལག་པ་གཡོན་པ་དང༌།
གཡོན་པས་རྐང་པ་གཡོན་པའི་པགས་པ་སྡིགས་མཛུབ་དང་བཅས་ཏེ་བརྒྱངས་ཏེ་འཛིན་པའི་སྡིགས་
མཛུབ་ཀྱི་རྩེ་གཉིས་སྨིན་མའི་ཐད་སོར་གནས་པ། གཡས་གསུམ་པ་ན་སངས་རྒྱས་ཐམས་ཅད་མཆོག་
- 389 -



ནོ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཏུ་དགའ་བའི་སྒྲས་བསྐུལ་བའི་ཌཱ་མ་རུ། བཞི་པ་ན་སྒོ་གསུམ་གྱི་རྣམ་རྟོག་གཅོད་པའི་དགྲ་སྟ། ལྔ་པ་
ན་མཐར་འཛིན་གྱི་རྣམ་རྟོག་གཅོད་པའི་གྲི་གུག །དྲུག་པ་ན་ཁམས་གསུམ་གྱི་ཉོན་མོངས་པ་འབིགས་
པར་བྱེད་པའི་མདུང་རྩེ་གསུམ་པ་བསྒྲེང་པ། གཡོན་གྱི་ཕྱག་གསུམ་པ་ན་རྡོ་རྗེས་མཚན་པའི་ཁ་ཊཾ་ག་
མཆོད་ཕྱིར་ཐོགས་དང་འབྲེལ་བ་འཛིན་པ། དེ་ཡང་རྩེ་མོར་རྡོ་རྗེ་རྩེ་ལྔ་པ། དེའི་འོག་ཏུ་སྐུ་གསུང་
ཐུགས་གསུམ་མཚོན་པའི་མི་མགོ་སྐམ་པོ་དཀར་པོ། རྙེད་པ་དམར་པོ། རློན་པ་ནག་པོ། དེའི་འོག་ཏུ་
འཕྲིན་ལས་རྣམ་བཞི་མཚོན་པའི་སྣ་ཚོགས་རྡོ་རྗེ། དེའི་འོག་ཏུ་བྱང་ཆུབ་ཀྱི་སེམས་ཀྱི་བདུད་རྩིས་གང་
བའི་བུམ་པ་སེར་པོ་དྲིལ་ཆུང་དང་འཕན་རྩེ་གསུམ་པ་འཕྱང་བ། རྣམ་ཐར་བརྒྱད་མཚོན་པའི་ཡུ་བ་
དཀར་པོ་བརྒྱད་གཞོགས་དང་ལྡན་པས་ཁ་ཊཾ་ག་བྱང་ཆུབ་ཀྱི་སེམས་ཀྱི་བདུད་རྩིའི་རང་བཞིན་ཅན།
བཞི་པ་ན་བདེ་བ་ཆེན་པོའི་ཐོད་པ་སྙིང་ཁྲག་གིས་གང་བ། ལྔ་པ་ན་རང་གཞན་གྱི་རྒྱུད་ཡང་དག་པའི་
ཡེ་ཤེས་ཀྱིས་འཆིང་བའི་ཞགས་པ་རྡོ་རྗེ་ཕྱེད་པས་མཚན་པ། དྲུག་པ་ན་སྒྲིབ་གཉིས་ཟད་པའི་མི་
གནས་པའི་མྱང་འདས་མཚོན་པའི་ཚངས་མགོ་སེར་པོ་གདོང་བཞི་པ། དགེ་རྩ་མཐར་གྱིས་འཕེལ་བ་
མཚོན་པས་རལ་པའི་ཐོར་ཅོག །འཕྲིན་ལས་རྣམ་བཞིས་སེམས་ཅན་གྱི་དོན་བྱེད་པ་མཚོན་པས་སྣ་
ཚོགས་རྡོ་རྗེ། ཆོས་ཀྱི་དབྱིངས་ལས་གཟུགས་སྐུར་བཞེངས་པ་མཚོན་པའི་རྡོ་རྗེ་ནག་པོའི་ཕྲེང་བ་སྟོད་
སྨད་དུ་གནས་པ་གཉིས་ལ་བརྒྱུས་པའི་རྩེ་སོར་ལྔ་པའི་ཚད་ཀྱི་ཐོད་སྐམ་ལྔའི་དབུ་རྒྱན་རྩེ་མོར་རིན་པོ་
ཆེའི་རྩ་ཕྲན་ཅུང་ཟད་འཆང་བ། དབུའི་གཡོན་དུ་ཅུང་ཟད་ཡོ་བའི་བྱང་ཆུབ་ཀྱི་སེམས་འབབ་པ་མཚོན་
པའི་ཟླ་བ་ཕྱེད་པ་འཆང་བ། ལས་འབྲས་མེད་པར་བལྟ་བ་ལ་སོགས་པའི་ལོག་ལྟ་ཀུན་ལས་ལོག་
པའི་ཞལ་རྣམ་པར་འགྱུར་བ། བདུད་བཞི་འཇོམས་པར་མཚོན་པའི་མཆེ་བ་བཞི་གཙིགས་ཤིང་འཇིགས་
སུ་རུང་བ། རྣམ་སྣང་ལ་སོགས་པའི་རིགས་ལྔའི་རང་བཞིན་ཞི་གནས་མི་རྟོག་པའི་ཆ་ལྔ་དང་། སྤྱན་མ་
ལ་སོགས་ཡུམ་བཞིའི་རང་བཞིན་ལྷག་མཐོང་སོ་སོར་རྟོག་པའི་ཆ་བཞི་སྟེ་དགུ་དང་ལྡན་པའི་ཉམས་
དགུ་སྟེ། དེ་ཡང་སྐུ་འགྱིང་སྟབས་སུ་བཞུགས་པས་སྒེག་པ་དང་། ཞབས་འོག་ཏུ་འཇིགས་བྱེད་དང་
དུས་མཚན་མནན་པས་དཔའ་བ་དང་། དཔྲལ་བར་ཁྲོ་གཉེར་ཅུང་ཟད་བསྡུས་པས་མི་སྡུག་པ་སྟེ་སྐུའི་
ཉམས་གསུམ་དང་། ཞལ་བཞད་པའི་རྣམ་ (ཐར་པར་)ཡོད་པས་རྒོད་པ་དང་། མཆེ་བ་བཞི་གཙིགས་
པས་དྲག་ཤུལ་དང༌། ལྗགས་གྱེན་དུ་འདྲིལ་བས་འཇིགས་སུ་རུང་བ་སྟེ་གསུང་གི་ཉམས་གསུམ་དང་།
སྤྱན་པདྨའི་འདབ་མ་ལྟར་དཀྱུས་རིང་བས་སྙིང་རྗེའི་ཉམས་དང་། སྤྱན་གདངས་ཏེ་ཧུར་གྱིས་གཟིགས་
-390-



ར
༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽ …
པས་རྔམས་པའི་ཉམས་དང་། སྤྱན་ཟུར་གྱིས་ཡུམ་ལ་གཟིགས་པས་ཞི་བ་སྟེ་ཉམས་དགུ་དང་ལྡན་པ།
ཆགས་སོགས་ཉོན་མོངས་པ་སྦྱོང་བ་མཚོན་པས་སྟག་ལྤགས་ཀྱི་ཤམ་ཐབས། ཨཱ་ལི་ཀཱ་ལི་ལྔ་བཅུའི་
རང་བཞིན་གྱི་མིའི་རྒྱུ་མ་ལ་བརྒྱུས་པའི་མི་མགོའི་དོ་ཤལ་མགྲིན་པ་ནས་ཞབས་ཀྱི་བརླ་ཕྲ་སྦོམ་གྱི་
མཚམས་སུ་འཕྱང་བ། སྦྱིན་སོགས་ཕར་ཕྱིན་དྲུག་མཚོན་པའི་རིམ་པ་བཞིན་མགུལ་རྒྱན། གདུ་བུ། རྣ་
རྒྱན༑ སྤྱི་བོའི་རུས་པའི་འཁོར་ལོ་རྩིབས་བརྒྱད་པའི་ལྟེ་བར་བཙུགས་པའི་ནོར་བུའི་ཏོག་གི་སྟེང་དུ་རྡོ་
རྗེ་རྩེ་ལྔ་པ་རྫོགས་པས་མཚན་པ། མཆོད་སྤྱིར་ཐོགས་ཏེ་སེ་རལ་ཁ་དང་། ལུས་ཐམས་ཅད་ལ་བྱང་
ཆུབ་ཀྱི་སེམས་ཀྱིས་ཁྱབ་པར་མཚོན་པས་མི་རུས་ཀྱི་ཐལ་བས་ལུས་ཐམས་ཅད་ལ་བྱུགས་པ་སྟེ་ཕྱག་
རྒྱ་དྲུག་དང་ལྡན་པ། དེ་ལྟ་བུའི་ཡབ་ཀྱི་པང་ན་ཡུམ་རྡོ་རྗེ་ཕག་མོ་མངོན་རྟོགས་ནས་འབྱུང་བ་ལྟར་
བསྐྱེད་ལ། དེ་ཡང་ཁྲག་ལ་དགྱེས་པའི་བདེ་བ་ཆེན་པོ་དང་སྟོང་པ་ཉིད་སྦྱོར་བ་ལ་མོས་པ། དེ་ཡང་
འགྲོ་བ་རྣམས་ལ་སྟོན་པར་མཚོན་པའི་ཟླ་མཚན་དང་ལྡན་པ་སྟེ། བྷ་ག་ནས་ཁྲག་གི་རྒྱུན་དམར་ཆིལ་
ཆིལ་འབབ་པ། བྱིན་པ་གཉིས་ཀྱིས་ཡབ་ཀྱི་བརླའི་སྟེང་དུ་ལེགས་པར་འཁྲིལ་བ། ལྷག་མཐོང་སྟེ་
ཡུམ་ཤེར་ཕྱིན་གྱི་རང་བཞིན་དུ་མོས་པར་བྱེད་པའོ། །
གཉིས་པ་ལམ་དང་འབྲས་བུའི་དག་པ་སྒོམ་ཚུལ་ལ་གཉིས། ལམ་གྱི་དག་པ་བསྒོམ་ཚུལ་དང་
འབྲས་བུའི་དག་པ་བསྒོམ་ཚུལ་ལོ། །དང་པོ་ནི། ཡབ་ཡུམ་ཕན་ཚུན་དུ་འཁྱུད་པས་ནི་ཡུལ་ཅན་ལྷན་
སྐྱེས་ཀྱི་བདེ་བ་ཆེན་པོ་དང་། ཡུལ་སྟོང་པ་ཉིད་ངོ་བོ་དབྱེར་མེད་དུ་སྦྱོར་བའི་དོན་དང་། དེ་ལྟ་བུའི་བདེ་
ཆེན་གྱི་ཡེ་ཤེས་འདྲེན་པ་ཡང་ཕྱིའི་རྐྱེན་ཕྱག་རྒྱ་ལ་ལྟོས་དགོས་སོ་ཞེས་གོ་བར་བྱ་བ་དང་། ཡུལ་ཅན་
གྱི་བློ་རང་ག་བས་སྟོང་ཉིད་རྟོགས་པ་རྒྱུད་སྡེ་འོག་མ་མན་ཆད་ལའང་ཡོད་པས་རྟོགས་བྱའི་ཡུལ་སྟོང་
པ་ཉིད་ལ་ཁྱད་པར་མེད་ཀྱང་། རྟོགས་བྱེད་ཀྱི་བློ་ལ་ཁྱད་ཞུགས་པས་ལྷན་སྐྱེས་ཀྱི་བདེ་བས་སྟོང་ཉིད་
རྟོགས་པ་བླ་མེད་ཀྱི་ཁྱད་ཆོས་མཐར་ཐུག་པར་གོ་བར་བྱ་བ་དང་། དབུའི་ཟླ་བས་ཀུན་ལྟ་བུའི་བྱང་
ཆུབ་ཀྱི་སེམས་མཚོན་ཞིང་། དེ་ཉིད་ཕྱིའི་རྐྱེན་ཕྱག་རྒྱ་དང་ནང་གི་རྐྱེན་གཏུམ་མོ་སོགས་ལུས་ལ་གནད་
དུ་བསྣན་པའི་ཐབས་ལ་བརྟེན་ནས་ཞུ་བདེས་ལུས་ཀུན་ལ་ཁྱབ་པ་ནི་ཐལ་ཆེན་གྱིས་ལུས་ཐམས་ཅད་
ལ་བྱུགས་པས་མཚོན། དེ་ལྟར་ཁྱབ་པ་ལས་བྱུང་བས་སེམས་ལྷན་སྐྱེས་ཀྱི་བདེ་བའི་ངོ་བོར་སྐྱེས་པ་ནི་
ཁ་ཊཾ་ག་དང་ཐོད་པས་མཚོན། ལྷན་སྐྱེས་ཀྱི་བདེ་བ་དེའི་ཡུལ་སྟོང་ཉིད་ཤེར་ཕྱིན་གྱི་རང་བཞིན་གྱི་
དྲིལ་བུས་མཚོན། ལྷན་སྐྱེས་ཀྱི་བདེ་བ་དེས་ཡུལ་སྟོང་ཉིད་རྟོགས་པ་ལ་ལྡོག་ཆས་ཕྱེ་ན་རྣམ་ཐར་སྒོ་
- 391-



（) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཞིར་ཡོད་པ་ནི་ཞལ་བཞིས་མཚོན། ལྷན་སྐྱེས་ཀྱི་བདེ་བ་དང་ཡུལ་སྟོང་ཉིད་གཉིས། ཆུ་ལ་ཆུ་བཞག་
པ་བཞིན་དབྱེར་མེད་པའི་བདེ་སྟོང་དབྱེར་མེད་ཀྱི་ཡེ་ཤེས་ནི་ཨཱ་ལི་དང་ཀ་ལིའི་ཐབས་ཤེས་ཀྱིས་
མཚོན། དེ་ལྟ་བུའི་བདེ་སྟོང་དབྱེར་མེད་ཀྱི་ཡེ་ཤེས་དེ་ལ་ལྡོག་ཆས་ཕྱེ་ན་ལམ་དུས་ཀྱི་ཆོས་དབྱིངས་ཡེ་
ཤེས་སོགས་ལྔར་ཡོད་པ་ནི། རྡོ་རྗེ་རྩེ་ལྔ་པས་མཚོན་པ་ཡིན་ནོ། །འོ་ན་དེ་ལྟ་བུའི་བདེ་སྟོང་གི་ཡེ་ཤེས་
དེས་ལམ་དུས་སུ་བྱེད་ལས་ཇི་འདྲ་ཞིག་བྱེད་སྙམ་ན། བསྐྱེད་རིམ་དང་དཔེའི་འོད་གསལ་གྱི་སྐབས་
སུ་ཆགས་སོགས་ཉོན་མོངས་པ་མངོན་གྱུར་མགོ་གནོན་པར་བྱེད། རྫོགས་རིམ་དང་དོན་གྱི་འོད་
གསལ་གྱི་སྐབས་སུ་ཆགས་སོགས་ཉོན་མོངས་པ་ས་བོན་དང་བཅས་པ་སྤོང་བར་བྱེད། རྫོགས་རིམ་
གྱི་སྐབས་སུ་ལུས་ངག་ཡིད་གསུམ་ལ་ཐ་མལ་གྱི་སྣང་ཞེན་རྩ་བ་ནས་སྤོང་བར་བྱེད་དོ། །སངས་རྒྱས་
ཐམས་ཅད་བསྐུལ་ཞིང་སྒོ་གསུམ་གྱི་སྐྱོན་དང་། གཞན་ཡང་མཐར་འཛིན་གྱི་རྣམ་རྟོག་ཁམས་གསུམ་
གྱི་སས་བསྡུས་ཀྱི་ཉོན་མོངས་པ་འཇོམས་པར་བྱེད་པ་ལ་སོགས་པ་རིམ་པ་བཞིན་སྟག་ལྤགས། གླང་
ལྤགས། ཌ་མ་རུ་ལ་སོགས་པ་གཡས་ཀྱི་ཕྱག་མཚན་བཞིས་མཚོན། ཞབས་འོག་ཏུ་འཇིགས་བྱེད་དང་
དུས་མཚན་མནན་པས་ནི་བདེ་སྟོང་དབྱེར་མེད་ཀྱི་ཡེ་ཤེས་དེས་རང་གི་མི་མཐུན་ཕྱོགས་རྟག་ཆད་ཀྱི་
མཐའ་གཉིས་མནན་ནས་མཐའ་བྲལ་དབུ་མའི་སྟོང་ཉིད་རྟོགས་པ་ལས་མི་འདའ་བ་མཚོན། དེས་ནི་
འགྲོ་བ་རྣམས་བློ་སྟོབས་ཀྱིས་ཟིལ་གྱིས་མནོན་པ་ཡང་མཚོན་པ་ཡིན་ནོ། །
གཉིས་པ་འབྲས་བུའི་དག་པ་བསྒོམ་ཚུལ་ནི། དེ་ལྟར་ཉམས་སུ་བླངས་པས་འབྲས་བུ་ཇི་འདྲ་
ཞིག་ཐོབ་སྙམ་ན། མི་སློབ་པའི་ཟུང་འཇུག་ཁ་སྦྱོར་ཡན་ལག་བདུན་ལྡན་གྱི་གོ་འཕང་དང་། སྒྲིབ་བཞི་
བག་ཆགས་དང་བཅས་པ་སྤངས་པས་མི་གནས་པའི་མྱང་འདས་ཐོབ་བོ། །ཞེས་མཚོན་པ་ནི་ཚངས་
མགོ་སེར་པོ་གདོང་བཞི་པ་དང་། མྱང་འདས་དེ་ཡང་ཞི་བ་ཕྱོགས་གཅིག་པ་ལྟ་བུ་མ་ཡིན་པར་ནམ་
མཁའ་ཇི་སྲིད་གནས་ཀྱི་བར་དུ་འོད་གསལ་ལས་གཟུགས་སྐུར་བཞེངས་པ་ནི་ཐོད་སྐམ་དང་། སྤྲུལ་
པའི་སྐུ་ལ་སོགས་པ་རྣམ་པར་རོལ་པ་སྣ་ཚོགས་པས་འཁོར་བར་གནས་ནས་འགྲོ་དོན་མཛད་ཀྱང་
འཁོར་བའི་སྐྱོན་རྟེན་འབྲེལ་ཡན་ལག་བཅུ་གཉིས་ཀྱིས་མ་གོས་ཤིང་སྤངས་པ་ནི་ཕྱག་བཅུ་གཉིས་
དང༑ སྐྱེ་བ་སྔ་ཕྱི་དང་ལས་འབྲས་མེད་པར་བལྟ་བ་ལ་སོགས་པའི་ལོག་ལྟ་ཀུན་ལས་ལོག་པ་ནི་ཞལ་
རྣམ་པར་འགྱུར་བ། ཕྱི་ནང་གི་བདུད་བཞི་འཇོམས་པས་སྤངས་རྟོགས་ཀྱི་ཡོན་ཏན་དང་ལྡན་པ་ནི་
མཆེ་བ་བཞི་གཙིགས་པ། ཡོན་ཏན་དེ་ཡར་ལྡན་དུ་ཡོད་པ་ནི་རལ་པ་གྱེན་དུ་བཅིངས་པ། ཡོན་ཏན་དེ་
-392 -



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
མཐར་ཕྱིན་པས་འབྲས་དུས་ཀྱི་ཡེ་ཤེས་དེ་ལ་ཆོས་དབྱིངས་སོགས་ལྔར་ཡོད་པ་ནི་རྡོ་རྗེ་རྩེ་ལྔ་པའི་ཕྲེང་
བ༑ ཡེ་ཤེས་དེས་ཇི་ལྟ་ཇི་སྙེད་ཀྱི་ཆོས་ཐམས་ཅད་ལག་མཐིལ་དུ་སྐུ་རུ་ར་རློན་པ་བཞག་པ་བཞིན་
གསལ་ལེར་གཟིགས་པ་ནི་སྤྱན་གསུམ། རང་ཉིད་གཟིགས་པ་བཞིན་དུ་གདུལ་བྱའི་ཁམས་དང་བག་
ལ་ཉལ་ཇི་ལྟ་བ་བཞིན་ཞི་རྒྱས་དབང་དྲག་གི་འཕྲིན་ལས་སྣ་ཚོགས་ཀྱི་སྒོ་ནས་འགྲོ་བའི་དོན་མཛད་པ་
ནི་སྣ་ཚོགས་རྡོ་རྗེ། ཕྱིན་དྲུག་གིས་ལམ་ཐམས་ཅད་རྫོགས་པར་མཛད་དེ་འཁོར་བའི་རྒྱ་མཚོའི་ཕ་རོལ་
ཏུ་སོན་པ་ནི་ཕྱག་རྒྱ་དྲུག་གིས་མཚོན་ནོ། །མདོར་ན་ཐེག་པ་གསུམ་གྱི་ཡོན་ཏན་གྱི་རིགས་ཐམས་ཅད་
ཞི་ལྷག་གི་འབྲས་བུར་འདུ་ཞིང་། དེ་ལྟ་བུའི་ཡོན་ཏན་གྱི་རིགས་རྣམས་ཀྱང་བདེ་སྟོང་དབྱེར་མེད་ཀྱི་
ཡེ་ཤེས་ངེས་དོན་གྱི་ཧེ་རུ་ཀར་ཡར་ལྡན་གྱི་ཚུལ་དུ་ཡོད་ལ། རྣམ་སྣང་སོགས་རིགས་ལྔའི་ངོ་བོར་གྱུར་
པ་ཞི་གནས་མི་རྟོག་པའི་ཆ་ལྔ་དང་། སྤྱན་མ་སོགས་ཡུམ་བཞིའི་ངོ་བོར་གྱུར་པ་ལྷག་མཐོང་སོ་སོར་
རྟོགས་པའི་ཆ་བཞི་སྟེ་དགུ་དང་ལྡན་པ་ནི་སྐུ་གསུང་ཐུགས་ཀྱི་ཉམས་དགུས་མཚོན། མདོར་ན་ངེས་
དོན་གྱི་ཧེ་རུ་ཀ་བདེ་སྟོང་དབྱེར་མེད་ཀྱི་ཡེ་ཤེས་དེ་རང་གི་གདུལ་བྱ་ལ་ལམ་དང་འབྲས་བུའི་གནད་དེ་
དག་བསྟན་ནས་རྗེས་སུ་བཟུང་བའི་ཕྱིར་དུ་དྲང་དོན་ལྷ་སྐུ་བཞིན་ལག་གི་རྣམ་པ་ཅན་སྐུ་མདོག་ཕྱག་
མཚན་རྒྱན་ཆ་ལུགས་སྣ་ཚོགས་པར་ཤར་བ་ཞིག་གོ་སྙམ་དུ་བསྒོམ་པ་ནི་དག་པ་དྲན་པའོ། ། །
དེ་ནས་མཁའ་གསང་བྱིན་གྱིས་བརླབས་ཏེ་སྙོམས་འཇུག་གི་དགའ་བ་རྩོམ་པ་ནི་ཡབ་ཀྱི་གསང་
གནས་འོད་དུ་མེར་གྱིས་ཞུ་བ་ལས་ཧཱུྃ་ཡིག་དཀར་པོ་ཞིག་ཏུ་གྱུར། དེ་ཡང་འོད་དུ་ཞུ་བས་ཕྱི་རྟགས་ཀྱི་
རྡོ་རྗེའི་རྣམ་པ་ལ་ནང་རྡོ་རྗེ་དཀར་པོ་རྩེ་ལྔ་པ་རྭ་དབུས་མ་སྦུབས་སྟོང་གི་རྣམ་པ་ཅན་ཞིག་ཏུ་གྱུར།
དེའི་རྩེ་མོར་བྱུ་དམར་པོ་ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་བྱང་སེམས་དཀར་པོ་
འབབ་པའི་ཆ་ལ་དམར་པོ་ཅུང་ཟད་རེ་ཡང་ཡོད་པ་མཚོན་པའི་ནོར་བུ་དམར་པོ་རྩེ་མོ་བུག་པའི་ནང་དུ་
ཐུར་སེལ་གྱི་རླུང་མཚོན་པའི་བྱ་སེར་པོ་མགོ་ནང་དང་མཇུག་ཕྱིར་བསྟན་པ། འོད་ཟེར་སེར་པོ་མཐུག་
པོ་འཕྲོ་བས་བར་མཚམས་མེད་པར་བཀག་པར་བསམ། ཡུམ་གྱི་གསང་གནས་འོད་དུ་མེར་གྱིས་ཞུ་
བ་ལས་ཨཱཙཡིག་དམར་པོ་ཞིག་ཏུ་གྱུར། དེ་ཡང་འོད་དུ་མེར་གྱིས་ཞུ་བ་ལས་ཕྱི་བྷ་གའི་རྣམ་པ་ལ་ནང་
པདྨ་དམར་པོ་འདབ་མ་གསུམ་པ་ཞིག་ཏུ་གྱུར། དེའི་རྩེ་མོར་བྱ་དཀར་པོ་ཞིག་ཐོལ་གྱིས་བྱུང་། དེ་འོད་
དུ་མེར་གྱིས་ཞུ་བ་ལས་བྱང་སེམས་དམར་པོ་འབབ་པའི་ཆ་ལ་དཀར་པོ་ཅུང་ཟད་རེ་ཡང་ཡོད་པ་
མཚོན་པའི་ལྟེ་བ་དཀར་པོ་ཟེའུ་འབྲུ་བུག་པའི་ནང་དུ་ཐུར་སེལ་གྱི་རླུང་མཚོན་པའི་དུ་སེར་པོ་མགོ་ནང་
- 393 -



，
»༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
，
གབ
!
དང་མཇུག་མ་ཕྱིར་བསྟན་པ། འོད་ཟེར་སེར་པོ་འཕྲོ་བས་བར་མཚམས་མེད་པར་བཀག་པ་ཞིག་ཏུ་
གྱུར་པར་བསམ། ཡབ་ཀྱི་སྙིང་ཁ། ལྟེ་བ། མགྲིན་པ། སྤྱི་བོའི་རྩ་འཁོར་གྱི་ཐད་དུ་ཟླ་བ་དང་ཉི་མའི་
དཀྱིལ་འཁོར་མེ་ལོང་གྱེན་དུ་ལངས་པ་ལྟ་བུའི་ངོས་ལ་ཡུམ་གྱི་སྙིང་པོ་དང་ཉེ་སྙིང་། ཡབ་ཀྱི་སྙིང་པོ་
དང་ཉེ་སྙིང་གི་སྔགས་ཕྲེང་རྣམས་ཁ་དོག་དམར་པོ་གཡོན་སྐོར་དུ་གནས་པ་འོད་ཟེར་དམར་པོ་འཕྲོ་བ།
ཡུམ་གྱི་གནས་བཞིར་ཡང་ཉི་མ་དང་ཟླ་བའི་དཀྱིལ་འཁོར། ཡབ་ཡུམ་གྱི་སྙིང་པོ་ཉེ་སྙིང་རྣམས་ཆོ་ག་
བཞིན་དུ་འཁོད། དེ་ནས་ཡབ་ཡུམ་ཕན་ཚུན་དུ་འཁྱུད་པ་དང་། ཙུམ་བྷ་ན་དང་། ཀཱ་རུ་ཎའི་སྦྱོར་བས་
སྙོམས་པར་ཞུགས་པའི་མོས་པ་དང་། སྔགས་རྣམས་ཀྱང་ཕན་ཚུན་ཞལ་སྦྱོར་ཞིང་འོད་ཟེར་དམར་པོ་
ལྕགས་ཀྱུ་ལྟ་བུ་ཕན་ཚུན་དུ་འཁྱུད་པར་བསམ་ལ་སྙོམས་པར་འཇུག་པའི་རྗེས་ཆགས་ཀྱི་མེས་སྤྱི་བོ་
ནས་བྱང་སེམས་ཞུ་བ་བབས་པས་དགའ་བཞི་མོས་པ་ཚུན་ཆད་ཀྱིས་བསྐྱེད་ལ། མཐར་བྱང་ཆུབ་ཀྱི་
སེམས་ནོར་བུའི་རྩེར་སླེབས་པ་ན་ཐུར་སེལ་གྱི་རླུང་མཚོན་པའི་ཡིག་འབྲུ་འོད་ཟེར་དང་བཅས་པས་ཕྱི་
རོལ་ཏུ་འཕོ་མེད་དུ་བཟུང་ནས་སེམས་བདེ་བ་ཆེན་པོ་མི་རྟོག་པའི་འཛིན་སྟངས་འབའ་ཞིག་ཏུ་གྱུར་
གྱིས་གྱུར་པར་བསམ་ལ་བདེ་བའི་ཉམས་ཅི་ཐོན་བྱ། དེ་ནས་དེ་འདྲ་བའི་ལྷན་སྐྱེས་ཀྱི་བདེ་བ་ཆེན་
པོས་ཆོས་ཐམས་ཅད་རྟོག་པས་བཏགས་པ་ཙམ་མ་གཏོགས་རང་བཞིན་གྱིས་གྲུབ་པ་རྡུལ་ཙམ་ཡང་
མེད་པའི་ཚུལ་ལ་ངེས་པ་དྲངས་ཏེ་ཇི་ཙམ་བརྟགས་ཤིང་དཔྱད་ནས་བཙལ་ཀྱང་མ་རྙེད་པར་སྟོང་ཆམ་
གྱིས་སོང་བ་མེད་དགག་གི་དོན་སྤྱི་བློ་ཡུལ་དུ་འཆར་བཅུག་ནས་སྟོང་པའི་ཉམས་ཅི་ཐོན་བྱ། དེ་ལྟ་
བུའི་བདེ་སྟོང་དབྱེར་མེད་ཀྱི་ཡེ་ཤེས་ལ་རྩེ་གཅིག་ཏུ་མཉམ་པར་བཞག་སྟེ་རྟེན་གཞལ་ཡས་ཁང་དང་
བརྟེན་པ་ལྷ་དང་བཅས་པའི་སྣོད་བཅུད་ཐམས་ཅད་བྱང་ཆུབ་ཀྱི་སེམས་བདེ་སྟོང་གི་རྣམ་རོལ་ཏུ་བསྒོམ་
པར་བྱའོ། །
གཉིས་པ་འཁོར་གྱི་ལྷ་གསལ་གདབ་པ་ནི། བདེ་ཆེན་གྱི་འཁོར་ལོའི་པདྨའི་འདབ་མ་ལ་ཤར་
ནས་ཕྱོགས་གཡོན་སྐོར་དུ་མཁའ་འགྲོ་མ་ལ་སོགས་པ་བཞི་སོ་སོར་རྟོག་པའི་ཤེས་རབ་ཀྱིས་དཔྱད་
ཅིང་རེ་རེ་ནས་གསལ་བཏབ་ཏེ། སྔོན་དབང་ཕྱུག་གི་ཆུང་མ་བཞི་འདུལ་བྱེད་ཀྱི་མཱ་མ་ཀཱི་ལ་སོགས་པ་
བཞི་དངོས་ཡིན་སྙམ་དུ་མོས་པ་ཤུགས་དྲག་ཏུ་བྱས་ཏེ་བསྒོམ། མཚམས་བཞིའི་འདབ་མ་ལ་ཟླ་བའི་
དཀྱིལ་འཁོར་སྐྱ་ཁྱིལ་ལེ་བ་རེ་རེའི་སྟེང་དུ་ཐོད་པ་ཕྱི་དཀར་ལ་ནང་དམར་བ་དཔྲལ་བ་གཙོ་བོ་ལ་
བསྟན་པ། དྲི་ཆེན་དྲི་ཆུ། བྱང་སེམས་དཀར་དམར་ཀླད་པ་སྟེ་བདུད་རྩི་ལྔས་གང་བ་བཞི་མེ་ནས་
-394-



(2) ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །ས༽
མཚམས་གཡས་སྐོར་དུ་གསལ་བཏབ། ཐུགས་ཀྱི་འཁོར་ལོའི་ཤར་རྩིབས་པཱུ་ལི་ར་མ་ཡར་ལ་སོགས་
པར་ཕྱོགས་གཡོན་སྐོར་དང་མཚམས་གཡས་སྐོར་དུ་དཔའ་བོ་ཁཎྜ་ཀ་པཱ་ལ་དང་། དཔའ་མོ་རབ་
གཏུམ་མ་ལ་སོགས་པ་རྣམས་སྒྲུབ་ཐབས་ནས་འབྱུང་བ་ལྟར་རེ་རེ་ནས་གསལ་བཏབ་ཅིང་། རྩིབས་
བརྒྱད་པོ་དེ་ལ་ཡང་གནས་དང་ཉེ་བའི་གནས་ཏེ་པཱ་ལི་ར་མ་ལ་སོགས་པ་བརྒྱད་པོ་དེ་དངོས་ཡིན་སྙམ་
པ་དང་། དེ་ན་བཞུགས་པའི་དཔའ་བོ་དང་དཔའ་མོ་རྣམས་ཀྱང་གནས་དེ་རྣམས་ན་བཞུགས་པའི་
སྔོན་ལྷ་བཞི་དང་དྲི་ཟ་བཞི་འདུལ་བྱེད་ཀྱི་དཔའ་བོ་དང་དཔའ་མོ་དངོས་ཡིན་སྙམ་དུ་མོས་པ་ཤུགས་
དྲག་ཏུ་བྱས་ཏེ་བསྒོམ། གསུང་གི་འཁོར་ལོའི་ཤར་རྩིབས་ཀཱ་མ་རཱུ་པ་སྟེ་འདོད་པའི་གཟུགས་ལ་
སོགས་པར་ཕྱོགས་གཡོན་སྐོར་དང་མཚམས་གཡས་སྐོར་དུ་དཔའ་བོ་མྱུ་གུ་ཅན་དང་དཔའ་མོ་ས་སྲུང་
མ་ལ་སོགས་པ་རྣམས་སྒྲུབ་ཐབས་ནས་འབྱུང་བ་བཞིན་རེ་རེ་ནས་གསལ་གདབ་ཅིང་། ཞིང་དང་ཉེ་
བའི་ཞིང་དང་། ཚནྡྲ་ཧ་དང་ཉེ་བའི་ཚནྡོ་ཧ་སྟེ་ཀཱ་མ་རཱུ་པ་ལ་སོགས་པ་བརྒྱད་པོ་དེ་དངོས་ཡིན་སྙམ་པ་
དང༑ དེ་ན་བཞུགས་པའི་དཔའ་བོ་དང་དཔའ་མོ་རྣམས་ཀྱང་གནས་དེ་རྣམས་ན་བཞུགས་པའི་གནོད་
སྦྱིན་བཞི་དང་སྲིན་པོ་བཞི་འདུལ་བྱེད་ཀྱི་དཔའ་བོ་དང་དཔའ་མོ་བརྒྱད་པོ་དེ་དང་དེ་དངོས་ཡིན་སྙམ་
དུ་མོས་པ་ཤུགས་དྲག་ཏུ་བྱས་ཏེ་བསྒོམ། སྐུའི་འཁོར་ལོའི་ཤར་རྩིབས་སྲེ་ཏ་པུ་རི་ལ་སོགས་ཕྱོགས་
གཡོན་སྐོར་དང་མཚམས་གཡས་སྐོར་དུ་དཔའ་བོ་ཆེན་པོ་སྟོབས་པོ་ཆེ་དང་དཔའ་མོ་འཁོར་ལོའི་
ཤུགས་ཅན་མ་ལ་སོགས་པ་རྣམས་སྒྲུབ་ཐབས་ནས་འབྱུང་བ་ལྟར་རེ་རེ་ནས་གསལ་བཏབ་སྟེ།
རྩིབས་བརྒྱད་པོ་དེ་ཡང་འདུ་དང་ཉེ་བའི་འདུ་བ་དང་། དུར་ཁྲོད་དང་ཉེ་བའི་དུར་ཁྲོད་དེ་དྲེ་ཏ་པུ་རི་ལ་
སོགས་པ་བརྒྱད་པོ་དེ་དངོས་ཡིན་སྙམ་པ་དང་། དེ་ན་བཞུགས་པའི་དཔའ་བོ་དང་དཔའ་མོ་རྣམས་
ཀྱང་གནས་དེ་རྣམས་ན་བཞུགས་པའི་སྔོན་ལྷ་མིན་བཞི་དང་ཀླུ་བཞི་འདུལ་བྱེད་ཀྱི་དཔའ་བོ་དང་
དཔའ་མོ་བརྒྱད་པོ་དེ་དང་དེ་དངོས་ཡིན་སྙམ་དུ་མོས་པ་ཤུགས་དྲག་ཏུ་བྱས་ཏེ་བསྒོམ། དེ་ནས་ཤར་སྒོ་
ལ་སོགས་པའི་ཕྱོགས་གཡོན་སྐོར་དང་མཚམས་གཡས་སྐོར་དུ་སྒོ་མཚམས་མ་བརྒྱད་སྒྲུབ་ཐབས་
ནས་འབྱུང་བ་བཞིན་རེ་རེ་ནས་གསལ་བཏབ་ཅིང་སྒོ་བཞི་དང་མཚམས་བཞི་ཡང་འཐུང་གཅོད་དང་ཉེ་
བའི་འཐུང་གཅོད། གྲོང་མཐའ་དང་ཉེ་བའི་གྲོང་མཐའ་བརྒྱད་པོ་དངོས་ཡིན་སྙམ་པ་དང་། སྒོ་
མཚམས་མ་བརྒྱད་ཀྱང་གནས་དེ་རྣམས་ན་གནས་པའི་སྔོན་ཕྲ་མེན་མ་བཞི་དང་མིའམ་ཅི་མོ་བཞི་
འདུལ་བྱེད་ཀྱི་ཁྲོ་བོ་འཇིག་རྟེན་གསུམ་རྒྱལ་དང་ལྷ་མོ་གོ་རཱི་ལ་སོགས་པ་བརྒྱད་པོ་དེ་དང་དེ་དངོས་
-395 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཡིན་སྙམ་དུ་མོས་པ་ཤུགས་དྲག་ཏུ་བྱས་ཏེ་བསྒོམ་པར་བྱའོ། །དེ་ཡང་ཁུ་གདོང་མ་སོགས་ཀྱི་དབུ་རིལ་
པོ་ཁྲ་ཏ་སོགས་ཀྱི་གདོང་པ་མ་ཡིན་པར་མཆུ་ཙམ་ཞིག་སྲོག་ཆགས་དེ་དག་གི་རྣམ་པ་ཅན་དུ་བསྒོམ་པ་
ཡིན་ནོ་གསུངས། །
གསུམ་པ་དག་པ་དྲན་ཞིང་ལུས་དཀྱིལ་བསྒོམ་པའི་ཚུལ་ལ་གཉིས། ཕྱོགས་མཐུན་གྱི་དག་པ་
དྲན་པ་དང་། ལུས་དཀྱིལ་བསྒོམ་ཚུལ་ལོ། །དང་པོ་ལ་གཉིས། དབང་པོ་རྣོན་པོས་བསྒོམ་ཚུལ་དང་
རྟུལ་པོས་བསྒོམ་ཚུལ་ལོ། །དང་པོ་ནི། དེ་ནས་སྔར་བཤད་པའི་མཁའ་གསང་བྱིན་གྱིས་བརླབ་པ་དང་།
གནས་བཞིར་སྔགས་འཁོར་བཀོད་པ་རྣམས་འདིར་ཡང་དྲན་པར་བྱས། སྙོམས་པར་འཇུག་པའི་རྗེས་
ཆགས་ཀྱི་མེས་བྱང་སེམས་ཞུ་བས་དགའ་བཞི་རིམ་གྱིས་དྲངས་པའི་མཐར་ལྷན་སྐྱེས་ཀྱི་བདེ་བས་
ཆོས་ཅན་བྱང་ཕྱོགས་སོ་བདུན་རང་བཞིན་མེད་པར་མངོན་སུམ་དུ་རྟོགས་པའི་བདེ་སྟོང་དབྱེར་མེད་ཀྱི་
ཡེ་ཤེས་ལ་ངོ་བོའི་སྒོ་ནས་དབྱེ་བ་མེད་ཀྱང་དམིགས་པ་དང་བྱེད་ལས་ཀྱི་སྒོ་ནས་ལྡོག་ཆས་ཕྱེ་བས་
བྱང་ཕྱོགས་སོ་བདུན་པོ་ལྷ་སོ་བདུན་དུ་ཤར་བའོ་སྙམ་དུ་བསྒོམ་པར་བྱའོ། །
གཉིས་པ་ནི་སྒྲུབ་ཐབས་ནས་འབྱུང་བ་ལྟར་དམིགས་རྣམ་མི་མཐུན་པའི་དྲན་པ་ཉེར་གཞག་
སོགས་སོ་བདུན་པོ་དེ་ལྷ་མོ་སོ་བདུན་པོ་དེ་དང་དེར་ཤར་བའོ་སྙམ་དུ་རེ་རེ་ནས་བསྒོམ་པར་བྱའོ། །འོ་
ན་ཡང་དག་སྤོང་བ་བཞི་གཞན་རྣམས་ལས་འབྱུང་བ་དང་མི་མཐུན་པར་འདིར་མཐའ་མར་འབྱུང་བ་ཇི་
ལྟར་ཡིན་སྙམ་ན། དེའི་རྒྱུ་མཚན་ནི་བྱང་ཕྱོགས་སྔ་མ་རྣམས་ཀྱིས་མི་མཐུན་ཕྱོགས་སྤོང་བ་དང་མཐུན་
རྐྱེན་སྒྲུབ་པ་རྣམས་ཧེ་རུ་ཀ་མ་ཐོབ་ཀྱི་བར་དུ་བྱ་དགོས་སོ་ཞེས་ཤེས་པའི་ཆེད་ཡིན་ནོ། །འོ་ན་དག་བྱ་
ལྷ་རེ་གཉིས་ཡོད་པ་ལ་དག་བྱེད་སོ་བདུན་ལས་མ་བྱུང་བ་ཇི་ལྟར་ཡིན་སྙམ་ན། དེ་ནི་དག་བྱ་ལྷ་ཡབ་
ཡུམ་ཟུང་རེ་དང་དག་བྱེད་རེ་སྦྱོར་བ་ཡིན་ལ། སྦྱོར་ཚུལ་ཡང་དག་པའི་ཏིང་ངེ་འཛིན་ཧེ་རུ་ཀ་དང་སྦྱར་
བའི་ཤུགས་ཀྱིས་དག་བྱེད་སྔ་མ་རྣམས་ཀྱང་དཔའ་བོ་དང་སྦྱོར་བ་དོན་གྱིས་འགྲུབ་ཅིང་། དེས་ཡང་
དག་པའི་ཏིང་ངེ་འཛིན་ཕག་མོ་དང་སྦྱོར་བ་ཡང་དོན་གྱིས་འགྲུབ། དག་པ་འདི་དག་ནི་ཡབ་ཡུམ་ཐུན་
མོང་གི་དག་པའོ། །
གཉིས་པ་ལུས་དཀྱིལ་བསྒོམ་ཚུལ་ལ་གཉིས། ལུས་རགས་པ་རྟེན་གྱི་དཀྱིལ་འཁོར་དུ་བསྒོམ་
ཚུལ་དང་། ཕྲ་བ་རྩ་དང་ཁམས་བརྟེན་པའི་དཀྱིལ་འཁོར་དུ་བསྒོམ་ཚུལ་ལོ། །དང་པོ་ནི། སྔར་གྱི་ཕྱི་
དཀྱིལ་བསྒོམ་པའི་རྒྱུན་བསྡུས་ཏེ་དེའི་འོག་ཏུ་ལུས་དཀྱིལ་སྒོམ་པ་ཡང་མིན་ལ། ཕྱི་དཀྱིལ་གྱི་ནང་དུ་
-396-



(ཙ)༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
འབོ་ནང་དུ་བྲེ་བཅུག་པ་ལྟར་སྒོམ་པ་ཡང་མིན་ནོ། །འོ་ན་ཇི་ལྟར་སྒོམ་པ་ཡིན་ཞེ་ན། སྔར་བསྒོམས་
པའི་ཕྱི་དཀྱིལ་གྱི་ཆ་དེ་དང་དེ་རྣམས་དང་རང་གི་ལུས་ཀྱི་ཆ་དེ་དང་དེ་རྣམས་ཚོགས་པ་ལས་ཕྱི་དཀྱིལ་
གྱི་རྒྱུན་དེ་དང་དེས་ལྷན་ཅིག་བྱེད་རྐྱེན་དང་། རང་གི་ལུས་ཀྱི་ཆ་དེ་དང་དེས་ཉེར་ལེན་བྱས་པ་ལས་
སྐད་ཅིག་གཉིས་པར་རང་གི་ལུས་ཀྱི་ཆ་དེ་དང་དེ་ལུས་དཀྱིལ་གྱི་གཞལ་ཡས་ཁང་གི་ཆ་དེ་དང་དེར་
གྱུར་པར་བསམ་པ་ཡིན་ཏེ། དཔེར་ན་སྣམ་བུ་དཀར་པོ་དང་རྒྱ་སྐྱེགས་ཕྲད་པ་ན་སྣམ་བུ་སྐད་ཅིག་སྔ་
མས་ཉེར་ལེན་དང་། རྒྱ་སྐྱེགས་སྐད་ཅིག་ཕྱི་མས་ལྷན་ཅིག་བྱེད་རྐྱེན་བྱས་པ་ལས་སྐད་ཅིག་གཉིས་
པར་སྣམ་བུ་རྒྱ་ཚོས་ཅན་དུ་འགྱུར་བ་བཞིན་ནོ། །དེ་ཡང་རེ་རེ་ནས་གསལ་འདེབས་པ་ནི། རང་གི་
རྐང་པ་གཉིས་བསྒྲད་པ་གཞུའི་དབྱིབས་སུ་ཡོད་པ་དེ་ལས་རང་འདྲ་གཉིས་པ་ཞིག་ཆད་དེ། སྔར་
བསྒོམས་པའི་ཕྱི་དཀྱིལ་གྱི་རླུང་གི་རྒྱུན་གྱིས་རླུང་གི་དཀྱིལ་འཁོར་དང་ཚོགས་པ་ལས་རང་གི་ལུས་ཀྱི་
ཆ་དེས་ཉེར་ལེན་དང་། ཕྱི་དཀྱིལ་གྱི་རླུང་དཀྱིལ་གྱིས་ལྷན་ཅིག་བྱེད་རྐྱེན་བྱས་པ་ལས་སྐད་ཅིག་
གཉིས་པར་རང་གི་ལུས་ཀྱི་ཆ་དེ་ལུས་དཀྱིལ་གྱི་རླུང་དཀྱིལ་དུ་འགྱུར་བ་ཡིན་ལ། དེས་གཞན་རྣམས་
ལའང་རིགས་འགྲེ། དེ་བཞིན་དུ་རྐང་བརྒྱད་ལས་ཀ་བ་བརྒྱད་ཅེས་པའི་སྐབས་སུ་ཡང་རང་གི་རྐང་
པའི་རྐང་བཞི་དང་རྩ་ཕྱག་གི་རྐང་བཞི་སྟེ་བརྒྱད་ལས་རང་འདྲ་གཉིས་པ་ཞིག་ཆད་ནས་སྔར་བསྒོམས་
པའི་ཕྱི་དཀྱིལ་གྱི་ཀ་བ་བརྒྱད་དང་ཚོགས་པ་ན་དེས་ལྷན་ཅིག་བྱེད་རྐྱེན་དང་། རང་གི་ལུས་ཀྱི་ཆ་དེས་
ཉེར་ལེན་བྱས་པ་ལས་སྐད་ཅིག་གཉིས་པར་རང་གི་ལུས་ཀྱི་ཆ་དེས་ལུས་དཀྱིལ་གྱི་ཀ་བ་བརྒྱད་དུ་
གྱུར་པར་བསམ་པ་ཡིན་ནོ། ། །
གཉིས་པ་ཕྲ་བ་རྩ་དང་ཁམས་བརྟེན་པའི་དཀྱིལ་འཁོར་དུ་བསྒོམ་པ་ལ་གསུམ། གཙོ་བོ་ཡབ་
ཡུམ་སོགས་བདེ་ཆེན་གྱི་འཁོར་ལོའི་ལུས་དཀྱིལ་བསྒོམ་པ། དཔའ་བོ་ཉེར་བཞིའི་ལུས་དཀྱིལ་བསྒོམ་
པ༑ སྒོ་མཚམས་མ་བརྒྱད་ཀྱི་ལུས་དཀྱིལ་བསྒོམ་པའོ། །དང་པོ་ནི། རང་གི་སྙིང་ཁའི་རྩ་འཁོར་གྱི་
དབུས་ཀྱི་དྷུ་ཏཱིའི་ནང་གི་དཔྱིད་མི་ཤིགས་པའི་ཐིག་ལེ་དཀར་པོ་ཤིན་ཏུ་ཕྲ་བ་ཧཱུཾ་ཡིག་གི་གཟུགས་
ཡུངས་ཀར་སྦོམ་པོའི་ཚད་ཙམ་དུ་གནས་པ་དེ་འོད་དུ་མེར་གྱིས་ཞུ་བ་ལས། ཡབ་ཧེ་རུ་ཀ་སྒྲུབ་ཐབས་
ནས་འབྱུང་བ་ལྟར་གྱི་ཞལ་ཕྱག་ཡོངས་རྫོགས་ཡུངས་ཀར་སྦོམ་པོའི་ཚད་ཙམ་མི་ཤིགས་པའི་ཐིག་ལེ་
དཀར་པོ་དང་ངོ་བོ་དབྱེར་མེད་དུ་བྱས་ནས་བསྒོམ། ལྟེ་བའི་རྩ་འཁོར་གྱི་ནང་གི་ཕག་མོ་ཏི་ལ་ཀ་ཞེས་
པའི་སྒྲས་བསྟན་པའི་དམར་ཆ་གཏུམ་མོའི་མེའི་ཨ་ཐུང་ཤད་ཀྱི་གཟུགས་ཅན་དུ་གནས་པ་འོད་དུ་མེར་
- 397 -



དུ } ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གྱིས་ཞུ་བ་ལས། ཡུམ་རྡོ་རྗེ་ཕག་མོ་དམར་མོ་ཡུངས་དཀར་སྦོམ་པོའི་ཚད་ཙམ། ཐིག་ལེ་དེ་དང་ངོ་བོ་
དབྱེར་མེད་དུ་བྱས་ནས་གནས་དེར་བསྐྱེད་དེ་སྙིང་ཁར་བྱོན་ནས་ཡབ་དང་འཁྱུད་པས་ནི་དཔྱིད་དང་
ཐིག་ལེའི་ངོ་བོ་གཉིས་སྙིང་ཁར་ཕྲད་ནས་སྙོམས་པར་འཇུག་པར་མཚོན་པའོ། །དེ་ནས་སྙིང་ཁའི་ཤར་
གྱི་རྩ་འདབ་གསུམ་སྐོར་མ། བྱང་གི་གཏུམ་མོ། ནུབ་ཀྱི་ཁྱིམ་མ། ལྷོའི་འདོད་མ་སྟེ་བཞི་འོད་དུ་མེར་
གྱིས་ཞུ་བ་ལས་གཟུགས་ཅན་མཁའ་འགྲོ་མ་སོགས་བཞི་རྩ་ཁམས་དེ་དང་དེ་རྣམས་དང་ངོ་བོ་དབྱེར་
མེད་དུ་བྱས་ནས་བསྒོམ། དེ་ནས་ཤར་ལྷོ་ལ་སོགས་པའི་མཆོད་པ་བཞིའི་རྩ་འདབ་བཞི་འོད་དུ་མེར་
གྱིས་ཞུ་བ་ལས། བདུད་རྩི་ལྔས་བཀང་བའི་ཐོད་པ་བཞི་རྩ་ཁམས་དེ་བཞི་དང་ངོ་བོ་དབྱེར་མེད་དུ་
བྱས་ནས་བསྒོམ། རང་གི་སྤྱི་བོ། ཕྱགཅུས། ནུ་མ་ག
གཉིས་པ་ནི། རང་གི་སྤྱི་བོ། སྤྱི་གཙུག །རྣ་བ་གཡས། ལྟག་པ། རྣ་བ་གཡོན། སྨིན་མཚམས།
མིག་གཉིས། ཕྲག་པ་གཉིས། མཆན་ཁུང་གཉིས། ནུ་མ་གཉིས། ལྟེ་བ། སྣ་རྩེ། ཁའམ་ལྕེའི་རྩ་བ།
མགྲིན་པ། སྙིང་ཁ། འབྲས་བུ་གཉིས། རྟགས་ཀྱི་ལམ། བཤང་ལམ། བརླ་གཉིས། བྱིན་པ་གཉིས།
སོར་མོ་བཅུ་དྲུག །བོལ་གོང་གཉིས། མཐེ་བོང་བཞི། པུས་མོ་གཉིས་ཏེ་གནས་ཉེར་བཞིར་རིམ་པ་
བཞིན་དུ། པཱ། ཛཱ། ཨོ། ཨ། གོ། རྭ། དེ། མཱ། ཀ །ཨོ། ཏྲི། ཀོ། ཀ །ལ། ཀཱ། ཧི། པྲ། གྲི། སོ། སུ།
ན༑ སི། མ། ཀུ་རྣམས་ཐིག་ལེས་བརྒྱན་པ་དང་པོ་བརྒྱད་ཁ་དོག་སྔོན་པོ། བར་པ་བརྒྱད་དམར་པོ།
མཐའ་མ་བརྒྱད་དཀར་པོ་རྣམས་སུ་ཐོལ་གྱིས་བྱུང་། དེ་རྣམས་འོད་དུ་མེར་གྱིས་ཞུ་བ་ལས་གནས་སོ་
སོར་མུ་ཁྱུད་ལྟ་བུའི་འཁོར་ལོ་ཟླུམ་པོ་དེའི་ནང་དུ་རྩིབས་ཉེར་བཞི་ཕྱི་དཀྱིལ་གྱི་འཁོར་ལོའི་རྩིབས་ཀྱི་
དབྱིབས་ལྟ་བུ་རང་དང་སྐྱེད་བྱེད་ཀྱི་ཡིག་འབྲུ་དང་ཁ་དོག་མཚུངས་པ་རྩིབས་ཤུན་དང་ལྡན་པ། །
རྩིབས་ཤུན་ལས་ཅུང་ཟད་དམའ་བ་ནང་ཁོང་སྟོང་ཌ་མ་རུ་ཕྱེད་པ་ཁ་གྱེན་དུ་བསྟན་པ་ལྟ་བུའི་རྩིབས་
ཉེར་བཞི་ཕྱི་དཀྱིལ་གྱི་ཡུལ་ཉེར་བཞི་པོ་དེ་རྣམས་དང་ངོ་བོ་དབྱེར་མེད་དུ་བསྐྱེད་པ་ནི་གནས་ཀྱི་དོན་
དུ་ཡིན་ལ། ལྷ་རྣམས་རྩིབས་སོ་སོའི་ཁོང་སྟོང་གི་ནང་དུ་ཞལ་ནང་དུ་བསྟན་ནས་འཁོད་པ་ཡིན་
གསུང་། དེ་ན་གནས་པའི་ལྷ་ནི་སྐུ་མཚམས་པཱུ་ལི་ར་མ་ལ་ཡར་གནས་པའི་རྩ་ནང་གི་ཁམས་དང་རྩ་
མི་ཕྱེད་མ་ཁམས་སོ་དང་སེན་མོ་འབབ་པ་གཉིས་འོད་དུ་མེར་གྱིས་ཞུ་བ་ལས་ཁཎྜ་ཀ་པཱ་ལ་དང་རབ་
གཏུམ་མ་གཉིས་རྩ་ཁམས་དེ་དང་དེ་ཉིད་དང་ངོ་བོ་དབྱེར་མེད་དུ་བྱས་ནས་བསྒོམ། དེ་བཞིན་དུ་སྤྱི་
གཙུག་ཛཱ་ལན་རར་གནས་པའི་རྩ་ནང་གི་ཁམས་དང་རྩ་ཕྲ་གཟུགས་མ་ཁམས་སྐྲ་དང་བ་སྤུ་འབབ་པ་
- 398 -



༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
གཉིས་འོད་དུ་མེར་གྱིས་ཞུ་བ་ལས་མཧཱ་ཀཾ་ཀ་ལ་དང་གཏུམ་མིག་མ་གཉིས། X རྣ་བ་གཡས་པ་ཨོ་
ཌི་ཡ་ནར་གནས་པའི་རྩ་ནང་གི་ཁམས་རྩ་རྩེ་པ་མ་ཁམས་པགས་པ་དང་དྲི་འབབ་པ་གཉིས་འོད་དུ་
མེར་གྱིས་ཞུ་བ་ལས་ཀཾ་ཀ་ལ་དང་འོད་ལྡན་མ་གཉིས། X ལྟག་པ་ཨཅུ་ཏར་གནས་པའི་རྩ་ནང་གི་
ཁམས་དང་རྩ་གཡོན་པ་མ་ཁམས་ཤ་འབབ་པ་གཉིས་འོད་དུ་མེར་གྱིས་ཞུ་བ་ལས་མཆེ་བ་རྣམ་པར་
གཙིགས་པ་དང་སྣ་ཅན་མ་རྩ་ཁམས་དེ་དང་དེ་དག་དང་ངོ་བོ་དབྱེར་མེད་དུ་བྱས་ཏེ་བསྒོམ་པ་སྟེ་
གནས་སོ། །དེ་བཞིན་དུ་རྣ་བ་གཡོན་པ་གོ་དཱ་ཝ་རིར་གནས་པའི་རྩ་ནང་གི་ཁམས་དང་རྩ་ཐུང་ངུ་མ་
ཁམས་རྒྱུས་པ་འབབ་པ་གཉིས། འོད་དུ་མེར་གྱིས་ཞུ་བ་ལས་སུ་རཱ་བཱི་རི་ན་དང་དཔའ་བོའི་བློ་ཅན་མ་
གཉིས།« སྨིན་མཚམས་ར་མེ་ཤྭ་རིར་གནས་པའི་རྩ་ནང་གི་ཁམས་དང་རྩ་རུས་སྦལ་སྐྱེས་མ་ཁམས་
རུས་པ་འབབ་པ་གཉིས་འོད་དུ་མེར་གྱིས་ཞུ་བ་ལས་འོད་དཔག་མེད་དང་ཁརྦ་རི་གཉིས།× མིག་
གཉིས་དེ་ཝི་ཀོ་ཊིར་གནས་པའི་རྩ་ནང་གི་ཁམས་དང་རྩ་བསྒོམ་པ་མ་ཁམས་མཆིན་པ་འབབ་པ་
གཉིས་འོད་དུ་མེར་གྱིས་ཞུ་བ་ལས་རྡོ་རྗེའི་འོད་དང་ལངྐའི་དབང་ཕྱུག་མ་གཉིས། X ཕྲག་པ་གཉིས་
མཱ་ལ་ཝར་གནས་པའི་རྩ་ནང་གི་ཁམས་དང་རྩ་དབང་མོ་ཁམས་རྐང་འབབ་པ་གཉིས། རྡོ་རྗེའི་
སྐུ་དང་ཤིང་གྲིབ་མ་རྩ་ཁམས་དེ་རྣམས་དང་ངོ་བོ་དབྱེར་མེད་དུ་བྱས་ནས་བསྒོམ་པ་ནི་ཉེ་བའི་གནས་
ཏེ་ཐུགས་ཀྱི་འཁོར་ལོའི་ལྷ་རྣམས་སྐུ་མདོག་སྔོན་པོ། དེ་བཞིན་དུ་མཆན་ཁུང་གཉིས་ཀཱ་མ་རུ་པར་
གནས་པའི་རྩ་ནང་གི་ཁམས་དང་རྩ་སྐྱོན་ལྡན་མ་ཁམས་མིག་འབབ་པ་གཉིས་འོད་དུ་མེར་གྱིས་ཞུ་བ་
ལས་མྱུ་གུ་ཅན་དང་ས་སྲུང་མ། ནུ་མ་གཉིས་ཨོ་ཊིར་གནས་པའི་རྩ་ནང་གི་ཁམས་དང་རྩ་མཇུག་མ་
ཁམས་མཁྲིས་པ་འབབ་པ་གཉིས་འོད་དུ་མེར་གྱིས་ཞུ་བ་ལས་རལ་པ་ཅན་དང་འཇིགས་བྱེད་ཆེན་མོ་
བསྐྱེད་དེ་ཞིང་ངོ༌། །ལྟེ་བ་ཏྲི་ཤ་ཀུ་ནེར་གནས་པའི་རྩ་ནང་གི་ཁམས་དང་རྩ་མ་མོ་ཁམས་གློ་བ་འབབ་
པ་གཉིས་འོད་དུ་མེར་གྱིས་ཞུ་བ་ལས། དཔའ་བོ་ཆེན་པོ་དང་རླུང་གི་ཤུགས་ཅན་མ། སྣ་རྩེ་ཀོ་ས་ལར་
གནས་པའི་རྩ་ནང་གི་ཁམས་དང་རྩ་མ་ཚན་མོ་ཁམས་རྒྱུ་མ་འབབ་པ་གཉིས་འོད་དུ་མེར་གྱིས་ཞུ་བ་
ལས་རྡོ་རྗེ་ཧཱུྃ་མཛད་དང་ཆང་འཐུང་མ་གཉིས་བསྐྱེད་དེ་ཉེ་བའི་ཞིང་ངོ༌། །ཁ་ཀ་ལིང་ཀར་གནས་པའི་རྩ་
ནང་གི་ཁམས་དང་རྩ་བསིལ་སྦྱིན་མ་ཁམས་ངོས་ཀྱི་ཆུ་རྒྱུས་འབབ་པ་གཉིས་འོད་དུ་མེར་གྱིས་ཞུ་བ་
ལས་རབ་ཏུ་བཟང་པོ་དང་སྔོ་སངས་ལྷ་མོ། X མགྲིན་པ་ལམ་པ་ཀར་གནས་པའི་རྩ་ནང་གི་ཁམས་
དང་རྩ་ཆེ་བ་མ་ཁམས་ལྟོ་བ་འབབ་པ་གཉིས་འོད་དུ་མེར་གྱིས་ཞུ་བ་ལས་རྡོ་རྗེ་བཟང་པོ་དང་ཤིན་ཏུ་
- 399 -



>༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཟང་མོ་རྣམས་སྐྱེ་མཆེད་ཚནོ་ཧའོ། །སྙིང་ཀ་ན་ཙིར་གནས་པའི་རྩ་ནང་གི་ཁམས་དང་རྩ་གཞོལ་མ་
ཁམས་བཤང་བ་འབབ་པ་གཉིས་འོད་དུ་མེར་གྱིས་ཞུ་བ་ལས་འཇིགས་བྱེད་ཆེན་མོ་དང་རྟ་སྣ་མ།
འབྲས་བུ་གཉིས་ཧི་མ་ལ་ཡར་གནས་པའི་རྩ་ནང་གི་ཁམས་རང་རྩ་དང་མ་ཁམས་ཚོགས་མའི་་་་
མཚམས་འབབ་པ་གཉིས་འོད་དུ་མེར་གྱིས་ཞུ་བ་ལས་མིག་མི་བཟང་དང་བྱ་གདོང་མ་བསྐྱེད་པ་ནི་ཉེ་
བའི་ཚན་ཧ་སྟེ། གསུང་གི་འཁོར་ལོའི་ལྷ་རྣམས་སྐུ་མདོག་དམར་པོ་རྩ་ཁམས་དེ་དང་དེ་རྣམས་དང་ངོ་
བོ་དབྱེར་མེད་དུ་བྱས་ནས་བསྒོམ། དེ་བཞིན་དུ་མཚན་མ་སྲེ་ཏ་པུ་རིར་གནས་པའི་རྩ་ནང་གི་ཁམས་
དང་རྩ་གཟུགས་ཅན་མ་ཁམས་བད་ཀན་འབབ་པ་གཉིས་འོད་དུ་མེར་གྱིས་ཞུ་བ་ལས་སྟོབས་པོ་ཆེ་
དང་འཁོར་ལོའི་ཤུགས་ཅན་མ། བཤང་ལམ་གྲོ་ཧ་དེ་ཝ་ཏར་གནས་པའི་རྩ་ནང་གི་ཁམས་དང་རྩ་སྤྱི་
བ་མ་ཁམས་རྣག་འབབ་པ་གཉིས་འོད་དུ་མེར་གྱིས་ཞུ་བ་ལས་རིན་པོ་ཆེ་རྡོ་རྗེ་དང་དུམ་སྐྱེས་མ་རྣམས་
བསྐྱེད་དེ་འདུ་བའོ། །བརླ་གཉིས་སོ་རཱཥྛར་གནས་པའི་རྩ་ནང་གི་ཁམས་དང་རྩ་རྒྱུ་སྦྱིན་མ་ཁམས་
ཁྲག་འབབ་པ་གཉིས་འོད་དུ་མེར་གྱིས་ཞུ་བ་ལས། རྟ་མགྲིན་དང་ཆང་ཚོང་མ། བྱིན་པ་གཉིས་སུ་ཝཎ་
དྲི་པར་གནས་པའི་རྩ་ནང་གི་ཁམས་དང་རྩ་སྦྱོར་བྲལ་མ་ཁམས་རྔུལ་འབབ་པ་གཉིས་འོད་དུ་མེར་
གྱིས་ཞུ་བ་ལས་ནམ་མཁའི་སྙིང་པོ་དང་འཁོར་ལོའི་གོ་ཆ་མ་རྣམས་བསྐྱེད་དེ་ཉེ་བའི་འདུ་བའོ། །སོར་
མོ་བཅུ་དྲུག་ནཱ་ག་རར་གནས་པའི་རྩ་ནང་གི་ཁམས་དང་རྩ་སྡུ་གུ་མ་ཁམས་ཚིལ་འབབ་པ་གཉིས་འོད་
དུ་མེར་གྱིས་ཞུ་བ་ལས་དཔལ་ཧེ་རུ་ཀ་དང་ཤིན་ཏུ་དཔའ་མོ། བོལ་གོང་གཉིས་སིནྡྷར་གནས་པའི་རྩ་
ནང་གི་ཁམས་དང་རྩ་གྲུབ་པ་མ་ཁམས་མཆིལ་མ་འབབ་པ་གཉིས་འོད་དུ་མེར་གྱིས་ཞུ་བ་ལས་པདྨ་
གར་གྱི་དབང་ཕྱུག་དང་སྟོབས་ཆེན་མ་བསྐྱེད་པ་ནི་དུར་ཁྲོད་དེ། མཐེ་བོང་བཞི་མ་རུར་གནས་པའི་རྩ་
ནང་གི་ཁམས་དང་རྩ་འཚེད་པ་མ་ཁམས་ལུད་བསྐམ་འབབ་པ་གཉིས་འོད་དུ་མེར་གྱིས་ཞུ་བ་ལས་
རྣམ་པར་སྣང་མཛད་དང་འཁོར་ལོས་བསྒྱུར་བ་བཞི། པུས་མོ་གཉིས་ཀུ་ལུ་ཏར་གནས་པའི་རྩ་ནང་གི་
ཁམས་དང་རྩ་ཡིད་བཟང་མ་ཁམས་བྱིས་པའི་སྣབས་ཞེས་པ་མཚོན་པ་ཙམ་སྟེ་སྣ་ཆུ་འབབ་པ་གཉིས་
འོད་དུ་མེར་གྱིས་ཞུ་བ་ལས་རྡོ་རྗེ་སེམས་དཔའ་དང་བརྩོན་འགྲུས་ཆེན་མོ་གཉིས་བསྐྱེད་པ་སྟེ་ཉེ་བའི་
དུར་ཁྲོད་དེ་སྐུའི་འཁོར་ལོའི་ལྷ་རྣམས་སྐུ་མདོག་དཀར་པོ་རྩ་ཁམས་དེ་དང་དེ་རྣམས་དང་ངོ་བོ་དབྱེར་
མེད་དུ་བྱས་ནས་བསྒོམ། འཁོར་ལོ་གསུམ་གྱི་དཔའ་བོ་དཔའ་མོ་འདི་རྣམས་འགའ་ཞིག་ལ་གནས་ཀྱི་
དབང་གིས་གཉིས་དང་བཞི་དང་བརྒྱད་དང་བཅུ་དྲུག་ལ་སོགས་པ་འབྱུང་ཡང་། རང་རང་གི་དག་བྱེད་
- 400 -



(» ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །ས༽
བཞིའི་དཔའ་བོ་དང་དཔའ་མོ་དེ་ཉིད་དང་ངོ་བོ་གཅིག་ཡིན་པས་དཔའ་བོ་དང་དཔའ་མོ་ཉེར་བཞིར་མ་
འདུས་པའི་སྐྱོན་མེད་དོ།
གསུམ་པ་ནི། དེ་ནས་རེག་བྱ་འབབ་པའི་སྙིང་ཁའི་རྩ་རྒྱུད་ཁ་སྒོ་སྟེ་ལྕེའི་རྩ་བ་དང་། ལྟེ་བའི་
བུག་པ་དང་། རྟགས་དང་། བཤང་ལམ་གྱི་སྒོ་རྣམས་སུ་ཕྱིན་པ་འོད་དུ་མེར་གྱིས་ཞུ་བ་ལས། རིམ་པ་
བཞིན་དུ་ཁཱ་གདོང་མ། འུག་གདོང་མ། ཁྱི་གདོང་མ། ཕག་གདོང་མ་རྣམས་སུ་གྱུར་པ་རྩ་ཁམས་དེ་
དང་དེ་རྣམས་དང་ངོ་བོ་དབྱེར་མེད་དུ་བྱས་ནས་བསྒོམ། དེ་བཞིན་དུ་གཟུགས་སྒྲ་དྲི་རོ་བཞི་འབབ་
པའི་སྙིང་ཁའི་རྩ་རྒྱུད་བཞི་སྨིན་མཚམས་དང་། མིག་དང་། རྣ་བ་དང་། སྣ་བཞིར་ཕྱིན་པ་འོད་དུ་མེར་
གྱིས་ཞུ་བ་ལས་གཤིན་རྗེ་བརྟན་མ་དང་། གཤིན་རྗེ་ཕོ་ཉ་མོ་དང་། གཤིན་རྗེ་མཆེ་བ་མ་དང་། གཤིན་
རྗེ་འཇོམས་མ་རྣམས་སུ་གྱུར་པ་རྩ་ཁམས་དེ་དང་དེ་རྣམས་དང་ངོ་བོ་དབྱེར་མེད་དུ་བྱས་ཏེ་ལྷ་དེ་
ཐམས་ཅད་ཀྱང་རང་རང་གི་གནས་སུ་མེ་ལོང་ལ་གཟུགས་བརྙན་ཤར་བ་བཞིན་དུ་བསྒོམ། །
བཞི་པ་གོ་བགོ་ཞིང་ཡེ་ཤེས་པ་བཅུག་ནས་དབང་བསྐུར་བའི་ཚུལ་ལ་ཡང་གཉིས། གོ་བགོ་ཞིང་
ཡེ་ཤེས་པ་གཞུག་པ་དང་། དབང་བསྐུར་ཞིང་རིགས་བདག་གིས་རྒྱས་བཏབ་པའོ། །དང་པོ་ལ་གཉིས།
གོ་བགོ་བ་དང་ཡེ་ཤེས་པ་བཅུག་པའོ། །དང་པོ་ནི། རང་གི་སྙིང་ཁར་ཨོ་ཧ་ཞེས་བརྗོད་པའི་ཚེ། རང་
གི་སྙིང་གའི་ཐད་ཀྱི་ཤ་ལྤགས་མཚམས་སུ་ཟླ་བའི་དཀྱིལ་འཁོར་གྱི་སྟེང་དུ་ཨོཾ་ཧ་དཀར་པོ་ཞིག་ཐོལ་
གྱིས་བྱུང་། དེ་འོད་དུ་མེར་གྱིས་ཞུ་བ་ལས་རྡོ་རྗེ་སེམས་དཔའ་ཡབ་ཡུམ་སྒྲུབ་ཐབས་ནས་འབྱུང་བ་
ལྟར་བསྐྱེད་ལ་བདེ་སྟོང་གི་ཡེ་ཤེས་ལྷ་དེ་དག་གི་རྣམ་པར་མེ་ལོང་ལ་གཟུགས་བརྙན་ཤར་བ་བཞིན་དུ་
བྱས་ནས་བསྒོམ། དེས་ཡབ་ཀྱི་གོ་ཆའི་ལྷ་གཞན་ལའང་རིགས་འགྲེ། དེ་བཞིན་དུ་གཙོ་མོའི་ལྟེ་བར་
ཨོ་བོ་ཞེས་བརྗོད་པའི་ཚེ་ཡང་། ཡུམ་གྱི་ལྟེ་བར་ཉི་མའི་དཀྱིལ་འཁོར་གྱི་སྟེང་དུ་ཡི་གེ་ཨོཾ་བི་དམར་པོ་
ཞིག་ཐོལ་གྱིས་བྱུང་། དེ་འོད་དུ་མེར་གྱིས་ཞུ་བ་ལས་རྡོ་རྗེ་ཕག་མོ་ཡབ་ཡུམ་སྒྲུབ་ཐབས་ནས་འབྱུང་བ་
ལྟར་བསྐྱེད་ལ། བདེ་སྟོང་གི་ཡེ་ཤེས་ལྷ་དེ་ཉིད་ཀྱི་རྣམ་པར་མེ་ལོང་ལ་གཟུགས་བརྙན་ཤར་བ་བཞིན་
དུ་བསྒོམ། དེས་ཡུམ་གྱི་གོ་ཆའི་ལྷ་གཞན་རྣམས་ལའང་འགྲེ་བར་བྱས་ཏེ། ལྷ་དེ་དག་ཐམས་ཅད་ཀྱང་
ཞལ་ཕྱིར་བལྟས་ཏེ། བསྒོམ་པ་ནི་རྒྱས་པ་དང་། ཡང་ན་ཟླ་ཉིའི་དཀྱིལ་འཁོར་སོ་སོའི་སྟེང་དུ་ཡི་གེ་
ཉིས་ (མཚན་ཚན་)རེ་གོ་ཆའི་ལྷ་རང་རང་གི་ངོ་བོར་བལྟས་ནས་བསྒོམ་པ་ནི་བསྡུས་པའོ། །གོ་ཆ་འདི་
ལྟར་བཀོད་པས་ཕར་བགེགས་འབིགས་ཤིང་ཚུར་བགེགས་ཀྱིས་མི་ཕྱེད་པའི་གོ་ཆ་བཟང་པོ་དང་འདྲ་
- 401-



f.s） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བས་གོ་ཆ་ཞེས་བྱའོ། །
གཉིས་པ་ཡེ་ཤེས་པ་བཅུག་པ་ནི། གཙོ་བོར་ཐམས་ཅད་ཀྱི་ཐུགས་ཀར་ཉི་མའི་དཀྱིལ་འཁོར་
དམར་ཁྱིལ་ལེ་བ་རེ་རེའི་སྟེང་དུ་ཧཱུཾ་ཡིག་སྔོན་པོ་རེ་གསལ་བཏབ་པ་རྐང་པ་རྡོ་རྗེའི་སྐྱིལ་ཀྲུང་བཅས་པ་
བཤིག་སྟེ་གཡས་སུ་བརྐྱང་པའི་གཡས་པའི་མཐེབ་ཆེན་གྱི་སྟེང་དུ་གཡོན་པའི་མཐེབ་ཆེན་གྱིས་མནན་
ལ་ལག་པ་གཉིས་ཀྱི་མཛུབ་མོ་གཉིས་ལུ་གུ་རྒྱུད་དུ་མདུད་མཐེ་བོང་གཉིས་མཉམ་པར་སྦྱར་བ་འོག་ཏུ་
བརྐྱང་གུང་མོ་གཉིས་རྩེ་སྤྲད་དེ་བརྐྱང་ལ་མིང་མེད་དང་མཐེའུ་ཆུང་རྣམས་བརྐྱང་པའི་འབར་བ་ལྟར་
བྱས་པ་ལ་ཐོག་མར་འོག་ཏུ་ཕྱོགས་ཏེ་གྱེན་དུ་བཏེག་སྟེ་མིག་གཉིས་དམའ་བར་གཏད་པ་གཡོན་་་་
ཕྱོགས་ནས་གྱེན་དུ་བལྟས། འབར་བའི་ཕྱག་རྒྱ་དཔྲལ་བའི་དབྱེས་སུ་གཡོན་དུ་བསྐོར་ཞིང་དེ་ནས་
གཡས་སུ་བསྐོར་ལ་ངག་ཏུ་ཕེ་ཞེས་བརྗོད་ཅིང་། དེའི་ཚེ་ལྷ་ཐམས་ཅད་ཀྱི་ཐུགས་ཀའི་ཧཱུྃ་ལས་འོད་
ཟེར་ལྕགས་ཀྱུ་ལྟ་བུ་དཔག་ཏུ་མེད་པ་སྤྲོས་པས་དཔའ་བོ་རྣལ་འབྱོར་མ་ཡེ་ཤེས་ཀྱི་འཁོར་ལོར་གྱུར་པ་
དང་དབང་གི་ལྷ་དང་བཅས་པ་རྟེན་དང་བརྟེན་པའི་དཀྱིལ་འཁོར་གྱི་རྣམ་པར་རང་བཞིན་ཆོས་སྐུ་བདེ་
བ་ཆེན་པོའི་གནས་ནས་གཟུགས་སྐུའི་རྣམ་པར་མདུན་གྱི་ནམ་མཁའི་ཁམས་ཐམས་ཅད་ཁྱབ་པར་
སྤྱན་དྲངས་ལ་འོད་ཟེར་རང་གི་སྙིང་ཁར་བསྡུ་ཞིང་དབང་གི་ལྷ་མོ་རྣལ་འབྱོར་མ་སོ་བདུན་གྱི་ཕྱག་
གཡས་ན་ཌ་མ་རུ་དང་གཡོན་ན་ཐོད་པ་བདུད་རྩིས་གང་བ་འཛིན་པར་བསམས། དེ་ནས་རིགས་མ་
བཅུ་དྲུག་གིས་མཆོད་པ་སྔར་ལྟར་ཕུལ་ལ། བཛྲ་ཨཾ་ཀུ་ཤ་ཛཿ ཞེས་པའི་ཚེ་ཡེ་ཤེས་པ་རྣམས་དམ་ཚིག་
པ་སོ་སོའི་སྟེང་དུ་དགུག །བཛྲ་པཱ་ཤ་ཧཱུྃ། ཞེས་པའི་ཚེ་ཡེ་ཤེས་པ་རྣམས་དམ་ཚིག་པ་སོ་སོར་ཐིམ་ཀྱང་
ཆུ་ནང་དུ་འོ་མ་བླུགས་མ་ཐག་པ་ཅུང་ཟད་མ་འདྲེས་པར་གནས་པ་ལྟར་སོ་སོར་མ་འདྲེས་པར་བསམ།
བཛྲ་སྤོ་ཊ་ཐཾ། ཞེས་པའི་ཚེ་ཡེ་ཤེས་པ་དང་དམ་ཚིག་པ་དབྱེར་མེད་དུ་འདྲེས་པར་བསམ། བཛྲ་གྷཎཱ་ཧོ
ཞེས་པའི་ཚེ་ཡེ་ཤེས་པ་དམ་ཚིག་པ་ལ་བརྟན་པར་བཞུགས་པར་བསམ། དེ་ནས་ཨོ་ཡོ་ག་ཤུདྡྷ
ཞེས་སོགས་བརྗོད་ནས་དམ་ཡེ་གཉིས་རོ་མཉམ་དུ་སྦྱར་བས་མཚོན་པའི་བདེ་སྟོང་དབྱེར་མེད་ཀྱི་ཡེ་
ཤེས་གཙོ་བོ་ཡབ་ཡུམ་གྱི་རྣམ་པར་ཤར་བ་ཡིན་ལ། དེའི་སྐུ་གསུང་ཐུགས་ཀྱི་ཆ་ཤས་རྣམས་ཀྱང་རྟེན་
དང་བརྟེན་པའི་དཀྱིལ་འཁོར་དུ་ཤར་བ་དེ་ངའོ་སྙམ་དུ་ང་རྒྱལ་བཟུང་ལ་རང་གི་སྙིང་ཁའི་ཐད་དུ་ལག་
པ་གཉིས་པད་ཀོར་བྱས་པའི་མཐར་འཁྱུད་པའི་ཚུལ་བྱེད་པས་སྙིང་པོའི་ཕྱག་རྒྱ་སྦྱིན་པར་བྱའོ། །དེ་
ནས་སྐད་ཅིག་མའི་སྔགས་གསུམ་བརྗོད་ལ་གཟུགས་སྐུ་དང་ཆོས་སྐུ་ལ་ང་རྒྱལ་སྔར་ལྟར་བཞག་པ་
- 402 -



པ ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
བསྒོམ་མོ། །
གཉིས་པ་དབང་བསྐུར་ཞིང་རིགས་བདག་གིས་རྒྱས་གདབ་པ་ནི། རིགས་མ་བཅུ་དྲུག་གིས་
སྔར་ལྟར་མཆོད་ལ་དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་
གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཇི་ལྟར་བལྟམས་པ་ཙམ་གྱིས་ནི་ཞེས་པ་ནས་ཁེ་
ཀ་ཏ་ས་མ་ཡ་ཤྲཱི་ཡེ་ཧཱུྃ། ཞེས་པའི་བར་གསུངས་ཤིང་། རྣལ་འབྱོར་མ་རྣམས་ཀྱིས་ཕྱག་གཡོན་པའི་
ཐོད་པའི་བདུད་རྩིས་སྤྱི་པོ་ནས་ཆུ་རུབ་ཀྱི་ཚུལ་དུ་དབང་བསྐུར་བས་བདུད་རྩིའི་ཆུ་རྒྱུན་སྤྱི་བོ་ནས་
ཞུགས། ལུས་ཐམས་ཅད་ཡེ་ཤེས་ཀྱི་བདུད་རྩིའི་ཆུ་རྒྱུན་གྱིས་མེར་གྱིས་གང་། ཆུ་ལྷག་མ་སྤྱི་གཙུག་ཏུ་
ལྷུད་ཀྱིས་ལུད་པ་འོད་དུ་མེར་གྱིས་ཞུ་བ་ལས་གཙོ་བོ་ལ་མི་བསྐྱོད་པ་སྔོན་པོ་ཞལ་གཅིག་ཕྱག་གཉིས་
ས་གནོན་མཉམ་གཞག་གི་ཕྱག་རྒྱ་ཅན་རྡོ་རྗེ་དང་དྲིལ་བུ་འཛིན་པ། ཕག་མོ་ལ་རྣམ་སྣང་དཀར་པོ་བྱང་
ཆུབ་མཆོག་གི་ཕྱག་རྒྱ་ཅན་འཁོར་ལོ་དང་དྲིལ་བུ་འཛིན་པ། སྙིང་པོའི་རྣལ་འབྱོར་མ་བཞི་ལ་རིན་
འབྱུང་སེར་པོ་མཆོག་སྦྱིན་མཉམ་གཞག་གི་ཕྱག་རྒྱ་ཅན་རིན་པོ་ཆེ་དང་དྲིལ་བུ་འཛིན་པ། ཐུགས་
འཁོར་གྱི་ལྷ་རྣམས་ལ་མི་བསྐྱོད་པ་སྔར་ལྟ་བུ། གསུང་འཁོར་གྱི་ལྷ་རྣམས་ལ་འོད་དཔག་མེད་དམར་
པོ་ཏིང་ངེ་འཛིན་གྱི་ཕྱག་རྒྱ་ཅན་པདྨ་དང་དྲིལ་བུ་འཛིན་པ། སྐུ་འཁོར་གྱི་ལྷ་རྣམས་ལ་རྣམ་སྣང་སྔར་ལྟ་
བུ༑ དམ་ཚིག་འཁོར་ལོའི་ལྷ་རྣམས་ལ་དོན་གྲུབ་ལྗང་གུ་སྐྱབས་སྦྱིན་མཉམ་གཞག་གི་ཕྱག་རྒྱ་ཅན་
རལ་གྲི་དང་དྲིལ་བུ་འཛིན་པ་རྣམས་ཀྱིས་རྒྱས་བཏབ་པའི་དང་པོ་ནི་རྒྱུ་ལ་འབྲས་བུས་རྒྱས་བཏབ་པ།
གཉིས་པ་ནི་ཆོས་སྐུ་ལ་གཟུགས་སྐུས་རྒྱས་བཏབ་པ། གཞན་རྣམས་ནི་རིགས་ཅན་ལ་རིགས་ཀྱིས་
རྒྱས་བཏབ་པའོ། །དེ་ལྟར་དབང་བསྐུར་བས་བདེ་བ་ཆེན་པོ་སྐྱེས། ཉོན་མོངས་པ་དུག་ལྔ་སྦྱངས་ཡེ་
ཤེས་ལྔ་འགྲུབ་པའི་ནུས་པ་གཞག་པ་ནི་ཕྱི་བསྐྱེད་རིམ་དང་འབྲེལ་བའི་བུམ་དབང་ངོ༌། །དེ་ནས་སྙིང་
པོའི་རྣལ་འབྱོར་མ་བཞི་ཕག་མོ་ལ་ཐིམ་ནས་དེ་དང་ཧེ་རུ་ཀ་སྙོམས་པར་ཞུགས་པའི་བྱང་སེམས་ལྕེ་ལ་
བཞག་པ་མྱངས་པ་ལས་སྐྱེས་པའི་བདེ་ཆེན་གྱི་ཡེ་ཤེས་ནི་བདག་བྱིན་རླབས་སྒྱུ་ལུས་དང་འབྲེལ་བའི་
གསང་དབང་དང་། དེ་ནས་ཧེ་རུ་ཀས་ཕག་མོ་ཕྱག་རྒྱར་གནང་བ་ལ་སྙོམས་པར་ཞུགས་པས་རླུང་ཐིམ་
པ་ལས་བྱུང་བའི་ལྷན་སྐྱེས་ཀྱི་བདེ་བ་སྐྱེས་པ་ནི། དོན་དམ་འོད་གསལ་དང་འབྲེལ་བའི་ཤེར་དབང་
དང༑ དེ་ནས་ཧེ་རུ་ཀས་རིགས་ཀྱི་བུ་ཁྱོད་ཀྱི་ཕྱག་རྒྱ་དང་སྦྱར་བ་ལ་བརྟེན་ནས་སྐྱེས་པའི་ཞེས་སོགས་
ཟུང་འཇུག་གི་བརྡ་སྤྱད་དེ་གོ་བ་བསྐྱེད་པ་ནི་ཟུང་འཇུག་དང་འབྲེལ་བའི་དབང་བཞི་པ་ཐོབ་ཚུལ་
- 403 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དམིགས་ཕྱེ་བར་བསྒོམ་པ་ནི་བགེགས་ཀྱིས་མི་ཚུགས་ཤིང་སྒྲིབ་པ་དང་ཐེག་དམན་སེལ་བ་དང༌།
སྒོམ་བཟླས་ཀྱི་སྣོད་དུ་རུང་ཞིང་། ཞི་སོགས་ཀྱི་ལས་འགྲུབ་པ་དང་བྱང་ཆུབ་ཀྱི་སེམས་ཉམས་པ་གསོ་
ཞིང་དམ་ཚིག་དང་སྡོམ་པ་ཉམས་པ་གསོ་བ་དང་། མ་འོངས་པ་ན་སངས་རྒྱས་ལས་དངོས་སུ་དབང་
བསྐུར་བ་ཐོབ་པ་སྟེ། དགོས་པ་བརྒྱད་ཡོད་པར་ཇོ་བོ་ཆེན་པོ་བཞེད་དོ། །
ལྔ་པ་ལྷ་མཆོད་ཅིང་བསྟོད་པ་ལ་གཉིས། མཆོད་པ་དང་བསྟོད་པའོ། །དང་པོ་ལ། ཕྱི་ནང་གསང་
བ་དེ་ཁོ་ན་ཉིད་དང་བཞི་ལས། དང་པོ་ནི། སྔར་བྱིན་གྱིས་མ་བརླབས་ན་འདིར་བྱིན་གྱིས་བརླབ་ཅིང་
རང་གི་སྙིང་ཁ་ནས་ངོ་བོ་བདེ་སྟོང་དབྱེར་མེད་ཀྱི་ཡེ་ཤེས་ཡིན་པ་ལ་རྣམ་པ་མཆོད་པའི་ལྷ་མོ་རང་རང་
གི་མཆོད་རྫས་ཐོགས་པ་དཔག་ཏུ་མེད་པ་སྤྲོས་ཏེ་ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ། རྒྱལ་
སྲིད་སྣ་བདུན་རྒྱལ་མཚན་བ་དན་གདུགས་བླ་བྲེ་ལ་སོགས་པ་རྣམས་འབུལ་ཞིང་། དེ་ནས་རིགས་མ་
བཅུ་དྲུག་གི་མཆོད་པ་སྔར་ལྟར་སྤྲོས་ཏེ་འབུལ་བ་ནི། ཕྱི་བུམ་དབང་ལམ་བསྐྱེད་རིམ་དང་འབྲེལ་བའི་
མཆོད་པའོ། །
གཉིས་པ་ནི་སྔར་ནང་མཆོད་བྱིན་གྱིས་མ་བརླབས་ན་སྐབས་འདིར་བྱིན་གྱིས་བརླབས་ལ། རང་
གི་རྩ་བརྒྱུད་ཀྱི་བླ་མ་རྣམས་མདུན་གྱི་ནམ་མཁར་མཐོ་བརྩིགས་སམ་ཁྲོམ་ཚོགས་སུ་བཞུགས་པར་
གསལ་བཏབ་སྟེ་མགྲོན་ཐམས་ཅད་ཀྱི་ལྗགས་བྱིན་གྱིས་བརླབ། རང་གི་སྙིང་ཁ་ནས་ལྷ་མོ་རོ་རྡོ་རྗེ་མ་
ཕྱག་ན་ཐོད་པ་ཐོགས་པ་དཔག་ཏུ་མེད་པ་སྤྲོས་ཏེ་བྱིན་གྱིས་བརླབས་པའི་ནང་མཆོད་ཀྱི་སྣོད་ནས་
བདུད་རྩི་ལུམ་ལུམ་བཅུས་ནས་ཕུལ་བས་མགྲོན་རྣམས་ཀྱི་ལྗགས་རྡོ་རྗེའི་འོད་ཟེར་གྱི་སྦུ་གུས་བཅུད་
ཐམས་ཅད་དྲངས་ཏེ་གསོལ་བས་ཐུགས་རྒྱུད་ལ་ཟག་མེད་ཀྱི་བདེ་བ་ཁྱད་པར་ཅན་སྐྱེས་པར་བསམ་
ཞིང་༑ རང་གི་ལག་པ་གཡོན་པའི་མཐེ་བོང་ཡུམ་གྱི་པདྨ་དང༌། སྲིན་མཛུབ་ཡབ་ཀྱི་རྡོ་རྗེ་ནོར་བུར་
བསམས་ལ། བསྲུབས་མཚམས་ནས་བྱང་ཆུབ་ཀྱི་སེམས་ཀྱི་བདུད་རྩིའི་རྒྱུན་བྱུང་བ་གཡོན་པའི་མཐེབ་
སྲིན་གྱིས་སྤྱི་བོ་ནས་གཏོར་ཏེ་རྩ་བའི་བླ་མ་དང་། སྨིན་མཚམས་ནས་གཏོར་ཏེ་བརྒྱུད་པའི་བླ་མ་རྣམས་
ལ་འབུལ། གཞན་ཡང་དབང་བསྐུར་རྒྱུད་བཤད་ཞེས་སོགས་ཀྱི་སྐབས་སུ་སྨིན་མཚམས་དང་། ལྕེ་རྩེ་
དང་སྙིང་ཁའི་ཐད་ནས་གཏོར་ཏེ་བརྒྱུད་པའི་བླ་མས་བསྟེན་པའི་བླ་མ་དང་རྩ་བའི་བླ་མས་བསྟེན་པའི་
བླ་མ་དང་རང་གིས་བསྟེན་པའི་ཆོས་འདི་ལས་གཞན་པའི་རྩ་བརྒྱུད་ཀྱི་བླ་མ་རྣམས་ལ་འབུལ། ཨོཾ་
ཧཱིཝཧ་ཧ་ཞེས་སོགས་སྔགས་སོ་སོའི་མཇུག་ཏུ་ཡི་གེ་གསུམ་བཏགས་ལ་དཀྱིལ་འཁོར་གྱི་ལྷ་རྣམས་ལ་
- 404 -



དོ ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
སྙིང་ཁའི་ཐད་ནས་གྱེན་དུ་འབུལ་ཞིང་། གཞན་ཡང་རྒྱུད་སྡེ་ཆེན་པོ་བཞི་སོགས་ཀྱི་སྐབས་སུ་སྨིན་
མཚམས་དང་ལྕེ་རྩེ་དང་། སྙིང་ཁ་གསུམ་དུ་ལག་པ་གཡོན་པའི་མཐེབ་མཛུབ་ཀྱིས་ཐིག་ལེ་རེ་བྱས་ལ་
འབུལ། ཆོས་སྐྱོང་རྣམས་དང་ཀླུ་རྣམས་ལ་ལྟེ་བའི་ཐད་ནས་མཆོག་སྦྱིན་གྱི་ཕྱག་རྒྱས་འབུལ། དེ་ནས་
སེམས་ཅན་ཐམས་ཅད་ལྷར་གསལ་བ་ལ་ཡང་ཕུལ་ནས། རང་གི་ལྕེ་ཐོག་ཏུ་བཞག་ཅིང་མྱངས་པས་
རང་དང་མགྲོན་རྣམས་ཀྱི་སེམས་ལྷན་སྐྱེས་ཀྱི་བདེ་བས་ཚིམ་པའི་མོས་པ་བྱ། དེ་ནས་སླར་ཡང་རང་
གི་སྙིང་ཁ་ནས་བྱུང་བའི་རྣལ་འབྱོར་མ་བཞི་དང་སྒོ་མཚམས་མ་བརྒྱད་ཀྱིས་ཐོད་པ་ན་གནས་པའི་
བདུད་རྩིས་མཆོད་པས་ཐུགས་རྒྱུད་ལ་ཟག་མེད་ཀྱི་བདེ་བ་ཁྱད་པར་ཅན་སྐྱེས་པར་བསམ་པ་ནི་ནང་
གསང་དབང་ལམ་སྒྱུ་ལུས་དང་འབྲེལ་བའི་མཆོད་པའོ། །
གསུམ་པ་ནི་རང་གཙོ་བོ་ཡབ་ཡུམ་དུ་གསལ་བའི་མཁའ་གསང་བྱིན་གྱིས་བརླབས་ཏེ་སྙོམས་
པར་ཞུགས་པས་གཙོ་འཁོར་ཐམས་ཅད་ཀྱི་རྒྱུད་ལ་ལྷན་སྐྱེས་ཀྱི་བདེ་བ་ཆེན་པོ་སྐྱེས་པར་བསམ་པ་ནི་
དབང་ཤེར་དབང་ལམ་འོད་གསལ་དང་འབྲེལ་བའི་མཆོད་པའོ། ། །
བཞི་པ་ནི་གཙོ་འཁོར་ཐམས་ཅད་ཀྱི་རྒྱུད་ལ་ལྷན་སྐྱེས་ཀྱི་བདེ་བས་སྟོང་ཉིད་རྟོགས་པས་བདེ་
སྟོང་དབྱེར་མེད་ཀྱི་ཡེ་ཤེས་བསྐྲུན་པར་བསམ་པ་ནི་དབང་ཚིག་དབང་ལམ་ཟུང་འཇུག་དང་འབྲེལ་
བའི་དེ་ཁོ་ན་ཉིད་ཀྱི་མཆོད་པ་ཡིན་ནོ། །
གཉིས་པ་བསྟོད་པ་ནི་ལྷ་མོ་རྣམས་ཀྱིས་གཙོ་འཁོར་ཐམས་ཅད་ཀྱི་ཞབས་ལ་འཇུས་ཏེ་ཕྱག་བྱས་
ཏེ་ཡབ་ཡུམ་གྱི་རྐང་བརྒྱད་ཀྱིས་ཐུན་མོང་དུ་བསྟོད་པ་དང་། ཐུན་མོ་མ་ཡིན་པ་རང་རང་གི་སྔགས་
བརྗོད་ནས་བསྟོད་པ་ཡིན་ནོ། །
དྲུག་པ་ལ་གཉིས། ལྷའི་འཁོར་ལོ་བསྒོམ་པ་དང་དག་པ་དྲན་པའོ། །དང་པོ་ནི། སྐད་ཅིག་ཀྲོང་
བསྐྱེད་ནས་བཟུང་འདིའི་བར་གྱི་དམིགས་རྣམ་མཐའ་དག་ལ་རྣམ་རྟོག་གཞན་གྱིས་བར་མ་ཆོད་པར་
དཔྱད་སྒོམ་དགོས་པ་ལ་དཔྱད་སྒོམ་དང༌། འཇོག་སྒོམ་དགོས་པ་ལ་འཇོག་བསྒོམ་བྱས་ཏེ། སྐབས་
འདིར་སླེབ་པ་ན་བསྐྱེད་རིམ་ལ་མྱོང་བ་འདོན་ཚུལ་ནི། སེམས་མ་ཡེངས་པར་གཙོ་བོའི་ཞབས་འོག་གི་
པདྨ་ནས་དབུའི་རྡོ་རྗེ་རྩེ་ལྔ་པའི་བར་སོ་སོར་རྟོག་པའི་ཤེས་རབ་ཀྱིས་དཔྱད་ཅིང་དཔྱད་དོན་ལ་རྩེ་
གཅིག་ཏུ་འཇོག་པའི་འཇོག་སྒོམ་རེ་ཡང་བྱེད། དེ་ནས་རིམ་བཞིན་ཕག་མོ་བདེ་ཆེན་གྱི་ལྷ་མོ་བཞི་ནས་
དུར་ཁྲོད་ཀྱི་བར་གྱི་རྟེན་དང་བརྟེན་པར་བཅས་པ་ལ་སོ་སོར་རྟོག་པའི་ཤེས་རབ་ཀྱིས་དཔྱད་པའི་
- 405-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
-
，
དཔྱད་སྒོམ་རེ་དང་། དཔྱད་དོན་ལ་རྩེ་གཅིག་ཏུ་འཇོག་པའི་འཇོག་སྒོམ་སྤེལ་མར་བྱེད། སླར་ཡང་
དུར་ཁྲོད་ནས་གཙོ་བོའི་བར་དཔྱད་སྒོམ་སྔར་བཞིན་བྱེད། དེ་རྫོགས་པ་དང་ཞལ་ཕྱག་གཞན་སྒོམ་པ་
རེ་ཞིག་བཏང་སྙོམས་སུ་བྱས་ལ་ཞལ་གཅིག་ཕྱག་གཉིས་པ་ལ་སེམས་བཟུང་བ་ལ་བསླབ་སྟེ། དེ་ལ་
ཡང་གཉིས་ལས། རང་ཉིད་ལ་ཐ་མལ་གྱི་སྣང་བ་འགོག་པའི་ལྷའི་གསལ་སྣང་ལ་སློབ་པ་ནི། ལྷ་དེའི་
སྣང་བ་ཡས་རིམ་མས་རིམ་ནས་སྐུའི་ཆ་ཤས་རགས་པ་ཞིག་གསལ་བཏབ། ཡིད་ངོར་ཆ་ཕྱེད་ཙམ་
ལམ་མེ་བ་འཆར་ཐུབ་པ་དང་། དེ་ལ་སེམས་གྲིམས་ལྷོད་རན་པར་རྩེ་གཅིག་ཏུ་བཞག །དང་པོ་གང་
གསལ་བཏབ་པ་དེ་མིན་པའི་རྣམ་པ་གང་ཤར་ཡང་རེ་ཞིག་ལ་དེའི་རྗེས་སུ་འབྲངས་ན་མི་དགའ་བས་
དང་པོའི་དམིགས་པ་དེ་ཁ་ལ་བཞག །མི་གསལ་བར་སོང་ན་བསྐྱར་ལ་གསལ་བཏབ་ནས་བསྒོམས་
པས་རྣམ་པ་གསལ་བར་སོང་སོང་གི་བར་དུ་བསླབ། དེ་ཡང་གང་གསལ་བཏབ་པ་དེ་འཆར་ཐུབ་པ་
དང༑ དེ་ལས་གཞན་གསལ་མ་བཏབ་པ་མི་འཆར་ཞིང་། ཤིན་ཏུ་གསལ་བ་མིག་གིས་མཐོང་བ་ལས་
ཀྱང་ལྷག་པ་སྙམ་བྱེད་པ་དང་། གསལ་བ་དེ་ཉིད་ལ་སེམས་བཞག་ནས་བྱིང་རྒོད་དང་བྲལ་བར་ཐུན་
འཁྱོངས་པའི་བརྟན་པ་ཞིག་དགོས་སོ། །ལྷའི་སྐུ་རགས་པ་ལ་དེ་ལྟར་བྱུང་བ་ན་ཞལ་ཕྱག་གཞན་དང་
རྒྱན་ཆ་ལ་སོགས་པའི་ཆ་ཕྲ་མོ་རྣམས་རྫོགས་པར་འཆར་བ་ལ་སྔར་བཞིན་བསླབ། དེ་ནས་དེའི་སྟེང་
དུ་ཡུམ་བསྟན་ལ་དེ་ལྟར་བསྒོམ། དེ་ནས་འཁོར་གྱི་ལྷ་གཞན་དང་ཡང་སྦྲེལ་བ་དང་། མཐར་བརྟེན་པ་
ལྷ་ཐམས་ཅད་རྟེན་གཞལ་ཡས་ཁང་གི་སྐོར་རྣམས་དུས་གཅིག་ཏུ་ཕྲ་རགས་ཐམས་ཅད་གསལ་ལམ་
མེ་བར་ཤར་བ་ལ་སེམས་རྩེ་གཅིག་ཏུ་གནས་པ་ཞིག་དགོས་སོ། །ཐ་མལ་གྱི་ཞེན་པའི་གཙོ་བོ་གང་
ཟག་གི་བདག་འཛིན་འགོག་པའི་ལྷའི་ང་རྒྱལ་ལ་བསླབ་པ་ནི། རང་ཉིད་དཔལ་ཧེ་རུ་ཀའོ་སྙམ་པའི་ང་
རྒྱལ་བསྐྱེད་ནས་དེ་ལ་རྩེ་གཅིག་ཏུ་གནས་པར་བྱེད། དེའི་ཤུགས་ཡལ་བ་ན་ཡང་ལྷའི་ང་རྒྱལ་ཤུགས་
ཅན་བསྐྱེད་ནས་དེ་ལ་འཇོག །དེ་ལྟར་བྱས་པའི་དང་པོར་བློས་བཅོས་ནས་དེ་ལྟར་སྒོམ་པ་ཡིན་ཀྱང་
མཚམས་ཤིག་ནས་ལྷའི་ང་རྒྱལ་བརྟན་པ་ན་བློ་དེར་ཁྱུར་གྱིས་འགྲོ་བའི་ང་རྒྱལ་འཕོ་ཐུབ་པ་ཞིག་
འབྱུང་ཞིང་། དེ་ཡང་ཐུན་འཁྱོངས་འཁྱོངས་ཀྱི་བར་དུ་བྱའོ། །ལྷའི་སྣང་བ་དང་ང་རྒྱལ་སྒོམ་པ་གཉིས་
དང་པོ་ནས་རེ་མོས་སུ་བྱས་ནས་བསྐྱང་། རྟེན་དང་བརྟེན་པའི་སྣང་བ་ཁྱད་པར་ཅན་བསྒོམས་པའི་
མཐར། དེ་དྲན་པ་ན་ཡིད་ངོར་ཐ་མལ་གྱི་སྣང་བ་འཆར་མི་ཐུབ་པར་ཁྱད་པར་ཅན་གྱི་སྣང་བ་ཉིད་
འཆར་བ་ན། ཐ་མལ་གྱི་སྣང་བ་ཡིད་ངོར་དག་པར་བྱེད་ནུས་པ་ཡིན་ལ། སྔར་བཤད་པའི་བཅོས་མིན་
• 406 -



) ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །(ས༽
གྱི་ང་རྒྱལ་འཕོ་ནུས་པ་འབྱུང་བ་ན་ཐ་མལ་གྱི་ཞེན་པ་ཡིད་ངོར་དག་པར་བྱེད་ནུས་པ་ཡིན་ནོ། །དེ་ནས་
མཉམ་གཞག་དེ་ལས་ལངས་ཏེ་སྣོད་བཅུད་ཀྱི་སྣང་བ་གང་ཤར་ལ་ལྷ་དང་གཞལ་ཡས་ཁང་དུ་བལྟས་
པ་ན་དེ་དང་དེའི་ངོ་བོར་འཆར་བས། ཏིང་ངེ་འཛིན་བརྟན་པོ་འབྱུང་བས་བསྐྱེད་རིམ་གྱིས་ཐ་མལ་གྱི་
སྣང་ཞེན་སྦྱངས་པ་ཞེས་གསུངས་པའི་གྲངས་སུ་འགྲོ།
གཉིས་པ་དག་པ་དྲན་པ་ལ་གཉིས། ནང་རྩ་ཁམས་ཀྱི་དག་པ་དང་། ཕྱི་རྒྱན་གྱི་དག་པའོ། །དང་
པོ་ནི། (དཔའོ་དཔའ་བོ་)ཉེར་བཞིའི་སྔགས་བརྗོད་ལ་རང་གི་སྤྱི་བོའི་རྩ་མི་ཕྱེད་མ་དང་ཁམས་སོ་དང་
སེན་མོ་འབབ་པ་སོགས་རང་གི་རྩ་ཁམས་རྣམས་དང་། (དཔའོ་དཔའ་བོ་)དང་དཔའ་མོ་དེ་དང་དེ་
དངོས་ཡིན་སྙམ་དུ་བསྒོམ། གཉིས་པ་ནི་ཡབ་ཀྱི་རྩ་སྔགས་དང་གོ་ཆའི་སྔགས་བརྗོད་པ་དེ་ལས་བྱུང་
བའི་ཕྱག་རྒྱ་དྲུག་དང་ཉེ་བའི་ཕྱག་རྒྱ་རྣམས་དང་། ཡབ་ཀྱི་སྙིང་པོ་བརྗོད་ལ་དེ་ལས་བྱུང་བའི་ཐོད་པའི་
དོ་ཤལ། ཡབ་ཀྱི་ཉེ་སྙིང་བརྗོད་ལ་དེ་ལས་བྱུང་བའི་རྣ་རྒྱན། ཡུམ་གྱི་ཕྲེང་སྔགས་བརྗོད་ལ་དེ་ལས་
བྱུང་བའི་མགུལ་རྒྱན། ཡུམ་གྱི་ཉེ་སྙིང་བརྗོད་ལ་དེ་ལས་བྱུང་བའི་གླང་ལྤགས། དེ་ནས་ཡུམ་གྱི་གོ་
ཆའི་སྔགས་བརྗོད་ལ་དེ་ལས་བྱུང་བའི་སྐ་རགས། རྣལ་འབྱོར་མ་སོ་དྲུག་གི་སྔགས་བརྗོད་ལ་དེ་ལས་
བྱུང་བའི་ཐོད་པ། དེ་ནས་ཡུམ་གྱི་སྙིང་པོ་བརྗོད་ལ་དེ་ལས་བྱུང་བའི་ཐོད་སྐམ་གྱི་དབུ་རྒྱན་རྣམས་
དངོས་སུ་ཡོད་ན་སྔགས་དེ་རྣམས་བརྗོད་པ་ལས་བྱུང་བར་བསམས་ལ་དངོས་སུ་བརྒྱན། དངོས་སུ་
མེད་ན་སྔགས་དེ་རྣམས་ལས་བྱུང་བར་བསམས་ལ་བརྒྱན་པའི་མོས་པ་བྱ། ཁ་ཊཾ་ག་དངོས་སུ་ཡོད་ན་
ལྷའི་སྐུ་བདེ་བ་ཆེན་པོར་མོས་ལ་དངོས་སུ་བཅང་། དངོས་སུ་མེད་ན་རང་གི་སྒལ་ཚིགས་ཁ་ཊཾ་གར་
མོས་ཤིང་དེ་ཡང་ལྷ་སྐུ་བདེ་བ་ཆེན་པོའི་ངོ་བོར་མོས་ཤིང་བཅངས་པའི་མོས་པ་བྱ། ཌཱ་མ་རུས་ཤེས་
རབ་སྟོང་པ་ཉིད་ཀྱི་སྒྲ་བྲག་ཆ་ལྟ་བུར་སྒྲོགས་པར་བསམས་ལ་འཁྲོལ་ཞིང་བཟུང་། ཡབ་ཧེ་རུ་ཀ་ནི་
སྣང་ཕྱོགས་ཡིན་པས་དམིགས་པའི་ཕྱིར་ཉིན་མོའི་སྒྲས་བསྟན་ལ། ཡུམ་ཕག་མོ་ནི་ཤེས་རབ་སྣང་བ་
སྡུད་པའི་ཕྱོགས་ཡིན་པས་མི་དམིགས་པའི་ཕྱིར་མཚན་མོའི་སྒྲས་བསྟན་པས་སྣང་སྟོང་གཉིས་སུ་རྣམ་
པར་དག་པ་དང་། ཡབ་དཔའ་བོ་ཧེ་རུ་ཀ་ནི་མྱང་འདས་དོན་དམ་འོད་གསལ་ལས་བྱུང་བའི་སྐུ་དག་པ་
སྒྱུ་མའི་སྐུ་དང་། ཐུགས་དག་པ་འོད་གསལ་གཉིས་སྐུ་ཐུགས་དངོས་པོ་གཅིག་ཏུ་ཚོགས་པའི་ཟུང་
འཇུག་གི་སྐུར་རྣམ་པར་དག་པ་དང་། ཡུམ་རྡོ་རྗེ་ཕག་མོ་ནི་བདེ་སྟོང་དབྱེར་མེད་ཀྱི་ཡེ་ཤེས་ཡུམ་དྲུག་
མ་ཆོས་ཀྱི་དབྱིངས་ཀྱི་ཡེ་ཤེས་སུ་རྣམ་པར་དག་པ་དང་། དེ་རྣམས་ཀྱང་སྔར་བཤད་པ་ལྟར་གྱི་ཧེ་རུ་ཀ་
- 407 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཞེས་པའི་དོན་ཡིད་ལ་བྱས་ཏེ་བདེ་སྟོང་གཉིས་སུ་མེད་པའི་ཡེ་ཤེས་ཀྱི་རང་བཞིན་རྣམ་པར་དག་པའོ་
སྙམ་དུ་མོས་ནས་བསྒོམ་པར་བྱའོ། །
བཞི་པ་རྫོགས་རིམ་རྣལ་འབྱོར་ཆེན་པོ་ཅུང་ཟད་བསྒོམ་ཚུལ་ནི། རང་གི་ངག་ནས་དབྱངས་
གསལ་ཚར་གཅིག་བརྗོད་ལ་དེའི་ཚེ་དབྱངས་གསལ་གྱི་འཕྲེང་བ་འོད་ཟེར་ཕྲེང་ཐག་སྔགས་ཕྲེང་རྡོག་
གི་རྣམ་པ་ཅན། སྔགས་རྣམས་ལས་འོད་ཟེར་ཁ་དོག་སྣ་ཚོགས་པ་འཕྲོས་པའི་སྣེ་མོ་ལས་འཁོར་ལོ་
གསུམ་གྱི་ལྷ་ཚོགས་འཕྲོ་བ་སྣ་བུག་གཡས་པའི་རླུང་དང་འགྲོགས་ཏེ་ཕྱིར་འཕྲོས་པ་ས་འོག་ས་སྟེང་ས་
བླའི་འཇིག་རྟེན་ཐམས་ཅད་ལ་ཁྱབ་པར་བྱས་ནས་སྣོད་ཀྱི་མ་དག་པ་སྦྱངས་ཏེ་དག་པའི་གཞལ་ཡས་
ཁང་དང༌། བཅུད་ཀྱི་མ་དག་པ་སྦྱངས་ཏེ་འཁོར་ལོ་གསུམ་ཀྱི་ལྷ་ཚོགས་ཀྱི་གོ་འཕང་ལ་བཀོད། དེ་
རྣམས་སྔོན་ཐོག་མ་མེད་པ་ནས་གྲུབ་པའི་ (དཔའོ་དཔའ་བོ་)དང་རྣལ་འབྱོར་མ་རྣམས་དང་རོ་མཉམ་
དུ་གྱུར་ཏེ་སྣ་བུག་གཡོན་པའི་རླུང་དང་འགྲོགས་ནས་ནང་དུ་ཞུགས་པ་རང་གི་ལྟེ་བའམ་སྙིང་ཁར་
གནས་པ་འོད་དུ་མེར་གྱིས་ཞུ་བ་ལས། དབྱངས་གསལ་གཉིས་མེ་ལོང་ལ་གཟུགས་བརྙན་བཞིན་དུ་
ཤར་བའི་ཟླ་བའི་དཀྱིལ་འཁོར་དཀར་ལ་དམར་བའི་མདངས་ཅན་དུ་གྱུར། དེའི་སྟེང་དུ་སྐད་ཅིག་
གིས་ཧཱུཾ་དཀར་ལ་དམར་བའི་མདངས་ཅན་ཞིག་ཐོལ་གྱིས་བྱུང་། དེ་དང་ཟླ་བ་དབྱངས་གསལ་དང་
བཅས་པ་གཅིག་ཏུ་འདྲེས་ནས་འོད་དུ་མེར་གྱིས་ཞུ་བ་ལས་ཧེ་རུ་ཀ་དཀར་པོ་ཞལ་གཅིག་ཕྱག་གཉིས་
པ་རྡོ་རྗེ་དང་དྲིལ་བུ་འཛིན་པ། ཡུམ་རྡོ་རྗེ་ཕག་མོ་དམར་མོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་
ཐོད་པ་འཛིན་པ་ལ་འཁྱུད་པའི་སྐུ། ནམ་མཁའི་འཇའ་ཚོན་ལྟ་བུ་རྒྱ་སྲན་ཙམ་ཞིག་བསྒོམས་ལ། དེ་ལ་
ཕ་རི་ནས་ཚུ་རིར་བལྟ་བ་ལྟ་བུ་མ་ཡིན་པར་སེམས་ཞུགས་པ་བཞིན་དུ་བྱས་ནས་བསྒོམ། ཡེ་ཤེས་
སེམས་དཔའ་སྙོམས་པར་ཞུགས་པའི་གསང་གནས་གཉིས་བསྐྱོད་པ་སྟེ་བསྲུབས་པ་ལས་བྱུང་བའི་སྒྱུ་
མའི་དགའ་བའི་སྒྲ་ཧྭ་རིང་པོ་གླུར་བླངས་ཤིང་སྦྱོར་མཚམས་ནས་འོད་ཟེར་དམར་པོ་དཀྱུས་མ་མ་ཡིན་
པ་བདེ་བ་ཆེན་པོའི་རང་བཞིན་དཔག་ཏུ་མེད་པ་འཕྲོས་པས་འཇིག་རྟེན་གྱི་ཁམས་ཐམས་ཅད་ཁྱབ་
པར་བྱས་ཏེ། སྣོད་བཅུད་ཐམས་ཅད་བདེ་བ་ཆེན་པོའི་རང་བཞིན་དུ་འོད་དུ་མེར་གྱིས་ཞུ། དུར་ཁྲོད་
ལ་ཐིམ་པ་ནས་གཙོ་བོའི་བར་བསྡུད་རིམ་མངོན་རྟོགས་ནས་འབྱུང་བ་ལྟར་བྱས་ལ་གཙོ་བོ་ཡང་དབུ་
ནས་མར་ཞབས་ནས་ཡར་གཡས་གཡོན་ནས་ཚུར་མེ་ལོང་ལ་ཧས་བཏབ་པ་བཞིན་དུ་བསྡུས་ཏེ་སིན་
དྷུ་རས་བྱུགས་པས་མུ་ཏིག་ལྟ་བུའི་ཧཱུཾ་ཡིག་བདེ་བ་ཆེན་པོའི་རང་བཞིན་ལ་ཐིམ། ཧཱུྃ་གི་ཞབས་ཀྱུ་ཨུ་ནི་
- 408-



( » ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
ཧ་ལ། ཧ་ནི་མགོ་བོ། མགོ་བོ་ཟླ་ཚེས་ལ། ཟླ་ཚེས་ཐིག་ལེ་ལ། ཐིག་ལེ་ནཱ་ད་ལ། ནཱ་ད་ཡང་སྐུའི་རྩེ་མོ་
བརྒྱ་སྟོང་གི་ཆའི་ཚད་ཙམ་དུ་གནས་པ་ལ་སེམས་བཟུང་། མཐར་ནཱ་ད་ཡང་ཇེ་ཕྲར་སོང་སྟེ་ནམ་མཁའ་
ལ་འཇའ་ཡལ་བ་ལྟར་སྟོང་པར་སྦྱངས་ཏེ། སྒྲུབ་པ་པོ་རང་གི་རླུང་སེམས་བདེ་བ་ཆེན་པོའི་ངོ་བོར་གྱུར་
པའི་བློས་རང་བཞིན་མེད་པའི་སྟོང་ཉིད་ཡུལ་དུ་བྱས་པའི་ཡུལ་ཡུལ་ཅན་གཉིས་རོ་གཅིག་ཏུ་གྱུར་པས་
བདེ་སྟོང་དབྱེར་མེད་གྱི་ཡེ་ཤེས་ལ་རྩེ་གཅིག་ཏུ་མཉམ་པར་གཞག་སྟེ་བསྒོམ་པར་བྱའོ། །དེ་ཡང་
བསྐྱེད་རིམ་ལ་བརྟན་པ་མ་ཐོབ་ཀྱི་རིང་ལ་སྔར་བཤད་པ་ལྟར་གྱི་བསྐྱེད་རིམ་གཙོ་བོ་དང༌། ཞར་བྱུང་
དུ་འདི་ལྟ་བུའི་རྫོགས་རིམ་ཐུན་རེ་བསྒོམ། བསྐྱེད་རིམ་ལ་བརྟན་པ་ཐོབ་ནས་རྫོགས་རིམ་འདི་ཉིད་ལ་
དངོས་གྲུབ་སྙེ་མ་དང་དེའི་(སྨར་དམར་)ཁྲིད་དང་། ལག་རྗེས་སོགས་ཀྱིས་ཁ་བསྐང་སྟེ་ཆིག་སྒྲིལ་
བྱས་ཏེ་གཙོ་བོར་བསྒོམ་པར་བྱ་ཞིང་། དེ་ལྟར་བསྒོམས་པས་རླུང་དབུ་མར་ཞུགས་གནས་ཐིམ་གསུམ་
བྱས་པ་ལས་བྱུང་བའི་རྫོགས་རིམ་གྱི་རྟོག་པ་ཁྱད་པར་ཅན་རྣམས་རིམ་གྱིས་འདྲེན་པར་བྱེད་པ་ཡིན་
ནོ་༑ ༑
གསུམ་པ་མཇུག་ཏུ་ཇི་ལྟར་བྱ་བ་ལ་གཉིས། བཟླས་པ་ཇི་ལྟར་བྱ་བ་དང་གཏོར་མ་ཇི་ལྟར་བྱ་
བའོ༑ ༑དང་པོ་ལ་གཉིས། རྡོར་བཟླས་ཇི་ལྟར་བྱ་བ་དང་། ངག་བཟླས་ཇི་ལྟར་བྱ་བའོ། །དང་པོ་ནི།
སྐད་ཅིག་མའི་སྔགས་གསུམ་བརྗོད་ལ་དེ་ལྟ་བུའི་འོད་གསལ་ལས་ཆུ་དྭངས་པ་ལས་ཉ་བློ་བུར་དུ་
འཕར་བ་བཞིན་དུ་རྟེན་བརྟེན་པའི་དཀྱིལ་འཁོར་སྐད་ཅིག་གིས་གསལ་བཏབ་ལ་རང་གཙོ་བོར་
གསལ་བའི་ལྟེ་བའམ་སྙིང་གར་དཀྱིལ་འཁོར་གྱི་སྟེང་དུ་ཧཱུཾ་ངམ་ནཱ་ད་དཀར་ལ་དམར་བའི་མདངས་
ཅན་ལས་རླུང་ཕྱིར་འབྱུང་བ་རླུང་གི་གདངས་ཀྱིས་འཁོར་ལོ་གསུམ་གྱི་ལྷ་ཚོགས་སྤྲོས་ཏེ། སྣ་བུག་
གཡས་ནས་ཐོན་ཏེ་འགྲོ་བའི་དོན་བྱས། ཨོཾ་གྱི་གདངས་ཀྱིས་སྣ་བུག་གཡོན་ནས་ཞུགས་ཏེ་ནཱ་དའི་ཧཱུཾ་
ལ་ཐིམ། ཨཱའི་གདངས་ཀྱིས་གནས་པར་བསམས་ཏེ་རླུང་ཅུང་ཟད་འཛིན་པ་ནི་བསྐྱེད་རིམ་པའི་རྡོར་
བཟླས་སོ། །
གཉིས་པ་ནི། འཕྲེང་བའི་རྒྱུ་དང་གྲངས་སོགས་ལས་དང་མཐུན་པར་རྙེད་ན་དང་། མ་རྙེད་ཚེ་མི་
རུས་སམ་བོ་དྷེ་ཙིའི་ཕྲེང་བ་མན་སྙེ་དང་རྡོ་རྗེ་ཕྲེང་བ་ལས་གསུངས་པའི་རབ་གནས་བྱས་པའམ།
མདོར་བསྡུ་ན་གསུང་རྡོ་རྗེ་པདྨ་གར་དབང་དུ་བསྐྱེད་ལ་ཡེ་ཤེས་པ་དགུག་གཞུག་བསྟིམ། དབང་
བསྐུར་རིགས་བདག་གིས་རྒྱས་བཏབ་བྱས་ལ་བུམ་ཆུ་གཏོར་ནས། ཨོཾ་པདྨ་ནིརྟི་ཤྭ་རི་ཧཱུྃ་ཧཱུྃ་ཕཊ།
- 409 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བརྒྱ་རྩ་གཅིག་བཟླས་ཏེ་ཞུ་བ་ལས་བྱུང་བའི་བགྲང་འཕྲེང་དུ་བལྟས་ལ་ལག་པ་གཡོན་པའི་མཐེབ་
སྲིན་གྱིས་ཕྲེང་བ་དབབ་ཅིང་བཟླ། དམིབ།ས་པ་ཡིད་ལ་བྱ་ཚུལ་ནི། ཡབ་ཀྱི་སྙིང་པོ་དང་ཉེ་སྙིང་བཟླ་
བའི་ཚེ་སྙིང་ཁར་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་ཡིག་གི་མཐར་སྔགས་ཀྱིས་བསྐོར་བའི་སྔགས་
ཕྲེང་ཁ་དོག་དཀར་པོའམ་སྔོན་པོ་གང་རུང་འོད་ཟེར་དམར་པོ་འཕྲོ་བ། ཧཱུྃ་ཡིག་གི་ནཱ་ད་ལས་འོད་ཟེར་
འཕྲོས་པའི་སྣེ་མོར་འཁོར་ལོ་ལྔའི་ལྷ་ཚོགས་རླུང་ཕྱིར་འབུད་པ་དང་སྣ་བུག་གཡས་པའི་རླུང་དང་
འགྲོགས་ནས་ཕྱིར་འཕྲོས་པས་འགྲོ་བའི་དོན་བྱས། རླུང་ནང་དུ་རྔུབ་པ་ན་སྣ་བུག་གཡོན་པའི་རླུང་
དང་འགྲོགས་ནས་ནང་དུ་ཞུགས་ནས་ཧཱུཾ་ཡིག་གི་ནཱ་ད་ལ་ཐིམ་པར་བསམ་པ་ནི་དམ་ཚིག་གི་བཟླས་པ་
དང༑ འཁོར་རྣམས་ཀྱི་སྔགས་བཟླ་བའི་ཚེ་ཡང་ཐུགས་ཁར་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ཡིག་
གི་མཐར་རང་རང་གི་སྔགས་ཕྲེང་ཁ་དོག་དཀར་པོའམ་སྔོན་པོ་གང་རུང་ལས་འོད་ཟེར་དཀར་པོ་འཕྲོ་
བ་ལ་སྤྲོ་བསྡུ་སྔར་བཞིན་བྱས་ནས་བཟླ། ཡུམ་གྱི་རྩ་སྔགས་བཟླ་བའི་ཚེ་ཆོས་ཐམས་ཅད་རང་བཞིན་
མཉམ་པ་ཉིད་ཀྱི་ང་རྒྱལ་གྱིས་རྩ་སྔགས་ཕྲེང་བ་རང་གི་ཞལ་དུ་ཞུགས། སྐུའི་དབྱིབས་བརྒྱུད་རྡོ་རྗེའི་
ལམ་ནས་ཡུམ་གྱི་པདྨར་ཞུགས་ཡུམ་གྱི་དྷ་ཏིའི་ལམ་ནས་གྱེན་དུ་བྱུང་ཞལ་ནས་ཐོན། སླར་ཡང་རང་
གི་ཞལ་དུ་ཞུགས། དེ་ལྟར་མགལ་མེའི་འཁོར་ལོ་ལྟར་འཁོར་བར་བསམས་ལ་བཟླ་བ་ནི་དོ་ལིའི་
བཟླས་པ་ཡིན་ནོ། །བཟླས་པའི་གྲངས་ལ་ཡང་གཉིས། ལས་རུང་གི་གྲངས་བསྙེན་དང་། གྲངས་
བསྙེན་རྒྱས་པའི་དབང་དུ་བྱས་པའོ། །དང་པོ་ནི། གཙོ་བོ་ལ་འབུམ། འཁོར་རྣམས་ལ་ཁྲི་ཕྲག་རེ། ཡེ་
ཤེས་འབེབས་པ་ཁྲི་ཕྲག་གཅིག །ཁ་སྐོང་ཞི་བའི་སྦྱིན་བསྲེག་ཇི་ལྟར་འཚམས་པར་བྱའོ། །ཡང་ན་
ནག་པོ་སྤྱོད་པས་གསུངས་པ་ལྟར་གཙོ་བོ་ཡབ་ཡུམ་ལ་ཁྲི་ཕྲག་གསུམ་རེ། དཔའ་མོ་དང་དཔའ་མོ་
ཉེར་བཞི་ལ་ཁྲི་ཕྲག་གཉིས་རེ། རྣལ་འབྱོར་མ་བཅུ་གཉིས་ལ་སྟོང་ཕྲག་ལྔ་དང་ལྔ་བརྒྱ་རེ། ཡེ་ཤེས་
འབེབས་པ་ཁྲི། ཁ་སྐོང་ཞི་བའི་སྦྱིན་བསྲེག་ཇི་ལྟར་འཚམས་པར་བྱའོ། །
གཉིས་པ་དངོས་གྲུབ་སྒྲུབ་པའི་སྐབས་ཀྱི་གྲངས་བསྙེན་རྒྱས་པ་ནི། སྡོམ་འབྱུང་ལས། རྫོགས་
ལྡན་ལ་ནི་བཟླས་བྱ་གཅིག །ཉིས་འགྱུར་གསུམ་ལྡན་ལ་བཟླས་བྱ། །སུམ་འགྱུར་གསུམ་ལྡན་ལ་རབ་
བརྗོད། །རྩོད་ལྡན་བཟླས་པ་བཞི་འགྱུར་རོ། །ཞེས་གསུངས་པ་ལྟར། རྒྱུད་ནས། སྔགས་འབུམ་ཕྲག་
གཅིག་ལ་སོགས་པ་བཟླས་ནས་ལས་བསྒྲུབ་པར་གསུངས་པ་རྣམས་ཏེ། དེང་དུས་བཞི་འགྱུར་བཟླ་
བའམ། ཡང་ན་རྗེ་ཐམས་ཅད་མཁྱེན་པས་གསུངས་པ་ལྟར་མཚན་མ་དང་སེམས་དག་པའི་བསྙེན་པ་
- 40 -



» ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །(ས༽
ཐོབ་ན་མ་གཏོགས་རྩ་སྔགས་བྱེ་བ་བཟླ་བ་དང་། མ་མཐའ་ནའང་སྙིང་པོ་བྱེ་བ་བཟླས་ན་ལེགས་པར་
གསུངས་པ་ལྟར་ཡིན་ནོ། །
གཉིས་པ་གཏོར་མ་འབུལ་བའི་ཚུལ་ནི། དེ་ཡང་གཏོར་མ་དངོས་གྲུབ་ཐམས་ཅད་ཀྱི་རྩ་བར་
གསུངས་པས་གྲུབ་ན་ཐུན་བཞི་ཀའི་མཐར་འབུལ་དགོས་ལ། དེ་ལྟར་མ་གྲུབ་ནའང་ཐུན་ཐ་མར་ངེས་
པར་འབུལ་དགོས་ཤིང་། ཁྱད་པར་དུ་ཡང་ཡར་ངོ་མར་ངོའི་ཚེས་བཅུ་ལ་གཏོར་མ་གྱ་ནོམ་པ་
བཤམས་ནས་འབུལ་བ་ནི་དངོས་གྲུབ་ཐམས་ཅད་ཀྱི་རྩ་བ་ཡིན་པས་ཤིན་ཏུ་གལ་ཆེའོ། །གཏོར་མའི་
རྒྱུ་ནི་ཟན་དང་སྲན་མ་དང་ཤ་དང་ཉ་ཤ་དང་ཆན་ཐུག་དང་། ཁུར་བ་དང་ཆང་དང་སྒོག་སྐྱ་ལ་སོགས་པ་
རྣམས་དང༌། མ་འབྱོར་ན་ཆུ་དང་ཟན་ཙམ་གྱིས་ཀྱང་འབུལ་དུ་རུང་ངོ༌། །སྣོད་ནི་ཐོད་པ་དང་ཟངས་
གཞོང་དང་ཁྱོགས་ལ་སོགས་པར་ལས་མཐུན་གྱི་གཏོར་མ་ཚུལ་བཞིན་དུ་བཤམས་ལ། བསངས་
སྦྱངས་བསྐྱེད་ཅིང་བྱིན་གྱིས་བརླབས་པ་རྣམས་ནང་མཆོད་གྱི་སྐབས་ཇི་ལྟ་བ་བཞིན་དུ་བྱའོ། །དེ་ནས་
སྔགས་དང་ཕྱག་རྒྱས་འཁོར་ལོ་ལྔའི་ལྷ་ཚོགས་སོགས་འཇིག་རྟེན་ལས་འདས་པ་དང་། འཇིག་རྟེན་
པའི་མགྲོན་རྣམས་སྐད་ཅིག་གིས་སྤྱན་དྲངས། ཆུ་གཉིས་ཉེར་སྤྱོད་རོལ་མོ་དང་བཅས་པས་མཆོད། དེ་
ནས་དབྱངས་གསལ་ཚར་གཅིག་བརྗོད་ལ་རང་གི་ལག་པ་གཡས་པའི་མཐིལ་དུ་ཨཱ་ལི་དཀར་པོ་དང་།
གཡོན་པའི་མཐིལ་དུ་ཀཱ་ལི་དམར་པོ་གཡོན་སྐོར་དུ་གནས་པ་ཞིག་ཐོལ་གྱིས་བྱུང་། དེ་འོད་དུ་མེར་
གྱིས་ཞུ་བ་ལས་ཟླ་བ་དང་ཉི་མའི་དཀྱིལ་འཁོར་དུ་གྱུར་པའི་དབུས་སུ་ཧཱུཾ་ཡིག་དཀར་པོ་རེ་བྱུང་བར་
བསམས་ལ། ཨོཾ་ཨ་ཅོ་ནུ་སོགས་བརྗོད་ཅིང་ལག་པ་གཉིས་མཉེས་པས་ཟླ་ཉི་ཧཱུྃ་དང་བཅས་པ་འོད་དུ་
མེར་གྱིས་ཞུ་ལག་པ་ལ་ཐིམ་པས། ལག་པ་རྡོ་རྗེ་ཐལ་མོར་གྱུར་པར་བསམས་པའི་སྟེང་དུ་གཏོར་སྣོད་
དངོས་སུ་བཞག་པའམ་བཞག་པར་མོས་ཏེ་མགྲོན་རྣམས་ཀྱིས་རང་གིས་ཕུལ་བའི་གཏོར་མ་བདག་
གིར་མཛད་པའི་ཕྱིར། ལྷ་མོ་ཚད་མ་ཞེས་བརྗོད་པ་ཡིན་ལ། དེའི་དོན་ནི་སྟོང་ཉིད་མི་སླ་བ་མངོན་སུམ་
དུ་རྟོགས་པས་ལྷ་མོ་ཚད་མ། རྡོ་རྗེ་འཆང་གི་བཀའ་ལས་མི་འདའ་བས་དམ་ཚིག་ཚད་མ། བདེན་ཚིག་
འགྲུབ་པས་ན་གསུང་ཚད་མ་སྟེ། བདེན་པ་འདི་དག་གིས་བདག་ཅག་རྗེས་སུ་འཛིན་པར་མཛད་དུ་
གསོལ་སྙམ་དུ་བསམ། མཆོད་པའི་འཁོར་གསུམ་བདེ་སྟོང་དབྱེར་མེད་དུ་མོས་ལ་མགྲོན་རྣམས་ཀྱི་
ལྗགས་བྱིན་གྱིས་བརླབས། དེ་ནས་རང་གི་སྙིང་ཁ་ནས་ལྷ་མོ་རོ་རྡོ་རྗེ་མ་ཕྱག་ན་ཐོད་པ་ཐོགས་པ་
དཔག་ཏུ་མེད་པ་སྤྲོས་པས་སྔར་བྱིན་གྱིས་བརླབས་པའི་གཏོར་མ་ཐོད་པས་ལུམ་ལུམ་བཅུས་ཏེ་གཏོར་
- 411-



）
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྔགས་བརྗོད་རང་གིས་མགྲོན་རྣམས་ལ་ཕུལ་བས་ལྗགས་རྡོ་རྗེའི་འོད་ཟེར་གྱི་སྦུ་གུས་གཏོར་མའི་
བཅུད་ཐམས་ཅད་དྲངས་ཏེ། གསོལ་བས་ཐུགས་རྒྱུད་ལ་ཟག་མེད་ཀྱི་བདེ་བ་ཁྱད་པར་ཅན་སྐྱེས་པར་
བསམ། དེ་ནས་ཞལ་བསིལ། ལག་ཕྱིས། སོ་རྩི་རྣམས་དབུལ། དེ་ནས་རིག་མ་བཅུ་དྲུག་གིས་མཆོད་
ལ༑ རྐང་བརྒྱད་ཀྱིས་བསྟོད། སྲིད་པ་དང་མཉམ་ཞེས་བརྗོད་ལ་སྙིང་ཁར་ལག་པས་པད་ཀོར་བྱས་
ལ་མཐར་འཁྱུད་པའི་ཕྱག་རྒྱ་བྱས་ལ་གཡོན་པའི་མཐེབ་སྲིན་གྱིས་སེ་གོལ་གཏོག་པས་མཉེས་པའི་
བརྡའི་ལག་པས་འདོད་དོན་ལ་གསོལ་བ་བཏབ། དེ་ནས་འཇིག་རྟེན་པའི་གཏོར་མ་ཇི་ལྟར་བཤད་པ་
བཞིན་འབུལ་ཞིང་། རྣལ་འབྱོར་བདག་ཅག་ཅེས་སོགས་ཀྱི་སྐབས་སུ་བརྡའི་ལག་པས་འདོད་དོན་ལ་
གསོལ་བ་གདབ། ཡིག་བརྒྱ་བརྗོད་ཅིང་ལྷག་ཆད་ཁ་བསྐང་། ཨོ་ཡོ་ག་ཞེས་སོགས་བརྗོད་ལ་སྙིང་
ཁའི་ཐད་དུ་ལག་པ་གཉིས་པད་ཀོར་བྱས་ཏེ། འཁྱུད་པའི་ཕྱག་རྒྱ་བྱས་པའི་མཐར་ལག་པ་གཡོན་པའི་
མཐེབ་སྲིན་གྱིས་སེ་གོལ་གཏོག་ཅིང་ཨོ་བཛྲ་མུ ཞེས་བརྗོད་ལ་འཇིག་རྟེན་པ་རྣམས་གཤེགས་སུ་
གསོལ་ཞིང་དཀྱིལ་འཁོར་གྱི་འཁོར་ལོ་རང་ཉིད་ལ་ཐིམ་པར་བསམ། སྲིད་པ་གསུམ་འབར་སྐུ་ནི་
ཞེས་སོགས་བརྗོད་དེ། དེ་ལས་བྱུང་བའི་དགེ་རྩ་རྣམས་སེམས་ཅན་ཐམས་ཅད་ཀྱི་དོན་དུ་ཧེ་རུ་ཀའི་གོ་
འཕང་མ་ཐོབ་ཀྱི་བར་དུ་བསྔོ་བས་རྒྱས་འདེབས་པ་ཡིན་ནོ། །དེ་ནས་ཐུན་མཇུག་ཏུ་རང་གི་ཐུགས་
ཀའི་ཧཱུཾ་ལས་འོད་ཟེར་འཕྲོས་པས་འགྲོ་བ་རྣམས་བཀུག་སྟེ་དུར་ཁྲོད་ལ་ཐིམ་པ་ནས་ཕྱི་དཀྱིལ་གྱི་བར་
སྡུད་རིམ་སྔར་ལྟར་བྱས་ཏེ། ལུས་དཀྱིལ་གྱི་ལྷ་རྣམས་རང་རང་གི་གནས་སུ་རྩ་ཁམས་རྣམས་ལ་ཐིམ་
ནས་བྱིན་གྱིས་བརླབས་པར་བསམ་པའམ། ཡང་ན་ལུས་དཀྱིལ་གྱི་སྒོ་མཚམས་མ་བརྒྱད་སྐུ་འཁོར་
གྱི་ལྷ་ལ་ཐིམ་པ་ནས་ནང་གི་ཧེ་རུ་ཀ་ཡབ་ཡུམ་གྱི་བར་ཐིམ་ཞིང་། དེ་སྙིང་གར་ཐིམ་ནས་རྩ་ཁམས་
ཐམས་ཅད་བྱིན་གྱིས་བརླབས་པར་བསམ། ཡང་ན་དེ་ཡང་ཧཱུྃ་དང་ཧཱུཾ་གི་ཞབས་ཀྱུ་ཨུ་ནི་ཧ་དང་། ཧ་
མགོ་བོ། མགོ་བོ་ཟླ་ཚེས། དེ་ཐིག་ལེ། དེ་ནཱ་ད། ནཱ་ད་ཡང་སྐྲའི་རྩེ་མོ་བརྒྱ་སྟོང་གི་ཆའི་ཚད་ཙམ་དང་།
དེ་ཡང་ནམ་མཁའ་ལ་འཇའ་ཡལ་བ་ལྟར་སྟོང་པར་སྦྱངས་ཏེ། སྒྲུབ་པོ་རང་གི་ཤིན་ཏུ་ཕྲ་བའི་རླུང་
སེམས་བདེ་བ་ཆེན་པོའི་ངོ་བོར་གྱུར་པའི་བློས་རང་བཞིན་མེད་པའི་སྟོང་ཉིད་ཡུལ་དུ་བྱས་པའི་ཡུལ་
ཡུལ་ཅན་རོ་གཅིག་ཏུ་གྱུར་པའི་བདེ་སྟོང་དབྱེར་མེད་ཀྱི་ཡེ་ཤེས་ལ་རྩེ་གཅིག་ཏུ་ཡུན་མི་ཐུང་བ་མཉམ་
པར་བཞག །
གཉིས་པ་ཐུན་སྔ་ཕྱིའི་བར་དང་ཐུན་གཞན་ལ་ཇི་ལྟར་བྱ་བ་ལ་གཉིས། དང་པོ་ནི། འོད་གསལ་
- 42 -



( ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །(ས༽
ལས་ལྡང་བ་ན་ཆུ་དྭངས་པ་ལས་ཉ་བློ་བུར་དུ་འཕར་བ་ལྟར་སྐད་ཅིག་གིས་ཧེ་རུ་ཀ་སྔོན་པོ་ཡབ་ཡུམ་
དུ་བསྐྱེད། གནས་དྲུག་ཏུ་ཡབ་ཡུམ་གྱི་གོ་ཆའི་སྔགས་བཀོད་དེ་བསྲུང་། དེ་ནས་སྤྱི་བོ་ལ་སོགས་པའི་
གནས་རྣམས་སུ་ཉི་གདན་ལ་པཱུ་ཛ་ལ་སོགས་པའི་ཡི་གེ་ཐིག་ལེས་བརྒྱན་པ་རྣམས་བཀོད་དེ་གོ་ཆ་ཆེན་
པོས་ཀྱང་བསྲུང་། དེ་ནས་ལག་པ་གཡོན་པའི་མཐེབ་མཛུབ་ཀྱིས་སེ་གོལ་གཏོག་ཅིང་། ཞལ་བཞི་
པའི་སྔགས་བརྗོད་དེ་བགེགས་འཇིགས་པར་བྱེད་པའི་ཚམ་རྔམ་གྱིས་ཀྱང་བསྲུང་། དེ་ནས་ཐུན་
མཚམས་སུ་འཇུག་པ་ན་མཐོང་ཐོས་ལ་སོགས་པའི་སེམས་ཅན་ཐམས་ཅད་འཁོར་ལོ་བདེ་མཆོག་ཏུ་
མོས་པའི་ཚངས་སྤྱོད་ལ་གནས་པ་དང་། བླ་མ་སངས་རྒྱས་བྱང་སེམས་ཀྱི་སྐུ་སོགས་མཐོང་ཚད་
འཁོར་ལོ་བདེ་མཆོག་ཏུ་མོས་ལ་རྐང་བརྒྱད་ཀྱིས་བསྟོད་པ་དང་། ཁམས་གསུམ་གྱི་འཁོར་བ་རྣམས་
ལྷན་སྐྱེས་ཀྱི་བདེ་བ་ཆེན་པོའི་རང་བཞིན་གཅིག་ཏུ་བསྒོམས་པའི་སྒོ་ནས་འདོད་ཡོན་སྤྱི་དང་ཁྱད་པར་
དངོས་སམ་བསྒོམས་པའི་རིག་མའི་འདོད་ཡོན་ལ་སེང་གེ་ལྟར་འཇིགས་པ་མེད་པར་ལོངས་སྤྱད་དེ་
ལུས་རྒྱས་པར་བྱ། དེ་ལ་བརྟེན་ནས་བདེ་བའི་རྟེན་ཀུན་ལྟ་བུའི་བྱང་སེམས་རྒྱས་པར་བྱ། དེ་ལ་བརྟེན་
ནས་བདེ་བས་སྟོང་པ་ངེས་པའི་བདེ་སྟོང་དབྱེར་མེད་ཀྱི་ཡེ་ཤེས་ལམ་གྱི་ནུས་པ་རྒྱས་པར་བྱ་བའི་ཕྱིར་
འདོད་ཡོན་ལ་ལོངས་སྤྱོད་པ་དང་། རང་ཉིད་ཧེ་རུ་ཀར་གསལ་བའི་ལུས་ཀྱི་བསྒུལ་བསྐྱོད་རྣམས་ཕྱག་
རྒྱ་དང་གར་གྱི་བདག་ཉིད་དང་། ངག་གི་སྨྲ་བརྗོད་རྣམས་ཉེ་སྙིང་ཕྲེང་སྔགས་སོགས་སྔགས་ཀྱི་བདག་
ཉིད་དང་། གང་སྣང་ཐམས་ཅད་ཀྱང་ཧེ་རུ་ཀའི་སྐུ་གསུང་ཐུགས་ཀྱི་གསང་བ་གསུམ་གྱི་རྣམ་རོལ་དུ་
བལྟ་བ་ནི་སྤྱོད་ལམ་གྱི་རྣལ་འབྱོར་དང་། ཁྲུས་ཀྱི་སྐབས་ཆུ་དབང་གི་སྐབས་ལྟར་བྱ་བ་ནི་ཁྲུས་ཀྱི་རྣལ་
འབྱོར་དང་། ཟས་ཀྱི་རྣལ་འབྱོར་ནི་ལུས་དཀྱིལ་གྱི་ལྷ་རྣམས་སྐད་ཅིག་གིས་གསལ་བཏབ་ལ་ཟས་ཀྱི་
ཆ་གཅིག་ཧ་ཧོ་ཧི༔ ཞེས་བརྗོད་པས་བྱིན་གྱིས་བརླབས་ཏེ། ཁ་ཁ་ཁཱ་ཧི་ཁཱ་ཧི་ཞེས་སོགས་ལན་ཅིག་
བརྗོད་ནས་ཕྱོགས་སྐྱོང་ལ་ཕུལ། དེ་ནས་རང་གི་ལག་པ་གཡས་པའི་མཐིལ་དུ་ཧོ་ལས་བྱུང་བའི་
འཁོར་ལོ་དཀར་པོ་རྣམ་སྣང་གི་རང་བཞིན་ཅན་ཧོས་མཚན་པ། གཡོན་པའི་མཐིལ་དུ་ཧ་ལས་བྱུང་
བའི་པདྨ་དམར་པོ་འདབ་མ་བརྒྱད་པ་སྣང་མཐའི་རང་བཞིན་ཅན་ཧས་མཚན་པ་ཞིག་བྱུང་བར་བསམས་
ནས་ཟས་ཀྱི་སྣོད་ལག་པ་གཡས་པའི་སྟེང་དུ་དངོས་སུ་བཞག་པའམ་བཞག་པར་མོས་ལ། གཡོན་
པས་ཁ་བཀབ་ལ་ཟས་ཀྱི་སྟེང་དུ་མི་བསྐྱོད་པའི་རང་བཞིན་ཅན་གྱི་ཧཱིཝཡིག་སྔོན་པོ་བསྐྱེད་ལ་ཧ་ཧོ་ཧི༔
ལན་གསུམ་བརྗོད་ལ་ཧས་ཁ་དོག །ཧོས་དྲི། ཧཱུྃས་ནུས་པའི་སྐྱོན་སྦྱངས་ཏེ་དག་པའི་བདུད་རྩིར་གྱུར་
- 413.



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པར་བསམ། ཧྲིའི་གཡས་སུ་ཨོ། གཡོན་དུ་ མདུན་དུ་ཧཱུྃ་བྱུང་བར་བསམས་ལ་ཨོཾ་ཨཱཿཧཱུྃ་ལན་
གསུམ་བརྗོད་དེ་མང་པོར་སྦར་ཞིང་བྱིན་གྱིས་བརླབས་ཏེ་ལྕེ་རྡོ་རྗེར་བསྐྱེད་ལ་ལུས་དཀྱིལ་གྱི་ལྷ་དང་
སྙིང་གའི་ཏིང་ངེ་འཛིན་སེམས་དཔའ་ལ་ཕུལ་ནས། ནང་གི་སྦྱིན་སྲེག་གི་ཚུལ་དུ་ལོངས་སྤྱོད་པའམ།
ཡང་ན་སྐད་ཅིག་མར་བྱིན་གྱིས་བརླབས་པའི་ཟས་དེ་ལག་པ་གཡོན་པ་ལྷར་བསྐྱེད་པ་ལ་ལག་མཆོད་
བྱས་ནས་ལོངས་སྤྱད་ན་དད་ཟས་དང་དཀོར་གྱི་ཕུང་པོ་ཅི་ཙམ་ལ་ལོངས་སྤྱད་ཀྱང་སྦྱོང་ནུས་པར་མ་
ཟད་དབུལ་བ་སེལ་ཞིང་ལོངས་སྤྱོད་འཕེལ་བ་དང་ཅི་བསམ་པའི་དོན་རྣམས་བདེ་བླག་ཏུ་འགྲུབ་པར་
གསུངས་ཏེ། གདན་བཞི་ལས། གང་ཞིག་ཅུང་ཟད་བཟའ་བཏུང་རྣམས། །བསྔོ་བ་བྱས་ནས་བཟའ་
བར་བྱ། །འདི་ལྟར་སྤྱོད་པའི་རྣལ་འབྱོར་པ། །བུ་ལོན་དུ་ཡང་མི་འགྱུར་རོ། །ཞེས་གསུངས་པ་ལྟར་
ཕན་ཡོན་དཔག་ཏུ་མེད་པ་འཐོབ་པས་དམ་ཚིག་དེ་དག་དང་། ཁྱད་པར་དུ་ཡང་གཡོན་པའི་ཀུན་སྤྱོད་
ལ་སོགས་པའི་དམ་ཚིག་བརྒྱད་ལ་ཚུལ་བཞིན་དུ་བསླབ་པ་དང་། ཟླ་རེ་བཞིན་གྱི་ཡར་ངོ་དང་མར་ངོའི་
ཚེས་བཅུ་གཉིས་དང་ཁྱད་པར་རྒྱལ་ཟླ་བའི་ཚེས་བཅུ་གཉིས་ཀྱི་མཆོད་པ་ལ་བསླབ་སྟེ་ཐུན་མཚམས་
སུའང་དོན་མེད་དུ་མི་བཏང་བར་དོན་ལྡན་དུ་བསྐྱང་བར་བྱ་བ་ནི་ཚུལ་འདི་ལ་ཤིན་ཏུ་གལ་ཆེ་བ་ཡིན་
ནོ༑ ༑
གཉིས་པ་ནི་ཐུན་དང་པོ་ལ་སྔར་ཇི་ལྟར་བཤད་པ་བཞིན་བྱས་ནས་ཐུན་མཚམས་ཀྱི་བར་ལ་
འཇུག་ཅིང་། གུང་ཐུན་ལ་འཇུག་རན་པ་ན་བསམ་གཏན་གྱི་ཁང་པར་ཞུགས་ཏེ་བདེ་བའི་སྟན་ལ་
འདུག་ནས་སྒོ་གསུམ་དག་པར་བྱེད་པའི་རྣལ་འབྱོར་ནས་འཇུག་པའམ། ཡང་ན་ཚོགས་ཞིང་མན་ཆད་
སྦྱང་གཞི་དང་ཆོས་མཐུན་སྦྱར་དུ་ཡོད་པས་སྦྱང་གཞི་སྦྱོང་བ་ལ་གནད་ཆེ་བས་ཚོགས་ཞིང་ནས་མངོན་
བྱང་གི་བར་དང་། སྐད་ཅིག་མའི་སྔགས་བརྗོད་དེ་རྟེན་བརྟེན་པའི་དཀྱིལ་འཁོར་སྐད་ཅིག་གིས་
བསྐྱེད་ལ་གཙོ་བོ་ཡབ་ཡུམ་གསལ་གདབ་མཁའ་གསང་བྱིན་གྱིས་བརླབས་ནས་སྙོམས་པར་ཞུགས་
ཏེ༑ བདེ་སྟོང་སྦྱར་ནས་ཏིང་ངེ་འཛིན་ཡུན་མི་ཐུང་བར་བསྒོམ། འཁོར་གྱི་ལྷ་གསལ་བཏབ་ལ་སྔར་གྱི་
སྙོམས་འཇུག་དྲན་པར་བྱས་བདེ་སྟོང་སྦྱར་ནས་བྱང་ཕྱོགས་སོ་བདུན་གྱི་དག་པ་རྒྱས་བསྡུས་ཅི་རིགས་
བསྒོམ། དེ་ནས་ལུས་དཀྱིལ་གོ་བགོ་བ། ཡེ་ཤེས་པ་དགུག་བསྟིམ་དབང་བསྐུར་རིགས་བདག་གིས་
རྒྱས་གདབ་མཆོད་བསྟོད་བདུད་རྩི་མྱང་བའི་བར་བྱས་ལ་ལྷ་ཡི་འཁོར་ལོ་དཔྱད་འཇོག་གཉིས་ཀྱི་སྒོ་
ནས་རྩེ་གཅིག་ཏུ་ཆིག་སྒྲིལ་བྱས་ལ་བསྒོམ། མཐར་རྫོགས་རིམ་རྣལ་འབྱོར་ཆེན་པོ་ཐུན་རེ་བསྒོམས་
- 414-



» ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
ལ་བཟླས་པ་གཏོར་མ་འབུལ་བ་སོགས་ཐུན་མཚམས་ཀྱི་བར་སྔར་བཞིན་བྱ། ཕྱི་དྲོའི་ཐུན་ལ་ཡང་
སྔར་ལྟར་བྱས་ཏེ་ཐུན་མཚམས་ཀྱི་བར་ལ་འཇུག་ཅིང་ཐུན་ཐ་མ་མཚན་མོའི་ཐུན་ནི་ནམ་ལ་ཆ་གསུམ་
དུ་ཕྱེ་བའི་དང་པོ་ལ་སྔར་ལྟར་ཉམས་སུ་བླངས་ཏེ་དུས་འདའ་བར་བྱས་ལ་ཆ་བར་པ་ལ་བབ་ཏུ་ཉེ་བ་ན་
བཟླས་པ་དང་གཏོར་མ་ཕུལ་ཏེ། ཨོ་ཚུར་སྤྱོན་ཚུར་སྤྱོན་དཔའ་བོ་ཆེ། །དག་པའི་ཚིག་ནི་སྟོན་པ་པོ། །སྐྱེ་
དང་འཇིག་དང་རང་བྱུང་བ། །སྟོང་ཉིད་ཡེ་ཤེས་འདི་ཁོ་ནའོ། །ཞེས་བརྗོད་དེ། རྟེན་གཞལ་ཡས་ཁང་
དང་བརྟེན་པ་ལྷ་ལ་སོགས་པའི་སྣོད་བཅུད་ཐམས་ཅད་བདེ་སྟོང་དབྱེར་མེད་ཀྱི་རྣམ་རོལ་དུ་བསྒོམ།
མགོར་ཨོཾ་དང་མཐར་ཧཱུྃ་ཧཱུྃ་ཕཊ་སྦྱར་བའི་དབྱངས་གསལ་ཚར་གཅིག་བརྗོད། ངག་གི་སྨྲ་བརྗོད་
ཐམས་ཅད་ཨཱ་ལི་ཀཱ་ལིའི་བདག་ཉིད་དུ་མོས་པ་བྱས་ཏེ། དེ་ནས་རང་གི་ཐུགས་ཀའི་ཧཱུྃ་ལས་འོད་ཟེར་
དཔག་ཏུ་མེད་པ་འཕྲོས་པས་སྣོད་བཅུད་ཐམས་ཅད་བསྡུས་ཏེ་དུར་ཁྲོད་ལ་ཐིམ་པ་ནས་ཧཱུྃ་གི་བར་སྔར་
ལྟར་བསྡུས་ལ་ཧཱུྃ་ཡང་ཞབས་ཀྱུ། ཨུ་ནི་ཧ་ལ། ཧ་མགོ་བོ་ལ། མགོ་བོ་ཟླ་ཚེས་ལ། ཟླ་ཚེས་ཐིག་ལེ།
ཐིག་ལེ་ནཱ་ད། ནཱ་ད་ཡང་སྐྲའི་རྩེ་མོ་བརྒྱ་སྟོང་གི་ཆའི་ཚད་ཙམ་དང་། དེ་ཡང་ནམ་མཁའ་ལ་འཇའ་
ཡལ་བ་ལྟར་མི་དམིགས་པའི་སྟོང་པར་སྦྱངས་ཏེ་སྒྲུབ་པ་པོ་རང་གི་ཤིན་ཏུ་ཕྲ་བའི་རླུང་སེམས་བདེ་བ་
ཆེན་པོའི་ངོ་བོར་གྱུར་པའི་བློས་རང་བཞིན་མེད་པའི་སྟོང་ཉིད་ཡུལ་དུ་བྱས་པའི་ཡུལ་ཡུལ་ཅན་རོ་
གཅིག་ཏུ་གྱུར་པའི་བདེ་སྟོང་དབྱེར་མེད་ཀྱི་ཡེ་ཤེས་དེ་གཉིད་ཀྱི་འོད་གསལ་དང་བསྲེས་ཏེ་རྣམ་རྟོག་
གཞན་གྱིས་བར་མ་ཆོད་པར་ཉལ་བའི་རྣལ་འབྱོར་བྱ། དེ་ནས་ནམ་གྱི་ཆ་གསུམ་པར་སླེབ་ཏུ་ཉེ་བ་ན་
ནམ་མཁའ་ནས་དཔའ་བོ་དང་རྣལ་འབྱོར་མ་རྣམས་ཀྱིས་ཌཱ་མ་རུ་དང་གླུས་བསྐུལ་ཏེ་འོད་གསལ་
ལས་ཆུ་དྭངས་པ་ལ་ཉ་བློ་བུར་དུ་འཕར་བ་བཞིན་གཟུགས་སྐུར་ལངས་ནས་ཨོ་ཚུར་སྤྱོན་སོགས་
བརྗོད་ནས་སྣོད་བཅུད་བདེ་སྟོང་གིས་རྒྱས་བཏབ་དབྱངས་གསལ་སྔར་ལྟར་བརྗོད་དེ་ཐུན་དང་པོ་ལ་
སྔར་ལྟར་འཇུག་པ་སྟེ། དེ་ཁོར་ཡུག་ཏུ་ཉམས་ལེན་ལ་འབད་པར་བྱ་བ་ཡིན་ནོ། །ཐུན་བཞི་ཀའི་
མཐར་ཡིག་བརྒྱ་ཅི་མང་བཟླ་ཞིང་མདོར་ན་ཐུན་ཐོག་མཐའ་གཉིས་རྒྱས་པ་དང་། བར་པ་གཉིས་ལ་
བསྡུས་པ་གྲུབ་ཆེན་ལྭ་བའི་ན་བཟའ་ཅན་གྱི་དགོངས་པ་ལྟར་བྱེད་པའམ་བཞི་ཀ་ལ་རྒྱས་པའམ། དང་
པོ་རྒྱས་ལ་ཐ་མ་གསུམ་བསྡུས་པའམ། བཞི་ཀ་ལ་བསྡུས་པ་བྱེད་པ་སོགས་ཛཱ་ལན་དྷ་རི་པ། སྨན་
ཞབས། ཨ་བྷ་ཡ་སོགས་ཀྱིས་རིམ་པར་བཤད་པ་གང་རུང་བྱེད་པ་ཡིན་ནོ། །
གཉིས་པ་ནི་བསྐྱེད་རིམ་རྣལ་འབྱོར་གསུམ་དང་། རྫོགས་རིམ་རྣལ་འབྱོར་ཆེན་པོ་དེ་ལྟར་ཉམས་
- 415 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༢༽
སུ་བླངས་པས། བགེགས་དང་བར་ཆད་ཀྱིས་མི་ཚུགས་པ་དང་། ཡི་དམ་གྱི་ལྷས་བྱིན་གྱིས་རློབ་པ་
དང༑ སྐྱེ་ཤི་བར་དོ་གསུམ་སྐུ་གསུམ་དུ་འཁྱེར་བའི་རྫོགས་རིམ་གྱི་རྟོགས་པ་སྐྱེ་བའི་རྒྱུད་སྨིན་བྱེད་དུ་
འགྱུར་བ་དང་། རྫོགས་རིམ་ཀྱང་མཚན་ཉིད་ཚང་བ་སྐྱེས་ཏེ་སྙིགས་དུས་ཀྱི་ཚེ་ཐུང་འདི་ལྟ་བུ་ལ་ཧེ་རུ་
ཀའི་གོ་འཕང་ཐོབ་པ་དང་ཚེ་འདིར་མ་ཐོབ་ཀྱང་སྐྱེ་བ་བརྒྱུད་ནས་ཐོབ་ལ། དེ་ཡང་ཆོས་འདི་སྤྱོད་པའི་
རིགས་སུ་སྐྱེ་བ་དང་། ལས་ཀྱི་སྡིག་པ་འདག་པ་དང་། ལམ་འདི་ལ་བསམ་གཏན་བྱས་པ་ཙམ་དང་།
གླེགས་བམ་ཀློག་པ་དང་། ཁ་ཏོན་དུ་འདོན་པ་དང་། གླེགས་བམ་བྲིས་པས་ཀྱང་མཐོ་རིས་ཀྱི་དཔལ་
སྤྱི་དང་ཁྱད་པར་འཁོར་ལོས་བསྒྱུར་བའི་རྒྱལ་སྲིད་ཐོབ་པ་དང་། གལ་ཏེ་གཡེང་བས་མ་གྲུབ་ན་ལམ་
འདི་ཉམས་སུ་ལེན་པའི་རྣལ་འབྱོར་པ་དང་རྣལ་འབྱོར་མ་འཇིག་རྟེན་ཕ་རོལ་ཏུ་འགྲོ་བའི་ཚེ། བུ་ཕའི་
ཁང་ཁྱིམ་བཟང་པོར་འགྲོ་བ་ལྟར་ཆོས་འདི་སྤྱོད་པའི་རིགས་ཅན་ནས། ཆོས་འདི་སྤྱོད་པའི་རིགས་
ཅན་གཞན་དུ་འགྲོ་བའི་བར་དེར་ངལ་བསོ་བ་ཙམ་ལ་འཆི་བ་ཞེས་ཐ་སྙད་བཏགས་པ་ཙམ་མ་་་་་
གཏོགས་འཁོར་བ་དང་འཇིགས་སྐྲག་བཅས་པའི་འཆི་བ་དོན་དམ་མི་འབྱུང་བ་དང་། དེའི་ཚེ་ཡང་
དཔལ་ཧེ་རུ་ཀ་དང་ཡུམ་རྡོ་རྗེ་ཕག་མོ་ལ་སོགས་དཔའ་བོ་དང་དཔའ་མོ་རྣམས་ཀྱིས་མཆོད་རྫས་སྣ་
ཚོགས་པ་དང་། ཡིད་དུ་འོང་བའི་གླུ་དང་བཅས་པས་བསུས་ཏེ་སྒྲུབ་པ་པོ་སེང་གེའི་ཁྲི་ལ་བཞག །འཇའ་
འོད་ཀྱི་གུར་ཕུབ། མེ་ཏོག་གི་ཆར་འབེབས་བཞིན་པས་ཕྱིའི་དག་པ་མཁའ་སྤྱོད་དུ་འཁྲིད་པ་དང་།
ནང་གི་མཁའ་སྤྱོད་འཆི་བ་ལམ་གྱི་འོད་གསལ་དུ་བསྒྱུར་ཏེ་རྟེན་དེ་ལ་མི་སློབ་པའི་ཟུང་འཇུག་ཁ་སྦྱོར་
ཡན་ལག་བདུན་ལྡན་གྱི་ཧེ་རུ་ཀའི་གོ་འཕང་ཐོབ་པ་སོགས་ཕན་ཡོན་ཚད་མེད་པ་ཐོབ་པར་འགྱུར་ལ།
འདི་ལྟ་བུའི་སྔགས་ཀྱི་ལམ་ལ་བརྟེན་ནས་མཁའ་སྤྱོད་རིག་འཛིན་གྱི་སར་འགྲོ་བར་གསུངས་པ་
རྣམས་ཀྱི་དོན་ནི། རྒྱུད་འགྲེལ་སྦས་དོན་ཀུན་གསལ་ལས། འདིར་མི་ཡི་རྟེན་གྱིས་མཁའ་སྤྱོད་འགྲུབ་
པ་མང་དུ་གསུངས་པའི་མཁའ་སྤྱོད་གྲུབ་པ་ནི། འདིའི་ལམ་ཚུལ་བཞིན་སྒྲུབ་པའི་སྒྲུབ་པ་པོ་མིན་
ཀྱང་༑ མི་འགའ་ཞིག་སྔགས་དང་རྫས་ལ་སོགས་པའི་མཐུས་ནམ་མཁའ་ལ་འགྲོ་བ་སོགས་ནུས་པ་
ཙམ་ལ་མི་ཟེར་གྱི་སྔགས་སྤྱོད་པའི་རྟེན་ཁྱད་པར་ཅན་གྱི་མཁའ་འགྲོ་དང་། མཁའ་འགྲོ་མ་རྣམས་
ནམ་མཁའི་དབྱིངས་ཀྱི་གནས་ཁྱད་པར་ཅན་དུ་བཞུགས་ནས་གསང་སྔགས་མཆོག་རྣམས་སྤྱོད་པའི་
གནས་ནི་མཁའ་སྤྱོད་ཀྱི་གནས་ཡིན་ལ། དེར་སྒྲུབ་པ་པོ་མི་ཡི་རྟེན་ཅན་གྱིས་ལུས་མ་སྤངས་པར་
བགྲོད་ནུས་པ་ནི་མཁའ་སྤྱོད་གྲུབ་པ་ཡིན་ནོ། །དེ་ཚེ་འདིར་མ་གྲུབ་ཀྱང་སྐྱེ་བ་རྟིང་མ་ཉིད་ལ་འགྲུབ་པ་
- 416 -



( ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
ནི༑ སྐྱེ་བ་གཞན་དུ་མཁའ་སྤྱོད་འགྲུབ་པ་སྟེ་དེ་འདྲ་བའི་མཁའ་སྤྱོད་ལ་རིམ་པ་དུ་མ་ཞིག་ཡོད་དོ། །ཚེ་
འདིར་མཁའ་སྤྱོད་འགྲུབ་ལུགས་ཀྱང་རིམ་པ་གཉིས་ཀྱི་ལམ་གྱི་མཐུ་ཉིད་ཀྱིས་འགྲུབ་པ་དང་། མཁའ་
འགྲོ་མ་དང་དཔའ་བོའི་ཁྱད་པར་འགའ་ཞིག་གིས་དེར་དངོས་སུ་འཁྲིད་པའང་ཡོད་དོ། །དེ་བཞིན་དུ་
མི་ཡུལ་གྱི་བྱེ་བྲག་གི་ས་ལ་སྤྱོད་པ། རིག་པ་འཛིན་པའི་འགྲོ་བ་དུ་མས་སྔགས་སྤྱོད་པའི་གནས་ཁྱད་
པར་ཅན་ཡང་མང་དུ་ཡོད་དོ། །ཞེས་གསུངས་པ་ལྟར་ཤེས་པར་བྱའོ། །དེ་ལྟ་བུའི་ཕན་ཡོན་ཚད་མེད་
པ་དང་ལྡན་པས་ལམ་ཉམས་སུ་ལེན་པའི་རྣལ་འབྱོར་པ་ཡིད་བཞིན་གྱི་ནོར་བུ་ལྟར་འཇིག་རྟེན་དུ་
དཀོན་པ་ནི། རྩ་རྒྱུད་ལས། དེ་འདྲའི་དཔའ་ཆེན་རྣལ་འབྱོར་མ། །ས་སྟེང་ན་ནི་རྙེད་པར་དཀའ། །ཞེས་
གསུངས་པ་ལྟར་ཡིན་པས་འདི་ལྟ་བུའི་ལམ་ཉམས་སུ་ལེན་དུ་ཡོད་པ་ནི་བསོད་ནམས་ཀྱི་ཚོགས་
ལེགས་པར་བསགས་པ་ཞིག་གོ་སྙམ་དུ་བསམས་ལ་འདི་ལ་ཐོས་བསམ་སྒོམ་གསུམ་གྱི་སྒོ་ནས་
འབད་ལ། དཔལ་འཁོར་ལོ་སྡོམ་པའི་བསྟན་པ་རྣམས་ཕྱོགས་དུས་གནས་སྐབས་ཐམས་ཅད་དུ་རྒྱས་
པར་བྱའོ། །
འཁོར་ལོ་སྡོམ་པར་བརྗོད་པ་ཉུང་ངུའི་རྒྱུད། །དངོས་གྲུབ་རིན་ཆེན་བྱེ་བས་ལེགས་གཏམས་ཀྱང་། །
བརྡའ་ཚིག་ངམ་གནག་དགོངས་བཤད་རླབས་འཁྲུགས་པས། །བློ་སྟོབས་བསོད་ནམས་དམན་པས་
བགྲོད་པར་དཀའ། །ལཱུ་དྲིལ་ནག་པོའི་གཞུང་གི་གྲུ་བོ་ཆེར། །རང་འགྲེལ་བཤད་རྒྱུད་ལྔ་ཡི་དར་ཆེན་
འཕྱར། །བརྒྱུད་ལྡན་བླ་མའི་མན་ངག་གིས་བསྐྱོད་ན། །དེད་དཔོན་འགའ་རེས་ལན་འགར་རིན་ཆེན་
རྙེད༑ ༑རྩ་བཤད་རྒྱུད་དང་རྒྱ་བོད་མཁས་པའི་གཞུང་། །སོ་སོའི་དགོངས་དོན་འོ་ཆུ་འདྲེས་པ་དག །མ་
འདྲེས་འབྱེད་མཁས་འཁོར་ལོའི་ལག་ལྡན་ཞིག །ལྗོངས་འདིར་བྱུང་བ་གྲགས་པའི་མཚན་འཆང་བའོ། །
དེ་ཡི་རྣམ་དཔྱོད་སྲིད་པའི་མིག་འབར་བས། །བསྟན་ལ་ལོག་རྟོག་མུན་པ་ཀུན་བསལ་ཏེ། །མདོ་རྒྱུད་
བསྟན་པའི་པད་ཚལ་རྒྱས་མཛད་པས། །སྐལ་བཟང་བུང་བ་ལེགས་བཤད་སྦྲང་རྩིས་ཚིམ། །ཉིན་
མོའི་མགོན་དེ་གཞན་དུ་གཤེགས་པ་ནའང་། །རྒྱུ་སྐར་མགོན་པོ་དགེ་ལེགས་འབར་བ་དང་། །ཤེས་
རབ་སེང་གེ་ལ་སོགས་མཁས་རྣམས་ཀྱིས། །ཡབ་རྗེ་བླ་མའི་མདོ་སྔགས་ཀུན་དའི་ཚལ། །ཆེས་ཆེར་
རྒྱས་པས་དཀར་ཕྱོགས་ལྷ་རྣམས་མགུ། །དུས་ཀྱི་ཐ་མར་གསང་སྔགས་སྒྲ་བཞིན་དུ། །སྤྱོད་པའི་རྩིང་
ཆོས་མཐུན་མཚམས་འོད་དམར་བས། །དགེ་ལེགས་ཀུན་དཱའི་ཚུལ་ཀུན་ཉམས་བྱས་པས། །མུ་ཅོར་
སྨྲ་བའི་ཁྭ་ཏས་ས་སྟེངས་ཁྱབ། །འོན་ཀྱང་འཇམ་མགོན་བླ་མའི་ཐུགས་བསྐྱེད་ཀྱིས། །བསྟན་པའི་
-4j7 -



(པ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གནས་ཚུལ་གསལ་བའི་རྟ་ལྗང་ཅན། །ཐུབ་བསྟན་གླིང་བཞིའི་མཁའ་ལ་བགྲང་ཡས་གསལ། །ཉི་
མའི་བུ་ཡིས་དུས་ཀྱི་དབྱུག་པ་གཟེ། །དེ་ཕྱིར་གཤིན་ཟས་དད་ཟས་མི་གཙང་བས། །ལྟོ་བ་ཁེངས་
རྣམས་མི་གཙང་ཟོས་པའི་མཆུ། །རྣམ་དག་རྒྱུད་དང་དམ་པའི་ཚིག་ལ་ཕྱིས། །རིགས་མཐུན་བསྡེབས་
ནས་ཅོལ་ཆུང་བསླུ་བ་མང་། །དུས་མཐའི་མེ་ཡི་དཀྱིལ་ན་ཆུ་སྐྱེས་ལྟར། །སྙིགས་མའི་བྱིན་ཟ་འབར་བའི་
ཀློང་དཀྱིལ་ན། །འཇམ་དཔལ་རྒྱ་མཚོ་བདེ་བའི་མགོན་པོ་ཞེས། །མདོ་རྒྱུད་མན་ངག་འབུམ་གྱི་འདབ་
བརྒྱ་བཞད། །བསླབ་གསུམ་རིམ་གཉིས་རྟོགས་པའི་སྦྲང་རྩིས་ཕྱུག །མཁས་གྲུབ་བླ་མ་ར་ཡི་ཚོགས་
ཀྱིས་བསྐོར། །ཆེ་བའི་ཆེ་མཆོག་ཀུན་གྱི་སྤྱི་བོར་འཆང་། །དེ་ལྟ་མོད་ཀྱི་ཉམས་ཆུང་འགྲོ་ལ་དུད། །གང་
གི་ཐུགས་བརྩེས་བསྐྱངས་པས་བདག་འདྲ་ལའང་། །བརྟན་གཡོའི་འཁོར་ལོ་ལྷན་སྐྱེས་བདེ་བ་ཆེར། །
སྡོམ་པའི་མན་ངག་བདུད་རྩིའི་ཀ་ལ་ཤ །བསྩལ་བས་ཉེར་ལེན་ལུས་ཀྱི་སྲོག་ཆད་ཀྱང་། །རིམ་གཉིས་
མིག་ལྡན་མགོ་བོ་ག་ལ་འཆི། །རྣལ་འབྱོར་གསང་མཐའ་དཔྱིད་ཀྱི་རྒྱལ་མོའི་གླུ། །རྟོག་གེ་ནེ་ཙོ་རྒན་
པོའི་འོས་མིན་ཡང་། །འདི་ལྟར་གྱིས་ཞེས་རྡོ་རྗེ་སློབ་དཔོན་གྱིས། །བཀའ་སྩལ་རྗེས་ཟློས་ཙམ་ལ་འབད་
པར་བྱས། །འདི་ཡི་དགེ་བས་འགྲོ་བ་མ་ལུས་པ། །ཀུན་རྟོག་རླུང་གིས་མཐའ་མེད་སྲིད་པ་འདིར། །
ཡུན་རིང་འཁྱམས་པའི་འཁྲུལ་པ་བག་ཆགས་བཅས། །བདེ་ཆེན་སྤྲོས་བྲལ་ངང་དུ་ཞི་གྱུར་ཅིག །
ཀུན་ལ་གནས་པའི་སྐྱེ་འཆི་བར་དོ་གསུམ། །བླ་མེད་རྒྱུད་སྡེའི་སྤྱོད་པ་རྨད་བྱུང་མཐུས། །ལམ་དང་འབྲས་
བུའི་སྐུ་གསུམ་དངོས་བསྒྱུར་ནས། །ཡོངས་དག་རྣམ་བཞིའི་དཔལ་ལ་སྤྱོད་པར་ཤོག །དངོས་གྲུབ་རྩ་
བ་རྡོ་རྗེ་སློབ་དཔོན་ཆེ། །མཉེས་པ་གསུམ་གྱིས་དགྱེས་པར་བྱེད་པ་དང་། །མཁའ་མཉམ་འགྲོ་བ་སྲིད་
ལས་སྐྱོབ་པའི་ཕྱིར། །ལུས་དང་སྲོག་ལ་ལྟོས་པ་མེད་པར་ཤོག །ལེགས་བཤད་འདིས་ཀྱང་འཇམ་
མགོན་བླ་མ་དེས། །ཡང་ཡང་སྨོན་པའི་གནས་སུ་མཛད་པ་ཡི། །འཁོར་ལོ་སྡོམ་པའི་བཤད་སྒྲུབ་
ཕྱོགས་ཀུན་ཏུ། །དར་ཞིང་རྒྱས་ལ་ཡུན་རིང་གནས་བྱེད་ཤོག། །།
ཅེས་པ་འདི་ནི་བཀའ་དྲིན་གཞལ་དུ་མེད་པ་མཉྫའི་མཚན་ཅན་ལ་ལོ་གསུམ་ཙམ་གྱི་སྔོན་ནས་ཡང་དང་ཡང་དུ་ཞུས་ནས་
གསོལ་བ་བཏབ་པ་ལྟར་ལྷ་ས་སྨོན་གྲོང་དུ། རྒྱལ་བ་འཕགས་པ་ལྷ་དང་། རྒྱལ་བའི་སྲས་པོ་རྣམ་གཉིས་ཀྱིས་གཙོ་བྱས་དགེ་
འདུན་དྲུག་ཅུ་སྐོར་ལ་ནཱ་རོ་མཁའ་སྤྱོད་མའི་བསྐྱེད་རྫོགས་དང་། འདི་ཀའི་སྔགས་བཏུ་དང་། བསྐྱེད་རྫོགས་ཀྱི་ཉམས་འཁྲིད་
བཅས་རྒྱས་པར་ཟིན་ཐུན་དུ་བསྩལ་བའི་རྗེས་སུ་བསྐྱེད་རིམ་འདི་ལ་ཟིན་བྲིས་མ་དག་པ་མང་དུ་འདུག་པས་ཁྱོད་ཀྱིས་མང་ཉུང་
འཚམས་ལ་རན་པ་ཞིག་བྲིས་ཞེས་ཁ་བཏགས་བཟང་པོའི་གནང་སྦྱིན་དང་བཅས་བཀའ་ཕེབས་པ་དང་དུ་བླངས་ཏེ། རྡོ་རྗེ་
- 418-



E
(ཙ） ༄༅། །བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་བདེ་ཆེན་གསལ་བའི་དགོངས་རྒྱན། །༼ས༽
འཆང་དེ་ཉིད་ཀྱི་ཞབས་རྡུལ་སྤྱི་བོས་ལེན་པ་ངག་དབང་བྱམས་པ་ཞེས་པས། ཟིན་བྲིས་རྙིང་པ་རྒྱས་བསྡུས་གཉིས་འདུག་པའི་
བསྡུས་པ་ལ་མ་དག་པ་དང་མ་ཚང་བ་རྣམས་བཅོས། རྒྱས་པ་ལ་མཚོན་དོན་སོགས་ཧ་ཅང་བཤད་གྲགས་སམ་སྙམ་པ་རྣམས་
ཕྲི་ནས་དངོས་སུ་ཟིན་ཐུན་གནང་བ་ཉིད་གཞིར་བཞག་སྟེ་ཡོས་བུའི་ལོ་རྒྱལ་ཟླ་བའི་མར་ངོའི་ཚེས་བཅུ་དཔའ་བོ་དང་དཔའ་མོ་
ངང་གིས་འདུ་བའི་དུས་ཁྱད་པར་ཅན་གྱི་ཉིན་ཕུར་བུ་ལྕོག་བྱང་ཆུབ་གླིང་དུ་རྫོགས་པར་ཟིན་བྲིས་སུ་བཏབ་པ། སླར་ཡང་རྡོ་རྗེ་
སློབ་དཔོན་དེ་ཉིད་ཀྱི་སྤྱན་ལམ་དུ་བསྟར་ཏེ་དག་པར་བགྱིས་པ་འདིས་ཀྱང་འཇམ་མགོན་ཆོས་ཀྱི་རྗེ་རྒྱལ་བ་གཉིས་པའི་མདོ་
སྔགས་ཀྱི་བསྟན་པ་ཕྱོགས་དུས་ཀུན་དུ་རྒྱས་པར་བྱེད་པར་འགྱུར་ཅིག །མངྒལཾ།། །།
- 49 -



(༥） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་
རིམ་རྣལ་འབྱོར་ཆེན་པོའི་དམིགས་རིམ་
སྐྱོང་ཚུལ་མདོར་བསྡུས་
བཞུགས་སོ། །
༈ ན་མོ་ཤི་ཧེ་རུ་ཀ་བཛྲ་ཝ་ར་ཧི། བསམ་གྱིས་མི་ཁྱབ་ཟུང་འཇུག་དབང་པོའི་གཞུ། །སྒྲིབ་བྲལ་
མཁའ་དབྱིངས་མཛེས་མའི་ལང་ཚོ་ལ། །དབྱེར་མེད་འཁྱུད་པའི་ལྷན་སྐྱེས་བདེ་ཆེན་ཉིད། །རྟེན་དང་
བརྟེན་པར་ཤར་ལ་ཕྱག་འཚལ་ལོ། །རྣལ་འབྱོར་མ་རྒྱུད་སྦས་ཆུའི་བཅུད་ཕྱུང་བ། །གྲུབ་ཆེན་ཀུན་ཏུ་
དགེ་བའི་གདམས་པ་མཆོག །རྫོགས་རིམ་རྣལ་འབྱོར་ཆེན་པོ་ཉམས་ལེན་ཚུལ། །མདོར་བསྡུས་རང་
གཞན་དོན་དུ་འཆད་ལ་སྤྲོ། །
དེ་ཡང་འདོད་ཆགས་ལམ་བྱེད་ལ་མོས་པའི་གདུལ་བྱ་ཐེག་པ་ཆེན་པོའི་རིགས་ཅན་དབང་པོ་
ཡང་རབ་ཀྱི་དབང་དུ་བྱས་ནས་གསུངས་པའི་རྣལ་འབྱོར་བླ་ན་མེད་པའི་རྒྱུད་སྡེའི་དོན་ཉམས་སུ་ལེན་
པ་ལ་ཐུབ་པའི་བསྟན་པ་སྤྱིའི་འགྲོ་ཚུལ་ལ་གོ་བ་ལེགས་པར་ཆགས་པ་ཞིག་དགོས་ཤིང་། དེ་ཡང་མདོ་
སྔགས་གཉིས་ཀའི་ལམ་ཐུན་མོང་བ་ངེས་འབྱུང་། བྱང་སེམས། ཡང་དག་པའི་ལྟ་བ་རྣམས་ལ་མྱོང་བ་
ལེགས་པར་ཐོན་པ་ཞིག་མ་བྱས་པར། དེ་རྣམས་ལ་སྔོན་འགྲོའི་ཆོས་ཙམ་དུ་བཟུང་ནས་ནན་ཏན་མི་
བྱེད་པ་དང་། སྔགས་ནས་བཤད་པའི་དངོས་གྲུབ་ཀུན་གྱི་རྩ་བ་དབང་དང་། དམ་ཚིག་དང་སྡོམ་པ་
རྣམས་ལ་གལ་པོ་ཆེར་བཟུང་ནས་མི་འབད་པར། རིམ་གཉིས་ཀྱི་གཞུང་དང་མན་ངག་ལ་ཐོས་རྒྱ་ཆེ་
བ་དང་། ཚིག་སྤྱི་ཙམ་གྱི་གོ་བས་ས་ལམ་ཆོད་པ་ཞིག་གཏན་ནས་མི་ཡོང་བར་མཐོང་སྟེ་དལ་འབྱོར་གྱི་
རྟེན་བཟང་དོན་གཉིས་སྒྲུབ་པའི་རྒྱུ་རྐྱེན་ཐམས་ཅད་ཚང་བ་འདི་ལ་སྙིང་པོ་མཐར་ཐུག་ལེན་འདོད་
ཀྱིས་ལུགས་འདིའི་བསྐྱེད་རིམ་ཐུན་བཞིར་བསྒོམས་པས་མྱོང་བ་ཚད་ཐུབ་སྐྱེས་ནས་རིམ་པ་གཉིས་
- 420 -



༄༅། །གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་རིམ་རྣལ་འབྱོར་ཆེན་པོའི་དམིགས་རིམ་སྐྱོང་ཚུལ། །༼ཧེ༽
པའི་ཉམས་ལེན་ལ་འཇུག་པ་ན། ཐོག་མར་གཞི་དངོས་པོའི་གནས་ཚུལ། སེམས་ཅན་ཐམས་ཅད་ཀྱི་
རྒྱུད་ལ་ཡིད་ཀྱི་རྣམ་ཤེས་ཕྲ་བ་ཉོན་མོངས་པའི་ངོ་བོར་མ་སྐྱེས་ཀྱང་། ཉོན་མོངས་ཀྱི་བསླད་པ་ཞུགས་
པ་སེམས་གསལ་ཞིང་རིག་པ་དང་། དེའི་བཞོན་པར་གྱུར་པའི་རླུང་ཤིན་ཏུ་ཕྲ་བ་དང་། དེ་གཉིས་ཀ་
རང་བཞིན་གྱིས་གྲུབ་པས་སྟོང་པ་གསུམ་ངོ་བོ་གཅིག་ལ་ལྡོག་པ་ཐ་དད་ཀྱི་ཚུལ་དུ་ཡོད་པས། བླ་མའི་
མན་ངག་ལ་བརྟེན་ནས་བླ་མེད་རྒྱུད་སྡེ་ནས་བཤད་པའི་ཐབས་མཁས་པའི་སྤྱོད་པ་དུ་མས་ཚུལ་བཞིན་
དུ་སྦྱངས་པ་ན། ཤིན་ཏུ་ཕྲ་བའི་སེམས་དེ་ཡེ་ཤེས་ཆོས་སྐུ་དང་། དེའི་བཞོན་པའི་རླུང་དེ་མཚན་དཔེས་
སྤྲས་པའི་གཟུགས་སྐུ་དང་། དེ་གཉིས་ཀྱི་ཆོས་ཉིད་དག་པ་གཉིས་ལྡན་གྱི་ཆོས་སྐུར་སྙིགས་དུས་ཀྱི་ཚེ་
ཐུང་གཅིག་ལ་དངོས་སུ་བསྒྱུར་ནུས་པ་ལ་ངེས་པ་བརྟན་པོ་རྙེད་པར་བྱེད་དགོས་པ་ནི། ཆོས་དབྱིངས་
བསྟོད་པ་ལས། ས་བོན་གྱུར་པ་ཁམས་དེ་ཉིད། །ཆོས་རྣམས་ཀུན་གྱི་རྟེན་དུ་འདོད། །རིམ་གྱིས་
སྦྱངས་པར་གྱུར་པ་ལ། །སངས་རྒྱས་གོ་འཕང་ཐོབ་པར་འགྱུར། །ཞེས་སོགས་མདོ་རྒྱུད་དུ་མ་ནས་
སངས་རྒྱས་ཀྱི་སྒྲུབ་གཞི་སེམས་ཅན་ཐམས་ཅད་ལ་ཡོད་པར་གསུངས་པ་དེ་ཉིད་ལ། སངས་རྒྱས་དང་
ཆོས་སྐུའི་མིང་གིས་བཏགས་པ་དུ་མ་འབྱུང་བས་དངོས་བཏགས་ཀྱི་ཁྱད་པར་མ་ཕྱེད་པར་སེམས་ཅན་
ཐམས་ཅད་ཡེ་གདོད་མ་ནས་སངས་རྒྱས་ཡིན་པ་སྐད་དང་། འཁོར་འདས་དབྱེར་མེད་ཡིན་པ་སྐད་
ཀྱིས་མན་ངག་ཟབ་ཟབ་མོར་གྲགས་པ་ལ་འགྲམ་ཆུ་མི་ལྡང་བར་རྒྱ་བོད་ཀྱི་པཎ་གྲུབ་ཚད་ལྡན་གྱིས་
བཀྲལ་བའི་འཁོར་ལོ་སྡོམ་པའི་རྫོགས་རིམ་རྣལ་འབྱོར་ཆེན་པོ་ཉམས་སུ་ལེན་ཚུལ་སྙིང་པོ་ནི། སྔོན་
འགྲོ་རྡོར་སེམས་བསྒོམ་བཟླས། བླ་མའི་རྣལ་འབྱོར་མཎྜལ་དང་བཅས་པ་ཉམས་སུ་བླངས་ཏེ།
དངོས་གཞི་ལ། སྲོག་ཨ་ཝ་དྷུ་ཏཱིར་འཛུད་པའི་རྣལ་འབྱོར་དང་། ཚུད་པ་ལ་བརྟེན་ནས་རྫོགས་
རིམ་དངོས་བསྒོམ་ཚུལ་གཉིས། དང་པོ་ལ། ལྟེ་བའི་དབུས་སུ་སྤྲིན་སྒྲ་ལ་སེམས་བརྟན་པར་བྱ་ཚུལ་
དང༑ སྤྲིན་སྒྲ་ལས་རྡོར་བཟླས་བྱེད་ཚུལ་དང་། རྗེས་གཞིག་གི་བསམ་གཏན་བསྒོམ་ཚུལ་གསུམ།
དང་པོ་ནི། ཡིད་མཐུན་གྱི་གནས་སུ་འདིའི་བསྐྱེད་རིམ་རྒྱས་བསྡུས་གང་རུང་བསྒོམ་པ་སྔོན་དུ་བཏང་
སྟེ༑ ཉེར་བསྡུ་བྱས་པའི་རྗེས་སུ་ལུས་ཀྱི་གནད་རྣམ་སྣང་གི་ཆོས་བདུན་ལྡན་དང་། དུས་ཀྱི་གནད་ཕྱི་དྲོ་
དང་༑ ཐོ་རངས་རིག་པ་གསལ་བའི་དུས་དང༌། རླུང་གི་གནད་འབྱུང་འཇུག་དལ་བུས་བྱ་ཞིང་། །
དམིགས་པ་གཏོད་པའི་ཡུལ་གྱི་གནད། ལྟེ་བའི་རྩ་འཁོར་གྱི་དབུས་སུ་ཧཱུྃ་ཡིག་ལ་དམིགས་པ་གཏོད་
དགོས་ལ། དེ་ཡང་རང་ཧེ་རུ་ཀ་ཡབ་ཡུམ་དུ་གསལ་བའི་ལུས་ཀྱི་རྒྱབ་ངོས་ལ་ཅུང་ཟད་ཉེ་བར། རྩ་
- 421-



བ་* !, “༣
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གསུམ་འཁོར་ལོ་དྲུག་དང་བཅས་པ་ཇི་ལྟར་བཤད་པ་བཞིན་གསལ་བཏབ། རླུང་རོ་དགུ་ཕྲུགས་དང་
རྩ་ལམ་སྦྱོང་བ་སོགས་མན་ངག་ནས་འབྱུང་བ་བཞིན་བྱས་ཏེ། རང་གི་ལྟེ་བའི་ཐད་སོའི་རྒྱབ་གཞུང་ལ་
ཉེ་བ་ན། སྤྲུལ་པའི་འཁོར་ལོ་རོ་རྐྱང་གཉིས་ཀྱི་དབུ་མ་ལ་མདུད་པའི་མཚམས་ནས་དབུ་མ་ལས་རྩ་
འདབ་བཞི་རོ་རྐྱང་ཕྱག་སྟེ་ཕྱིར་གྱེས་པ། དེ་བཞི་ལས་གཉིས་གཉིས་གྱེས་པ་བརྒྱད། དེ་ལས་བཅུ་དྲུག །
དེ་ལས་སོ་གཉིས། དེ་ལས་རེ་བཞི་གྱེས་པའི་རྩ་མདུད་ཀྱི་དབུ་མའི་ནང་དུ། འོག་ཏུ་ཐིག་ལེ་དམར་པོ།
སྟེང་དུ་དཀར་པོ་ཁ་སྦྱར། དེའི་དབུས་སུ་ཧཱུྃ་ཡིག་མུ་ཏིག་སིནྡྷུ་རས་བྱུགས་པ་ལྟ་བུ། ཧཱུྃ་གི་ཐིག་ལེའི་
སྟེང་དུ་ནཱ་ད་དཀར་ལ་དམར་བའི་མདངས་ཅན་འོད་ཟེར་ལྔ་འབར་བ་ལ་སེམས་རྩེ་གཅིག་ཏུ་བཟུང་སྟེ།
འཛིན་སྟངས་ཀྱི་ངར་ཆ་དང་དམིགས་པའི་གསལ་ཆ་མ་ཤོར་བའི་ངང་ནས་བྱིང་རྒོད་ཀྱི་གཉེན་པོ་བསྟེན་
ཚུལ་མཁས་པར་བྱས་ཏེ་རྒྱུན་བསྐྱངས་པས་ཉིན་ཞག་གཅིག་ལ་ཆ་དྲུག་ཏུ་ཕྱེ་བའི་ཆ་གཅིག་གི་ཡུན་
ཚད་ཙམ་དུ་བྱིང་རྒོད་ཀྱིས་བར་མ་ཆོད་པར་རྩོལ་བ་དང་བཅས་ཏེ་གནས་པ་དང་། རྩོལ་མེད་དུ་གནས་
པ་བྱུང་ན། དེ་ནས་རླུང་དབུ་མའི་ནང་དུ་ཞུགས་པའི་རྟགས་མཉམ་རྒྱུ་ངེས་ཅན་དུ་ཐེངས་པ་དང༌།
གནས་པའི་རྟགས། སྣ་བུག་གི་རྒྱུ་བ་ཆད་ཅིང་ལྟོ་བ་མི་འགུལ་བ་དང་། ཐིམ་རྟགས་རགས་པ་སྨིག་རྒྱུ་
ལྟ་བུ་དང་། དུ་བ་དང་། མཁའ་སྣང་མེ་ཁྱེར་དང༌། མར་མེ་རླུང་གིས་མ་བསྐྱོད་པ་ལྟ་བུ་འཆར་ཞིང་།
དེའི་ཚེ་རང་བཞིན་བརྒྱད་ཅུའི་ཀུན་རྟོག་ཀྱང་འགག་ལ། དེའི་རྗེས་སུ་རླུང་ཐིམ་རྟགས་ཕྲ་བ། སྣང་བ་
དཀར་ལམ་པ། མཆེད་པ་དམར་ལམ་པ། ཉེར་ཐོབ་ནག་ལམ་པའི་སྟོད་དྲན་བཅས་དང་སྨད་དྲན་
མེད་༑ དེ་སངས་པ་ན་ཐམས་ཅད་སྟོང་པ་འོད་གསལ་འཆར་བས་དེ་དག་གི་ཚེ། ལྟེ་གསང་གི་གཏུམ་མོ་
འབར་བའི་མཐུས་སྤྱི་བོ་ནས་བྱང་སེམས་ཞུ་བ་མགྲིན་པའི་རྩ་འཁོར་གྱི་དབུས་སུ་སླེབ་པ་ན་དགའ་བ།
སྙིང་གར་མཆོག་དགའ། ལྟེ་བར་ཁྱད་དགའ། གསང་གནས་ནོར་བུའི་རྩེར་སླེབ་པ་ན་ལྷན་སྐྱེས་
འཆར་བས། དགའ་བ་བཞི་ཀ་དང་། ཁྱད་པར་ལྷན་སྐྱེས་ཀྱི་དུས་སུ་བདེ་བས་སྟོང་པ་ངེས་པའི་བདེ་
སྟོང་སྦྱར་ནས་རྩེ་གཅིག་ཏུ་མཉམ་པར་འཇོག །ཡང་བྱང་སེམས་ནོར་བུའི་རྩེ་ནས་ཕྱིར་མ་འཕོས་པ་
གྱེན་དུ་ལྡོག་སྟེ། འཁོར་ལོ་བཞིའི་ལྟེ་བར་སླེབ་པ་ན། མས་བརྟན་གྱི་དགའ་བ་བཞི་འཆར་ཞིང་། དེ་
དག་གི་ཚེ་ཡང་བདེ་སྟོང་སྦྱར་ནས་བསྒོམ་ལ། རྗེས་ཐོབ་ཀྱི་སྐབས་སུ་མཉམ་གཞག་གི་ཉམས་ཀྱི་རྗེས་
སུ་འབྲངས་ཏེ་གང་སྣང་སྟོང་པ། སྟོང་པ་བདེ་བ་བདེ་བ་ཆེན་པོ་ལྷ་ཡི་རྣམ་རོལ་ཏུ་འཆར་བ་ལ་བསླབ་
ཅིང་༑ དེ་འདྲ་བའི་དགའ་བཞི་ལུགས་འབྱུང་ལུགས་ལྡོག་ལ་བྱང་བའི་མཚམས་ནས་འོག་ནས་འབྱུང་
- 422 -



） ༄༅། །གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་རིམ་རྣལ་འབྱོར་ཆེན་པོའི་དམིགས་རིམ་སྐྱོང་ཚུལ། །༼ཧེ༽
བའི་བསྲེ་བ་སྐོར་དགུ་ལ་བསླབས་ན་ཁྱད་ཆེ་བར་གསུངས་སོ། །
གཉིས་པ་རྡོར་བཟླས་ཇི་ལྟར་བྱེད་པའི་ཚུལ་ནི། སྔར་བཤད་པའི་གནད་བཞི་དང་ལྡན་པའི་ངང་
ནས་ལྟེ་བའི་རྩ་འཁོར་གྱི་དབུས་ཀྱི་དྷ་ཏཱིའི་ནང་དུ་ཐིག་ལེ་དཀར་དམར་གྱི་དབུས་སུ་ཧཱུཾ་ཡིག་དཀར་ལ་
དམར་བའི་མདངས་ཅན་བསམས་ལ། དེའི་ནཱ་ད་ལས་རླུང་དཀར་པོ་འོད་ཟེར་ལྔ་ལྡན་སྤོས་རེང་གི་
དུད་པ་ལྟ་བུ་དབུ་མའི་ནང་ནས་གྱེན་དུ་སོང་སྟེ་སྟེང་གི་སྣ་རྩེར་སླེབ་པ་ན། རླུང་དེའི་རང་གདངས་ཨོཾ་གྱི་
གདངས་སུ་ཤར་ཏེ། ཧཱུྃ་ལ་ཐིམ་པ་ན། གནས་པའི་རང་གདངས་ཨཱའི་རང་གདངས་སུ་བསམས་ཏེ་
ལྡང་འཇུག་གང་རུང་གི་ཡུན་ཚད་ཙམ་ཞིག་བཟུང་། དེ་ནས་ཡང་སྔར་ལྟར་སྟེང་གི་སྣ་རྩེར་སླེབ་ཀྱི་བར་
ཕྱིར་འགྲོ་བའི་གདངས་ཧཱུྃ་གི་གདངས་སུ་བསམས་ལ། རླུང་སྔགས་དབྱེར་མེད་ཀྱི་རྡོར་བཟླས་ལ་ཡུན་
རིང་དུ་གོམས་པར་བྱས་པའི་མཐར་ཡིད་ངོ་ཙམ་མ་ཡིན་པར། ལྡང་འཇུག་གནས་གསུམ་གྱི་རང་
གདངས་ཡི་གེ་གསུམ་གྱི་རང་གདངས་སུ་དངོས་གནས་ལ་འཆར་བ་ཞིག་འབྱུང་ལ། རླུང་འབྱུང་འཇུག་
གི་བར་དུ་གནས་པ་རང་ཆས་ལ་མེད་ཀྱང་། དང་པོར་གནས་པ་ཆེད་དུ་བཅོས་པས་ཐར་ལྡང་འཇུག་
གཉིས་ཇེ་ཐུང་དང་། གནས་པ་ཇེ་རིང་དུ་སོང་བས་གནས་པ་འབའ་ཞིག་ཏུ་འགྱུར་ལ། དེའི་ཚེ་ཡང་།
རླུང་ཞུགས་གནས་ཐིམ་གསུམ་གྱི་རྟགས་རྣམས་སྔར་ལྟར་འབྱུང་བས་བདེ་སྟོང་སྦྱར་ནས་བསྒོམ་པར་
བྱེད༑ ཐུར་སེལ་གྱི་རྡོར་བཟླས་དང་། སྲོག་ཐུར་བསྲེ་བའི་རྡོར་བཟླས་ཀྱང་བྱ། །
གསུམ་པ་རྗེས་གཞིག་གི་སྡུད་རིམ་ནི། རང་ཧེ་རུ་ཀ་ཡབ་ཡུམ་དུ་གསལ་བཞིན་པས་ངག་ཏུ་
དབྱངས་གསལ་ཚར་གཅིག་བརྗོད་ལ། ཨཱ་ལི་ཀཱ་ལིའི་ཕྲེང་བ་འོད་ཟེར་ལྔ་ལྡན་འཁོར་ལོ་གསུམ་གྱི་ལྷ་
ཚོགས་འཕྲོ་བ་ཅན་སྣ་བུག་གཡས་པའི་རླུང་དང་འགྲོགས་ནས་ཕྱིར་འཕྲོས་པས་འགྲོ་བ་རྣམས་འཁོར་
ལོ་གསུམ་གྱི་ལྷ་ཡི་བདག་ཉིད་དུ་བྱས་ཏེ། ཐོག་མ་མེད་པ་ནས་གྲུབ་པའི་དཔའ་བོ་དང་། རྣལ་འབྱོར་
མ་རྣམས་དང་རོ་མཉམ་དུ་གྱུར་ཏེ་སྣ་བུག་གཡོན་པ་ནས་ཞུགས་ཏེ་ལྟེ་བར་གནས་པར་བསམས་ལ།
དེ་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་རྫོགས་པ་དཀར་ལ་དམར་བའི་མདངས་ཅན་དབྱངས་
གསལ་གཟུགས་བརྙན་བཞིན་དུ་ཤར་བར་བསམ་མོ། །ཟླ་བའི་དབུས་སུ་ཧཱུཾ་ཡིག་དཀར་ལ་དམར་
བའི་མདངས་ཅན་བསྒོམས་ལ། ཟླ་བ་ཧཱུྃ་ཡིག་དང་བཅས་པ་ཡོངས་སུ་གྱུར་པ་ལས། རང་ཉིད་ཧེ་རུ་ཀ་
སྐུ་མདོག་དཀར་པོ་གཡས་བརྐྱང་གིས་བཞུགས་པ་ནམ་མཁའི་འཇའ་ཚོན་ལྟ་བུ། ཞལ་གཅིག་ཕྱག་
གཉིས་ཀྱིས་རྡོར་དྲིལ་བཟུང་ནས་ཡུམ་ལ་འཁྱུད་ཅིང་། ཡུམ་རྡོ་རྗེ་ཕག་མོ་དམར་མོ་ཞལ་གཅིག་ཕྱག་
- 423 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཉིས་ཀྱིས་རྡོ་རྗེ་དང་ཐོད་པ་འཛིན་པས་འཁྱུད་པར་བསམ་མོ། །དེ་ནས་ཡབ་ཡུམ་གྱི་མཁའ་གསང་
བྱིན་གྱིས་བརླབས་ཏེ་སྙོམས་པར་ཞུགས་པའི་དགའ་བའི་སྒྲས་བསྐྱོད་པ་དང་། བདེ་བའི་རང་བཞིན་
གྱི་འོད་ཟེར་དམར་པོ་འཕྲོས་པ་ཕོག་པས་སྣོད་བཅུད་ཐམས་ཅད་འོད་ཀྱི་རྣམ་པར་བྱས། དེ་ནས་སྣོད་
རྣམས་བཅུད་ལ་བསྡུ། བཅུད་རྣམས་དམ་ཚིག་སེམས་དཔའ་ཡབ་ཡུམ་དང༌། དེ་ལྟེ་བའི་ཡེ་ཤེས་
སེམས་དཔའ་ཡབ་ཡུམ་དང་། དེ་གཉིས་ཀྱང་སྙོམས་པར་ཞུགས་པས་ཞུ་སྟེ། ལྟེ་བའི་རྩ་འཁོར་གྱི་
དབུས་ཀྱི་དྷཱཏཱིའི་ནང་དུ་སིན་དྷུ་རས་བྱུགས་པའི་མུ་ཏིག་ལྟ་བུའི་ཧཱུཾ་ཡིག་བདེ་བ་ཆེན་པོའི་རང་བཞིན་དུ་
གྱུར༑ དེ་ཡི་ཨུ་ནས་ནཱ་དའི་བར་རིམ་གྱིས་བསྡུས་ནས། ནཱ་ད་ཡང་སྐུ་ཡི་རྩེ་མོ་བརྒྱ་སྟོང་གི་ཚད་ཙམ་དུ་
གྱུར་པ་ལ་སེམས་བཟུང་ཞིང་། ནཱ་ད་ཡང་མི་དམིགས་པར་བྱས་ལ་ལྟེ་བའི་དབུས་ཀྱི་དྷ་ཏཱིའི་ནང་གི་
ཐད་ཀ་ཙམ་དུ་སེམས་གཡོ་མེད་དུ་གཟུང་ངོ༌། །ཡང་སྟོང་པའི་ངང་ལས་དམ་ཚིག་སེམས་དཔའ་དང་།
དེའི་ལྟེ་བར་ཡེ་ཤེས་སེམས་དཔའ་ཡབ་ཡུམ་གྱི་སྐུར་ལངས་ནས་ཧཱུྃ་ཡིག་གིས་འོད་ཟེར་གྱིས་སྡུད་རིམ་
སྔར་ལྟར་བྱས་པས། རླུང་ཞུགས་གནས་ཐིམ་གསུམ་གྱི་རྟགས་རྣམས་སྔར་བཞིན་འཆར་ལ་འོད་
གསལ་གྱི་བར་དུ་བདེ་སྟོང་སྦྱར་ནས་བསྒོམ་པར་བྱ། རྗེས་ཐོབ་ཀྱི་སྐྱོང་ཚུལ་ཡང་སྔར་དང་འདྲ།
གཉིས་པ་རླུང་དྷུ་ཏིར་ཚུད་པ་ལ་བརྟེན་ནས་རྫོགས་རིམ་དངོས་བསྒོམ་ཚུལ་ལ། མཉམ་གཞག་ཏུ་
སྐྱོང་ཚུལ། རྗེས་ཐོབ་ཏུ་སྐྱོང་ཚུལ་གཉིས། དང་པོ་ལ། སྟོང་ཕྱོགས་དང་སྣང་ཕྱོགས་ཀྱི་རྫོགས་རིམ་
སྐྱོང་ཚུལ་གཉིས། དང་པོ་ནི། རང་ཧེ་རུ་ཀར་གསལ་བའི་སྙིང་གའི་རྩ་འདབ་བརྒྱད་ཀྱི་དབུས་དྷ་ཏིའི་
ནང་དུ་ཐིག་ལེ་དཀར་དམར་གའུ་ཁ་སྦྱར་གྱི་དབུས་སུ་རླུང་སེམས་མི་ཤིགས་པ་ཨ་ཐུང་སྐྱེར་པའི་ཚེར་
མ་གྱེན་དུ་བསླང་བ་ལྟ་བུ་ཐིག་ལེ་ནཱ་ད་དང་བཅས་པ་བསྒོམས་ལ། དེའི་ནཱ་ད་ལས་འོད་ཟེར་སྟེང་འོག་
དུ་འཕྲོས་པས་སྟེང་གི་སྣ་རྩེ་ནས་སྲོག་འཛིན་དང༌། འོག་གི་སྣ་རྩེ་ནས་ཐུར་སེལ་གཉིས་མཉམ་དུ་ནང་
དུ་འཇུག་པའི་གདངས་ཨོ་དང་། གནས་པ་ཨཱདང༌། ཕྱིར་འཕྲོ་བ་ཧཱུྃ་གིས་གདངས་སུ་བསྒོམ་པའམ།
ཡང་ན་ཁྱབ་བྱེད་ཀྱི་རྡོར་བཟླས་དང་། བསམ་གཏན་གཉིས་ཀྱི་སྡུད་རིམ་སྔར་ལྟར་བསྒོམས་པས་རླུང་
དང་ཐིག་ལེ་རྩ་ནང་སོ་སོ་ནས་སྙིང་གའི་མི་ཤིགས་པ་ལ་ཐིམ་པའི་ཚེ། སྨིག་རྒྱུ་ནས་འོད་གསལ་གྱི་
བར་གྱི་རྟགས་རྣམས་ཤིན་ཏུ་གསལ་བར་འཆར་ལ། དེའི་ཚེ་སྙིང་གའི་སྡུད་རིམ་ལ་བསྟེན་པའི་དགའ་
བཞི་སྟོང་བཞིའི་ངོ་བོར་འཆར་བས། འོད་གསལ་ལྷན་སྐྱེས་ཀྱི་ཚེ་བདེ་སྟོང་སྦྱར་ནས་རྩེ་གཅིག་ཏུ་
མཉམ་པར་བཞག །མཉམ་གཞག་དེ་ལས་ལྡང་བར་རྩོམ་པ་ན་རང་ཉིད་ཕུང་པོ་རྙིང་པ་ལས་གོ་ས་
- 424 -



(༧) ༄༅། །གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་རིམ་རྣལ་འབྱོར་ཆེན་པོའི་དམིགས་རིམ་སྐྱོང་ཚུལ། །༼ཧེ༽
ལོགས་སུ་བྱེ་སྟེ་ཧེ་རུ་ཀ་སྐུ་མདོག་དཀར་པོ་ཡབ་ཡུམ་གྱི་རྣམ་པར་ལངས་ཏེ་མདུན་གྱི་ནམ་མཁར་
གནས་པ་ལ་རྩེ་གཅིག་ཏུ་དམིགས་ནས་བསྒོམ། དེ་ནས་ཕུང་པོ་རྙིང་པ་དམ་ཚིག་སེམས་དཔར་གསལ་
བའི་སྤྱི་བོ་ནས་ཞུགས་ཏེ་སྙིང་གར་གནས་པའི་ཚེ་དབང་ཤེས་ལྔས་ཡུལ་འཛིན་པའི་ཚེ་ཡུལ་དབང་
ཐམས་ཅད་བདེ་སྟོང་གིས་རྒྱས་བཏབ་ནས་བསྒོམ། དེ་ནི་སད་དུས་ཀྱི་བསྲེ་བ་སྐོར་གསུམ་ཡིན་ལ།
རྣལ་འབྱོར་པ་དེ་གཉིད་དུ་འགྲོ་ཁར་ཡང་སྔར་ལྟར་སྙིང་གའི་སྡུད་རིམ་བསྒོམས་པས་རླུང་ཐིམ་རྟགས་
ཕྲ་རགས་རྣམས་རིམ་པ་བཞིན་འབྱུང་ལ། དེའི་ཚེ་གཉིད་དང་འོད་གསལ་བསྲེས་ནས་བདེ་སྟོང་སྦྱར་
ཏེ་བསྒོམ། དེ་ནས་རྨི་ལམ་གྱི་ལུས་ཕུང་པོ་རྙིང་པ་ལས་གོ་ས་ལོགས་སུ་བྱེ་སྟེ་སྒྱུ་མའི་སྐུར་བསྒོམ་པ་
དང༑ དེ་ཉིད་སླར་ཡང་ཕུང་པོ་རྙིང་པ་ལ་ཞུགས་པར་བསྒོམ་པ་ནི། གཉིད་དུས་ཀྱི་བསྲེ་བ་སྐོར་གསུམ་
མོ༑ ༑རྣལ་འབྱོར་པ་དེ་འཆི་བ་ལ་མངོན་དུ་ཕྱོགས་པའི་ཚེ་ཡང་སྙིང་གའི་སྡུད་རིམ་སྔར་ལྟར་བསྒོམས་
པས་རླུང་ཐིམ་རྟགས་ཕྲ་རགས་རྣམས་སྔར་ལྟར་འཆར་ཞིང་། ཉེར་ཐོབ་དྲན་མེད་ཀྱི་མཇུག་ཏུ་འཆི་བ་
འོད་གསལ་འཆར་བས་དེའི་ཚེ་བདེ་སྟོང་སྦྱར་ནས་བསྒོམ། མཉམ་གཞག་དེ་ལས་གཞན་གྱིས་བར་མ་
ཆོད་པར་བར་དོ་རང་ག་བ་མིན་པའི་ཧེ་རུ་ཀ་ཡབ་ཡུམ་གྱི་སྐུར་ལྡང་ཞིང་སྐྱེ་བ་ལེན་པ་ན། ཕ་མ་གཉིས་
ཧེ་རུ་ཀ་ཡབ་ཡུམ་དུ་གསལ་བའི་བྱང་སེམས་དཀར་དམར་གྱི་དབུས་སུ་ཞུགས་ཏེ་སྐྱེ་བ་བླངས་ནས་
ལམ་ལྷག་མ་རྣམས་ཉམས་སུ་བླང་བར་བྱའོ་སྙམ་པ་ནི་འཆི་དུས་ཀྱི་བསྲེ་བ་སྐོར་གསུམ་སྟེ། བསྲེ་
བསྐོར་དགུ་པོ་འདི་དག་དབུ་མའི་ནང་དུ་ཁམས་དཀར་དམར་གྱི་འདུ་འཕྲོད་ལ་བརྟེན་པའི་དགའ་བཞི་
མཚན་ཉིད་པ་བསྐྱེད་ནུས་པ་ནས་བཟུང་སྟེ་ཉམས་སུ་བླང་བར་བྱ་ཞིང་། སྨིག་རྒྱུ་སོགས་ཀྱི་རྟགས་འདི་
རྣམས་རྫོགས་རིམ་མཐོ་དམན་གྱི་སྐབས་གང་དུའང་འཆར་ཡང་། རླུང་དང་ཐིག་ལེ་འདུ་ཕུལ་ཆེ་ཆུང་
གི་ཚད་ཀྱི་ནང་གསེས་ཀྱི་དབྱེ་བ་མང་དུ་ཡོད་པར་གསུངས་སོ། །
གཉིས་པ་སྣང་ཕྱོགས་ཀྱི་རྫོགས་རིམ་བསྒོམ་ཚུལ་ནི། གོང་གི་སྙིང་གའི་སྡུད་རིམ་དེ་རྣམས་
བསྒོམས་པས་སྒྱུ་ལུས་ཐོབ་ཏུ་ཉེ་བའི་མཚན་མ་མཐོང་བ་ན། ཕྱིའི་རྐྱེན་ཕྱག་རྒྱ་མ་མཚན་ཉིད་ཚང་བ་
ཞིག་དང་སྙོམས་པར་འཇུག་ཅིང་། ནང་གི་རྐྱེན་བསམ་གཏན་གྱི་སྡུད་རིམ་དང་། ཁྱབ་བྱེད་ཀྱི་རྡོར་
བཟླས་གང་རུང་བྱས་པ་ལ་བརྟེན་ནས་ལུགས་འབྱུང་གི་སྨིག་རྒྱུ་ནས་འོད་གསལ་གྱི་བར་གྱི་རྟགས་
རྣམས་འཆར། འོད་གསལ་དེ་ལས་ལུགས་ལྡོག་གི་ཉེར་ཐོབ་ཤར་བ་དང་དུས་མཉམ་དུ་མ་དག་པའི་
སྒྱུ་མའི་སྐུ་བདེ་མཆོག་ཡབ་ཡུམ་ཟུང་གཅིག་གམ། རྟེན་བརྟེན་པའི་དཀྱིལ་འཁོར་ཡོངས་རྫོགས་ཕུང་
- 425 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པོ་རྙིང་པ་ལས་གོ་ས་ལོགས་སུ་བྱེ་སྟེ་དངོས་གནས་ལ་གྲུབ་པ་དེ་འབྱུང་། དེ་ཉིད་སླར་ཡང་ཕུང་པོ་རྙིང་
པ་ལ་ཞུགས་ཏེ་རྗེས་ཐོབ་ཀྱི་ཉམས་ལེན་རྣམས་སྔར་བཞིན་ཉམས་སུ་ལེན་ཅིང་། རྗེས་གཞིག་གི་སྡད་
རིམ་ཡང་དང་ཡང་དུ་བསྒོམས་པས་འོད་གསལ་གྱི་མཐར་དག་པའི་སྒྱུ་མའི་སྐུར་ལྡང་ངོ་སྙམ་པའི་
འཕེན་པ་བཏང་སྟེ། ཕུང་པོ་རྙིང་པ་ལས་ལོགས་སུ་བྱེ་བའི་ཡིད་ངོར་དག་པའི་སྐུར་ལངས་ཀྱང་།
དངོས་གནས་ལ་མ་དག་པའི་སྒྱུ་མའི་སྐུར་གནས་པ་དེ་འབྱུང་། དེ་ཉིད་སླར་ཡང་ཕུང་པོ་རྙིང་པ་ལ་
ཞུགས་ཏེ་སྡུད་རིམ་སྔར་ལྟར་ཡང་ཡང་བསྒོམས་པས་དོན་གྱི་འོད་གསལ་འགྲུབ་ཏུ་ཉེ་བའི་མཚན་མ་
མཐོང་བ་ན་སྔར་བཤད་པ་ལྟར་ཕྱི་ནང་གི་རྐྱེན་གཉིས་ལ་བརྟེན་ནས་རྗེས་གཞིག་གི་སྡུད་རིམ་བསྒོམས་
པས་༑ སྨིག་རྒྱུ་ནས་འོད་གསལ་གྱི་བར་གྱི་རྟགས་རྣམས་ཤིན་ཏུ་གསལ་བར་འཆར་ལ། འོད་གསལ་
དེའི་སྐད་ཅིག་དང་པོ་དཔེའི་འོད་གསལ་དང་། སྐད་ཅིག་གཉིས་པས་སྟོང་ཉིད་མངོན་སུམ་དུ་རྟོགས་
པ་དང་། གང་ཟག་དེ་འཕགས་པར་སོང་བ་དང་། མ་དག་པའི་སྒྱུ་མའི་སྐུ་ནམ་མཁའ་ལ་སྤྲིན་དེངས་པ་
བཞིན་དག་པ་དང་། ཉོན་སྒྲིབ་ཀྱི་དངོས་གཉེན་བར་ཆད་མེད་ལམ་ཐོབ་པ་རྣམས་དུས་མཉམ་དུ་
འབྱུང་། འོད་གསལ་དེ་ལས་ལུགས་ལྡོག་གི་ཉེར་ཐོབ་གྲུབ་པ་དང་དུས་མཉམ་དུ་མཚན་དཔེས་སྤྲས་
པའི་དག་པའི་སྒྱུ་མའི་སྐུ་འཁོར་བ་ཇི་སྲིད་ཀྱི་བར་རྒྱུན་མི་ཆད་པ་དང་། སྤངས་པ་ཟུང་འཇུག་ཐོབ་པ་
དུས་མཉམ། དེ་ནས་སླར་ཡང་ཆོས་ཐམས་ཅད་སྟོང་པའོ་སྙམ་དུ་བསྒོམས་པས། ཐིམ་རིམ་གྱི་མཐར་
འོད་གསལ་ཐམས་ཅད་སྟོང་པར་ཤར་བ་དང་། རྟོགས་པ་ཟུང་འཇུག་ཐོབ་པ་དུས་མཉམ། དག་པའི་
སྒྱུ་ལུས་པ་དེས་ཕུང་པོ་རྙིང་པ་ལ་གནས་ནས་ཆོས་ཐམས་ཅད་སྟོང་པའོ་སྙམ་དུ་ཡང་ཡང་བསྒོམ་ཞིང་
།
མཉམ་རྗེས་ཀྱི་ཉམས་ལེན་རྣམས་རྒྱུན་བསྐྱངས་པའི་མཐར་མི་སློབ་པའི་ཟུང་འཇུག་འགྲུབ་ཏུ་ཉེ་བའི་
མཚན་མ་མཐོང་བ་ན་བོགས་འབྱིན་གྱི་སྤྱོད་པ་གསུམ་གང་རུང་ཉམས་སུ་བླངས་ནས་ཚེས་བཅོ་ལྔ་ལྟ་
བུའི་སྐྱ་རེངས་འཆར་ཁའི་ཚེ་ཕྱི་ཡི་རྐྱེན་ཕྱག་རྒྱ་མ་དང་། ནང་གི་རྐྱེན་ཆོས་ཐམས་ཅད་སྟོང་པའོ་སྙམ་དུ་
བསྒོམས་པས་ལུགས་འབྱུང་གི་སྣང་བ་གསུམ་རིམ་གྱིས་འགགས་པའི་རྗེས་སུ་འོད་གསལ་ཐམས་
ཅད་སྟོང་པར་འཆར་ཏེ། དེ་ནི་སློབ་པ་མཐའི་དོན་གྱི་འོད་གསལ་དང་། ཤེས་སྒྲིབ་ཀྱི་དངོས་གཉེན་
བར་ཆད་མེད་ལམ་ཡིན་ལ། དེའི་སྐད་ཅིག་གཉིས་པ་རྣམ་མཁྱེན་སྐད་ཅིག་དང་པོ་དང་། སློབ་པའི་
ཟུང་འཇུག་སྒྱུ་མའི་སྐུ་མི་སློབ་པའི་ཟུང་འཇུག་ཁ་སྦྱོར་ཡན་ལག་བདུན་ལྡན་གྱི་སྐུར་གྱུར་པ་དུས་མཉམ་
ཞིང་༑ དེས་འཁོར་བ་ཇི་སྲིད་ཀྱི་བར་དུ་རྣམ་རྟོག་དང་འབད་རྩོལ་མི་མངའ་བར་སྐུ་གསུང་ཐུགས་ཀྱི་
- 426-



( ༄༅། །གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་རིམ་རྣལ་འབྱོར་ཆེན་པོའི་དམིགས་རིམ་སྐྱོང་ཚུལ། །(ཧ༽
མཛད་པ་སྣ་ཚོགས་པས་འགྲོ་བའི་དོན་མཛད་པ་དེ་འབྱུང་བ་ཡིན་ནོ། །
སྨྲས་པ། འགྲོ་བའི་འདྲེན་མཆོག་སྙིང་སྟོབས་ཕུལ་བྱུང་བ། །ཤཱཀྱའི་རྒྱལ་པོས་གདུལ་བྱའི་དབང་
པོ་དང་། །འཚམས་པར་བསྟན་པའི་གསུང་རབ་ཀུན་གྱི་རྩེ། །རྣལ་འབྱོར་བླ་མེད་ཕ་མའི་རྒྱུད་སྡེའི་
དོན༑ ༑ཤིན་ཏུ་ཟབ་ཅིང་བརླིང་བས་དཀའ་གནད་རྣམས། །བླ་མ་དམ་པའི་མན་ངག་མ་བསྟེན་པར། །
རྟོག་དཔྱོད་ཕོ་ཚོད་ཙམ་གྱིས་ག་ལ་ཤེས། །སྒྲས་ཟིན་ཙམ་ལ་ཞེན་པའི་རྩིང་དཔྱོད་ཀྱིས། །རང་གཞན་
བསླུ་བའི་ཟོག་པོས་ས་སྟེང་ཁྱབ། །སྙིགས་མའི་འགྲོ་བ་ཚུལ་དེར་ལྷག་པར་དད། །མདོ་སྔགས་གནད་
དོན་ཇི་བཞིན་གཟིགས་པ་ཡི། །ཚུལ་ལྡན་དམ་པ་འགའ་རེ་འབྱོན་སྲིད་ཀྱང་། །དམ་པ་མིན་པ་རྣམས་
ཀྱིས་ལྷག་པར་དམོད། །དམ་མིན་སྐྱེ་བོ་སྤྱི་གཙུག་རྒྱན་དུ་འཛིན། །དེ་འདྲའི་དུས་འདིར་མདོ་སྔགས་
བསྟན་པའི་གནད། །དྲང་པོར་སྨྲས་ཀྱང་ཤེས་རབ་རྩལ་མེད་ཅིང་། །གཟུ་བོར་མི་གནས་སྐྱེ་བོའི་སྡིག་
རྐྱེན་བྱེད། །དེ་ལྟ་མོད་ཀྱི་རྒྱལ་བ་ཙོང་ཁ་པའི། །རིང་ལུགས་འཛིན་ལ་འགྲན་གྱི་ཟླ་བྲལ་བ། །ཁྲི་པ་རྒྱ་
ནག་པ་ཞེས་གྲགས་པ་དེའི། །དབོན་ཆུང་མཁན་ཆེན་པཎྜི་ཏ་ཞེས་པས། །བཟང་གོས་བསྒྲིགས་
ལེགས་ནང་མཛོད་དྲི་མེད་བཅས། །དག་སྣང་ཆེན་པོས་བསྐུལ་ཚེ་རི་ཁྲོད་པ། །ངག་དབང་བྱམས་པས་
ཚུལ་འདི་འབད་པས་བྱས། །ཧ་ཅང་གསལ་དང་མ་བཤད་ལོག་བཤད་སོགས། །ནོངས་པ་ཅི་མཆིས་
མཁས་པ་རྣམས་ལ་བཤགས། །འདིར་འབད་བསོད་ནམས་ཕུང་པོ་ཅི་མཆིས་པས། །རྒྱལ་བ་གཉིས་
པ་བློ་བཟང་གྲགས་པ་ཡི། །མདོ་སྔགས་བསྟན་པ་ཕྱོགས་བཅུར་རྒྱས་གྱུར་ཅིག །གནས་གསུམ་
མཁའ་འགྲོའི་ཚོགས་དང་ཆོས་སྲུང་ལ། །ཆོས་འདི་གཉེར་དུ་གཏད་དོ་ཕྱོགས་ཀུན་ཏུ། །དར་ཞིང་རྒྱས་
པའི་འཕྲིན་ལས་མ་གཡེལ་ཞིག །མངྒལཾ། །
-427-



-
--
- -
-
-
-
-
-
-
---
- -
-
(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༈ བདེ་མཆོག་ལཱུ་ཨི་པའི་བསྙེན་པ་བྱེད་ཚུལ་
བདེ་ཆེན་གསལ་བའི་སྙིང་པོ་
བཞུགས་སོ། །
༈ བླ་མ་དང་དཔལ་ཧེ་རུ་ཀ་དབྱེར་མེད་པའི་ཞབས་ལ་ཕྱག་འཚལ་ལོ། །བསྐལ་པར་རྙེད་དཀའ་
ཟུང་འཇུག་བསམ་མི་ཁྱབ། །ཚེ་འདིར་མངོན་དུ་བྱེད་ཐབས་རྒྱུད་སྡེ་ལས། །འབྱུང་བ་བླ་མའི་མན་ངག་
གིས་བརྒྱན་ནས། །སྔོན་དུ་བསྙེན་པ་བྱེད་ཚུལ་མདོར་བསྡུས་འབྲི། ། །
དེ་ཡང་འགྲོ་བ་མ་ལུས་པའི་སྐྱབས་གནས་བླ་ན་མེད་པ་མཉམ་མེད་ཤཱཀྱའི་རྒྱལ་པོ་དེ་ཉིད་ཀྱིས་
གདུལ་བྱའི་དབང་པོ་དང་འཚམས་པར་དམན་པ་ལ་མོས་པ་རྣམས་ལ་ཆགས་བྲལ་གྱི་སྤྱོད་པ་དང་།
རྒྱ་ཆེན་པོ་ལ་མོས་པ་རྣམས་ལ་ས་དང་ཕ་རོལ་ཏུ་ཕྱིན་པའི་སྤྱོད་པ། ཟབ་མོ་ལ་ལྷག་པར་མོས་པ་
རྣམས་ལ་འདོད་ཆགས་ཀྱི་སྤྱོད་པ་ལས་བརྩམས་ནས་ཆོས་ཚུལ་ཇི་སྙེད་གསུངས་པའི་མཐར་ཐུག་པ་
གསང་སྔགས་བླ་མེད་ལ་ཕ་མའི་རྒྱུད་གཉིས་ལས་མ་རྒྱུད་དུང་ཕྱུར་ཕྲག་གཅིག་དང་བྱེ་བ་ཕྲག་དྲུག་
གསུངས་པའི་ནང་ནས་མཆོག་ཏུ་གྱུར་པ་འཁོར་ལོ་བདེ་མཆོག་གི་རྩ་བའི་རྒྱུད་བཤད་རྒྱུད་ཀྱིས་བཀྲལ་
བའི་སྙིང་པོ་རིམ་གཉིས་ཉམས་སུ་བླངས་ཏེ། ཚེ་གཅིག་ཉིད་ལ་རྡོ་རྗེ་འཆང་གི་གོ་འཕངས་མངོན་དུ་
བྱེད་ཚུལ་གྱི་གདམས་ངག་ལ་རྩྭ་ནག་དྲིལ་གསུམ་དུ་གྲགས་པའི་ནང་ནས་ཀྱང་མཆོག་ཏུ་གྱུར་པ་ལཱུ་ཨི་
པའི་སྒྲུབ་ཐབས་ལ་བརྟེན་ནས་མཆོག་དང་ཐུན་མོང་གི་དངོས་གྲུབ་གང་སྒྲུབ་ཀྱང་སྔོན་དུ་གྲངས་བསྙེན་
འགྲོ་དགོས་པས། འདི་ལ་བསྙེན་པ་བྱེད་པ་པོ་ལས་འབྲས་ལ་ཡིད་ཆེས་པ་དང་འཁོར་པ་ལ་སྐྱོ་ཤས་
དང་སེམས་ཅན་ལ་སྙིང་རྗེ་ཤུགས་དྲག་པོས་གཞན་དོན་དུ་སངས་རྒྱས་ཐོབ་འདོད་ཚིག་ཙམ་མིན་པ་
དང༌༑ དེ་ཡང་ཕར་ཕྱིན་ཐེག་པའི་བྱང་སེམས་ལས་ཀྱང་སྙིང་རྗེ་ཤུགས་དྲག་ཅིང་། ཟབ་མོ་ལ་ལྷག་
པར་མོས་པའི་དབང་པོ་མཆོག་ཏུ་རྣོན་པོས་ཐེག་པ་འདིར་འཇུག་པའི་སྒོ་དབང་རྣམ་པར་དག་པ་ཐོབ་
དགོས་པར་མཐོང་ནས་བླ་མ་མཚན་ཉིད་དང་ལྡན་པ་སྒོ་དུ་མ་ནས་མཉེས་པར་བྱས་ཏེ་བླ་མས་དགྱེས་
བཞིན་བསྐུར་བའི་དབང་བརྡ་འཕྲོད་ངེས་དང་། སྔགས་སྡོམ་ལ་དམིགས་ཕུག་པའི་ཐོབ་འདོད་ཀྱིས་
- 428-



( ༄༅། །གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་རིམ་རྣལ་འབྱོར་ཆེན་པོའི་དམིགས་རིམ་སྐྱོང་ཚུལ། །༼ཧ༽
སྡོམ་པ་ཐོབ་ལ་མ་ཉམས་པ། དངོས་གྲུབ་ཀྱི་རྩ་བ་བླ་མ་ལ་དམ་ཚིག་མ་ཉམས་པ་ཞིག་གིས་འདི་སྣང་
གི་འདུ་འཛི་སྤངས་ཏེ། སྦྱང་གཞི་སྦྱོང་བྱེད་ངོ་འཕྲོད་པའི་བསྐྱེད་རྫོགས་རྣལ་འབྱོར་བཞི་ཆུ་བོའི་རྒྱུན་
ལྟར་སྒོམ་ན་རང་རྒྱུད་དྲང་ངེས་ཀྱི་ཧེ་རུ་ཀའི་གོ་འཕངས་ལ་ཇེ་ཉེར་འགྱུར་བ་ནི་ལྷའི་སྒྲུབ་ཐབས་དང་
ལྷའི་བསྙེན་པ་ཞེས་བྱ་བ་ཡིན་ལ། དེ་ལྟ་མིན་པར་བསྟན་པ་སྤྱིའི་ལམ་གྱི་རྣམ་བཞག་དང་གང་ཟག་གི་
དབང་པོའི་རིམ་པ་ལ་ཆོས་ཇི་ཙམ་འཚམས་པ་ལ་ཐེ་ཚོམ་ཙམ་ཡང་མ་ཞུགས་པར་སངས་རྒྱས་ཐོབ་པ་
ལ་སྔགས་མྱུར་ཟེར་བའི་མིང་ཙམ་གྱིས་རྗེས་སུ་འབྲངས་ཏེ། རང་ཉིད་སྔགས་ལ་ཞུགས་ན་དམ་ཚིག་
སྲུང་ཐུབ་མི་ཐུབ་ལ་རྟོགས་སྤྱོད་ཅི་ཡང་མེད་པར་དབང་ལྟར་སྣང་བསྐུར་མཁན་ཞིག་འདུག་ན་དེའི་
གྲལ་དུ་འཚང་ཅི་ཐུབ་དང་། དབང་རྫས་ལ་མགོ་དང་ལག་པ་རེག་ཙམ་བྱས་པས་དབང་ཐོབ་པར་
བཟུང་ཞིང་དབང་གྲལ་རང་ནས་ཀྱང་རྡོ་རྗེ་སྤུན་རྣམས་ཁ་འཛིང་ལག་འཛིང་བྱེད་ཅིང་རང་གིས་རྡོ་རྗེའི་
མནའ་ཆུ་འཐུང་ཞིང་སངས་རྒྱས་བྱང་སེམས་དཔང་དུ་བཞག་ནས་ཁས་བླངས་པའི་སྲུང་སྡོམ་ཐམས་
ཅད་རྩྭ་ལྟར་འདོར་བ་དང༌། རང་གི་གོ་ས་དང་དམ་པའི་སྐྱེ་བར་ཁས་འཆེ་བ་ལ་ཡང་ངོ་ཚ་བ་དང་
འཛེམ་པ་སྤུ་ཙམ་ཡང་མི་བྱེད་པར། ཐེག་པ་གོང་མས་འོག་མ་ཟིལ་གྱིས་གནོན་ཞེས་ཁ་བོ་དང་ངོ་སོར་
ཁྱེར་ནས། མདུན་དུ་དབང་པོ་གཉིས་སྦྱོར་གྱི་གཟུགས་བརྙན་བཞག །སེམས་ཀྱིས་དེའི་དོན་ལ་རྟོག་
ཅིང་དངོས་སུ་ལག་ལེན་ལ་ཡང་དེ་ག་རང་འདེབས་མཁན་དབྱར་ཁའི་གླང་དང་སྟོན་ཁའི་ཁྱི་ལྟར་སྤྱོད་
ཅིང་སྨྱོ་ཆུ་རྒྱུན་མི་འཆད་འཐུང་བཞིན་དུ་ཆོ་གའི་ཚིག་རིས་དབྱངས་སུ་གྱེར་ནས་ཕྱག་རྒྱ་དང་གར་དང་
རོལ་མོས་འཇིག་རྟེན་བསླུ་ཞིང་དམྱལ་བར་མིག་བཙུམ་ནས་རྒྱུག་པ་འདི་དག་ནི་ཡི་དམ་ལྷ་དང་ཇེ་རིང་
ཁོ་ན་ལས་ལྷའི་བསྙེན་པར་ག་ལ་འགྱུར། དེས་ན་གྲུབ་ཆེན་རང་ཉིད་ལ་ཨུ་རྒྱན་དུ་དཀྱིལ་འཁོར་གྱི་ལྷ་
རྣམས་ཀྱིས་དབང་བསྐུར་ནས། རྐང་པ་བརྐྱང་པ་སྤངས་བྱས་ནས། །འཁོར་བའི་མངག་བཞུག་དོར་
ནས་སུ། །རྡོ་རྗེ་སེམས་དཔའ་བདེ་ཆེན་པོ། །ཡང་ནས་ཡང་དུ་བསྐུལ་བར་བྱ། །ཞེས་ཚིག་རྐང་དང་
པོས་དལ་འབྱོར་ཐོབ་པའི་སྐབས་འདིར་ལེ་ལོ་སྤངས་ནས་མྱུར་དུ་བརྩོན་འགྲུས་བརྩོམ་དགོས་པ་དང་།
གཉིས་པས་ངལ་བ་འབྲས་བུ་མེད་པ་འཁོར་བའི་བདེ་བ་དང་རང་དོན་ཡིད་བྱེད་འདོར་དགོས་པ་དང་།
གསུམ་པས་གཞན་དོན་དུ་ངེས་དོན་ལྷན་སྐྱེས་ཀྱི་རྡོ་རྗེ་སེམས་དཔའ་སྒྲུབ་དགོས་པ་དང༌། བཞི་པས་
རྒྱུན་སྲིངས་ནས་ཕྱི་ནང་གི་རྐྱེན་གཉིས་ལ་བརྟེན་ནས་རིམ་པ་གཉིས་ཀྱི་སྒོ་ནས་བདེ་སྟོང་སྦྱོར་བའི་ཡེ་
ཤེས་འདྲེན་པར་གྱིས་ཞེས་གདམས་པ་ལྟར། སྒྲུབ་ཐབས་རང་ནས་འབྱུང་བ་བཞིན་ཚད་མེད་བཞི་སྙིང་
- 429 -



）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༢༽
རྗེ་གཉིས་དང་ཀུན་རྫོབ་སེམས་བསྐྱེད་བསྒོམ་ཞིང་། ཡིད་དག་པ་དང། སྡུད་རིམ་གྱི་སྐབས་སུ་བདག་
མེད་གཉིས་སྒོམ་ནས། གཙོ་བོ་ཡབ་ཡུམ་གསལ་བཏབ་ཟིན་ནས་བདེ་སྟོང་སྦྱར་ནས་སྒོམ་སྟེ། གཞི་
ཤེས་ལམ་ཤེས་རྣམ་མཁྱེན་གྱི་རྣམ་པ་ཐམས་ཅད་བདེ་སྟོང་དབྱེར་མེད་ཀྱི་ལྷ་དང་གནས་ཀྱི་རྣམ་པར་
བསྒོམ་ནས་ཡི་དམ་ལྷའི་ཐུགས་རྒྱུད་བསྐུལ་བའི་སྔགས་སེམས་མ་ཡེངས་ཤིང་སྐྱོན་གསུམ་དང་བྲལ་
བའི་གྲངས་བསྙེན་ལ་འབད་པར་བྱའོ། །
དེ་ལྟར་དབང་ཐོབ་པ་སོགས་སྣོད་ལྡན་གྱི་གང་ཟག་གིས་མཚམས་དམ་པར་བཅད་ནས་བསྙེན་
པ་ཇི་ལྟར་བྱ་བ་ལ། མཐུན་རྐྱེན་སྒྲུབ་པ་དང་དེ་ནས་མཚམས་དངོས་གཞི་ཇི་ལྟར་བྱ་བ་དང་། མཚམས་
ཀྱི་མཇུག་ཏུ་ཇི་ལྟར་བྱ་བ་གསུམ་ལས། དང་པོ་ནི་མཚམས་ཟླ་བ་བཞི་ཙམ་བྱེད་ན་དེའི་རིང་འདུག་
སའི་གནས་དང་འཚོ་བ་ཡོ་བྱད་མཚམས་གཡོག་སོགས་དམ་ཚིག་གཙང་ཞིང་བློ་དང་མཐུན་པ་ནས་
ལེགས་པར་སྒྲུབ་སྟེ། སྔོན་དུ་དགེ་འདུན་བཞི་སྡེ་ཡན་ཆད་ལ་བསྙེན་བཀུར་བྱ། དེ་ནས་གསང་ཐབས་
ཀྱིས་གཟའ་སྐར་འཕྲོད་སྦྱོར་ལེགས་པའི་ཉི་དྲོས་ལ་གནས་ཁང་བྱི་དོར་བྱས། ཕྱིའི་བདུད་རྩི་ལྔས་བྱུག །
མེ་ཏོག་བཀྲམ། མཚམས་ཐོ་འཛུག །རང་གི་གདན་འདིང༌། བྲིས་སྐུ་བཀྲམ། གཏོར་མ་བདུད་རྩི་རིལ་
བུ་བཏབ་པའི་འདས་གཏོར་ཟླུམ་པོ་ལྷ་གྲངས་སམ་གཅིག་སྣོད་གས་ཆག་མེད་པ་ཁེངས་ངེས་དང་།
འཇིག་རྟེན་པའི་གཏོར་མ་སྔོན་འགྲོ་དང་འབུལ་གཏོར་ཟླུམ་པོ་འདི་རྣམས་ལ་དམར་རྩི་སྦྲན་ན་མ་རྒྱུད་
དང་མཐུན། གཞི་བདག་གཏོར་མ་འཛུག་གཏོར་དང་། ཐོག་མར་འབུལ་རྒྱུ་གཉིས། གཞན་ཡང་རང་
གི་ཡི་དམ་ཆོས་སྐྱོང་གི་གཏོར་མ་གང་དགོས། མཆོད་པའི་ཞལ་ཟས་གང་འོས། བགེགས་གཏོར་
རྣམས་གཙང་སྦྲ་ཐོན་པར་བཅོས་ནས། བདག་བསྐྱེད་ཀྱི་མཆོད་པ་རང་གི་གཡོན་ནས་མགོ་བརྩམས་
པའི་མཆོད་ཡོན་སོགས་དང་། ནང་མཆོད་བདུད་རྩི་རིལ་བུ་བཏབ་པ་དེ་ཡང་དཔལ་ལྡན་ས་སྐྱ་པ་དང་
བཀྲ་ཤིས་ལྷུན་པོ་ནས་འབྱུང་བའི་བདུད་རྩི་རིལ་བུ་མ་གཏོགས་རྩ་བརྒྱད་སྟོང་སྦྱར་དང་བདུད་རྩི་ཆོས་
སྨན་སོགས་གང་བྱུང་མི་འདེབས། རྡོ་རྗེ་དྲིལ་བུ་ཌ་མ་རུ་རྣམས་ཚགས་སུ་ཆུད་ངེས་བྱས་ནས་དགོང་མོ་
དམར་ཐག་ཆོད་པ་ན་ཐོག་མར་གཞི་བདག་ལ་གཏོར་མ་ཕུལ་ལ་འཕྲིན་ལས་བཅོལ། དེ་ནས་བགེགས་
གཏོར་བཏང་ལ་སྲུང་འཁོར་སྒོམ་ཞིང་མཚམས་འོག་ཏུ་འཇོག་རྒྱུ་རྣམས་བསྔོ་བགྲང་བྱས་ལ་སྲུང་འཁོར་
གྱི་ནང་དུ་ཚུད་པར་བསམ། དེ་ཡང་རང་གི་བླ་མ་ལ་མཚམས་བསྡམས་ན་རྟེན་འབྲེལ་ལ་ངན། སྨན་པ་
དང་༑ སྦྱིན་བདག་ངེས་པ་ཅན། མཚམས་གཡོག་སོགས་འདི་པ་མ་བྱུང་ན་འདིས་བྱེད་ཀྱི་མང་ཉུང་ཇི་
- 430 -



» ༄༅། །གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་རིམ་རྣལ་འབྱོར་ཆེན་པོའི་དམིགས་རིམ་སྐྱོང་ཚུལ། །༼ཧེ༽
ཙམ་དགོས་པ་མཚམས་འོག་ཏུ་འཇུག །འགའ་ཞིག་གང་དང་གང་མཚམས་འོག་ཏུ་འཇོག་རྒྱུ་དེའི་
སྐལ་བ་རྡེའུ་རེ་མཚམས་ཐོའི་རྩར་འཇོག་པ་ལ་མཚམས་རྡེའུ་འཇོག་པའི་ཐ་སྙད་བྱེད་པར་སྣང་། །
གཉིས་པ་དངོས་གཞི་ནི། དེ་ནས་རང་གི་སྟན་རོ་གདན་དུ་མོས་ནས་ཁ་ལྷོར་བལྟ་བའམ་བལྟ་
བར་མོས་ནས་འདུག་སྟེ་ངེས་འབྱུང་བྱང་སེམས་ཡང་དག་པའི་བལྟ་བ་བསྒོམ་ལ་ཀུན་སློང་བཅོས་ནས་
མཚམས་འདི་མཐར་མ་ཕྱིན་གྱི་བར་དུ་རྐྱེན་དབང་དུ་མི་གཏོང་སྙམ་པའི་གོ་ཆ་བརྟན་པོ་བགོས་ནས།
ཆོ་གའི་དངོས་གཞི་རྣལ་འབྱོར་བཞི་དང་། དེའི་སྔོན་དང་མཇུག་ཏུ་བྱ་རྒྱུ་རྣམས་ཤར་སྒོམ་ཞིག་བྱས་ཏེ་
རིག་པ་བསྒྲིམ་ནས་གོ་རིམ་མ་འཆུག་པ། ངོ་བོ་མ་ནོར་བ་གྲངས་མ་ཆད་པའི་སྒོ་ནས་ཆོ་གའི་ཚིག་རིས་
ལ་བརྟེན་ནས་བཟླས་པ་ལ་མ་ཐུག་བར་བཏང་ལ། དེ་ནས་གཙོ་འཁོར་གྱི་སྔགས་མང་ཉུང་ཆ་བགོས་
ནས་ཐུན་དང་པོ་ལ་ཐམས་ཅད་ཀྱི་གྲངས་མགོ་བརྩམས། དེ་ནས་ཐུན་རེ་རེ་བཞིན་ནས་འདི་ཙམ་
བཏོན་ན་ཐུན་ཐ་མ་ལ་བསྙེན་པའི་གྲངས་ཚང་བ་འོང་བའི་ཚོད་ཤེས་ན་ཆ་སྙོམས་ནས་བཟླས་ན་ལེགས་
ཀྱང་༑ དེ་ཅུང་དཀའ་བས་གཙོ་བོའི་སྙིང་པོ་སུམ་བརྒྱ་ཙམ་བཟླས། དེ་ནས་སྔགས་གཞན་རྣམས་
གསུམ་རེ་ཙམ་བཟླས་ནས། གཏོར་འབུལ། ཉེར་བསྡུའི་མཐར་ལྡང་ནས་གོ་ཆ་སོགས་ཀྱིས་སྲུང་བའི་
བར་ཆོ་ག་ཇི་ལྟ་བ་བཞིན་བྱའོ། །དེ་ནས་ཐུན་མཚམས་དང་ཉལ་བའི་རྣལ་འབྱོར་བཤད་པ་ལྟར་བྱས་
ནས༑ སང་ཐོ་རང་རྣལ་འབྱོར་མའི་གླུས་བསྐུལ་བར་མོས་ནས་ལངས་ལ་ཁྲུས་བྱས་ཏེ་བདུད་རྩི་རིལ་
བུའི་ནང་མཆོད་ཀྱིས་ཁ་བཤལ་ནས་ཁོང་དུ་མིད་པར་བྱ། དེ་ནས་ཀུན་སློང་བཅོས་པ་ནས་བཟུང་སྟེ་
ཐུན་མཚམས་ཀྱི་བར་མདང་ཇི་ལྟ་བ་བཞིན་མཇུག་གི་གཏོར་འབུལ་མ་གཏོགས་ཆོ་ག་རྒྱས་པར་བསྒོམ།
དེ་ནས་སྔ་དྲོའི་ཐུན་དང་ཕྱི་དྲོ་དང་སྲོད་ཐུན་གསུམ་ལ་ཆོ་ག་བསྡུས་ནས་བསྒོམ་ཚུལ་ནི། སྔོན་
འགྲོ་དང་རྡོར་སེམས་བསྒོམ་བཟླས་མ་གཏོགས་ཚང་མ་ཐུབ་ན་ལེགས་ཀྱང་དེ་ལས་བསྡུ་ན། དང་པོར་
ནང་མཆོད་དང་བདག་བསྐྱེད་ཀྱི་མཆོད་པ་བྱིན་བརླབ་བྱ། དེ་ནས་དག་པ་གསུམ་དང་ཚད་མེད་བཞི་
བསྒོམ། དེ་ནས་རང་གི་དཔྲལ་བར་རྣམ་སྣང་གི་ངོ་བོ་ཧཱུཾ་དཀར་པོ། ལྟེ་བར་རྡོ་རྗེ་ཉི་མའི་ངོ་བོ་ཨོཾ་སེར་
པོ་ཞེས་པ་ནས་གསང་གནས་སུ་པདྨའི་དྲ་བ་ཅན་གྱི་ངོ་བོ་ཁོ་དུད་ཁ། ཨོ་པྲ་ཀྲི་ཏ་སོགས། ༀ་སུམྦྷ་ནི་
ཞེས་པ་ནས། ཛཱ་ལ་ཨ་ན་ལཱརྐ་ཧཱུྃ་ཧཱུྃ་ཧཱུྃ། ཞེས་པའི་བར་སྲུང་འཁོར་ཐུན་མོང་བ་བསྒོམ། ཕུར་གདབ་
སོགས་བཞག །འགྲོ་བ་ཐམས་ཅད་ཀྱང་བགེགས་དང་བྲལ་བར་གྱུར། དེ་ནས་སྲུང་འཁོར་གྱི་དབུས་
སུ་རང་ཉིད་ཧེ་རུ་ཀར་གནས་པའི་ཞེས་པ་ནས་དུར་ཁྲོད་ཀྱི་བར་དཀྱུས་ལྟར་ལ། དེའི་ཕྱི་རོལ་ཏུ་དུར་
-431-



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཁྲོད་བརྒྱད། དེ་ན་གནས་པའི་ཤིང་བརྒྱད། དེའི་རྩ་བར་གནས་པའི་ཀླུ་བརྒྱད་ཅེས་སོགས། དྲིལ་བུ་
ལུས་དཀྱིལ་ལྟར། ངོ་མཚར་བར་བྱེད་པའོ་ཞེས་པའི་བར་བྱ། གཞལ་ཡས་ཁང་གི་སྟེང་འོག་རྣམས་
ཞེས་པ་ནས། མི་རུས་ཀྱི་ཐལ་བས་ལུས་ཐམས་ཅད་བྱུགས་པའོ། །ཡབ་ཡུམ་གྱི་ལམ་དང་འབྲས་བུའི་
དག་པ་བཞག །བཅོམ་ལྡན་འདས་ལ་མངོན་དུ་ཕྱོགས་པར་ཞེས་པ་ནས། ལྷ་སོ་བདུན་གྱི་དག་པ་
མདོར་བསྡུས། ལྷན་ཅིག་སྐྱེས་པའི་ཡེ་ཤེས་སྐྱེས་ཏེ། བདེ་སྟོང་དབྱེར་མེད་དུ་སྦྱར་བ་དེ་ཉིད་རང་གི་ངོ་
བོ་དང་གྲོགས་དང་། བྱེད་ལས་སོགས་ཀྱི་སྒོ་ནས་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ཏེ། དེ་
ཉིད་ལྷ་སོ་བདུན་དུ་ཤར་བའོ། །དེ་ནས་རང་གི་རྐང་པ་གཉིས་བགྲད་པ་གཞུའི་ཞེས་པ་ནས། དཔྲལ་
བར་རྡོ་རྗེའི་འཕྲེང་བ་འཛིན་པའོ། །དེ་ནས་གོ་ཚའི་ལྷ་ས་བོན་ཙམ་ལས་བསྐྱེད་པ་རང་གི་སྙིང་ཁར་
རྡོར་སེམས་ཀྱི་ངོ་བོ་ཨོ་ཧ་དཀར་པོ་ཞེས་པ་ནས། ཙཎྜིཀའི་ངོ་བོ་ཕཊ་ཕཊ་དུད་ཀ །དབང་ལྷ་དང་ཡེ་
ཤེས་པ་སྤྱན་འདྲེན་ཞེས་པ་ནས། དོན་གྲུབ་ཀྱིས་དབུ་བརྒྱན་པར་གྱུར། དབང་ལྷག་མ་གསུམ་པོ་
བཞག །ཆུ་གསུམ་ཉེར་སྤྱོད་རིག་མ་བཅུ་དྲུག་གི་མཆོད་པ་སྔགས་ཙམ་གྱིས་ཕུལ། མགྲོན་རྣམས་ཀྱི་
ཞེས་སོགས་ནང་མཆོད་ནས། བཟླས་པ་ལ་ཐུག་གི་བར་ལ་བསྡུ་རྒྱུ་མེད། (དཔའོ་དཔའ་བོ་)ཉེར་བཞི་
དང༑ རྒྱན་དྲུག་གི་དག་པ་དྲན་པ་བསྡུ་མི་རུང་གསུངས། འཕྲེང་བ་འགོམ་ཡུག་ཤོར་ན་བྱིན་རླབ་སྐྱར་
གཞན་ཉིན་རེ་ལན་རེས་ཆོག །བཟླས་པའི་སྐབས་ཡབ་ཀྱི་སྙིང་པོ་འབུམ་ཐེར་གཅིག་མ་སོང་བར་ཐུན་
དངོས་གཞི་ལ་དེ་ལ་འབད། ཐུན་མཇུག་སྔགས་གཞན་རྣམས་གསུམ་རེ་ཙམ་བྱས་ནས། དཔེར་ན་
གཙོ་བོ་ཡབ་ཡུམ་གྱི་སྙིང་པོ་འབུམ་ཐེར་རེ་སོང་ནས། ཐོག་མར་ཡབ་ཀྱི་སྙིང་པོ་ཉེ་སྙིང་ཚར་གསུམ་རེ་
ཙམ་སྔོན་དུ་བཏང་ནས། མཁའ་འགྲོ་མའི་སྔགས་གྲངས་འཛིན། ལྷག་མ་རྣམས་གསུམ་རེ་ཙམ། དེ་
བཞིན་དུ། གཤིན་རྗེ་འཇོམས་མའི་སྔགས་སོང་ནས་ཐོག་མར་གཙོ་འཁོར་ཐམས་ཅད་ཀྱི་སྔགས་
གསུམ་རེ་ཙམ་བཏོན་ནས་ཡེ་ཤེས་འབེབས་སྔགས་གྲངས་འཛིན་ལ། ཡེ་ཤེས་འབེབས་སྔགས་ནི།
དཀྱིལ་ཆོག་ན་ཡོད་པ་ལྟར། ཨོཾ་ཤྲཱི་བཛྲ་སོགས་དང་། ༀ་བཛྲ་བེ་རོ་ཙ་ནི་ཡེ་ཧཱུཾ་ཧཱུཾ་ཕཊ། ཏིཥྛ་མཧཱ་ཀྲོ་
དྷ་ཨ་བེ་ཤཱ་ཡ་ཧཱུཾ། ཤྲཱི་ཧེ་རུ་ཀཱ་ཡ་བིད་མ་ཧེ། བིདྨ་རཱ་ཛཱ་དྷི་མ་ཧེ་སྭཱཧཱ། ཞེས་པ་སྟེ། འགའ་ཞིག་ཡུམ་གྱི་
སྙིང་པོ་འབྲེལ་མི་དགོས་ཟེར། གྲངས་ནི། གཙོ་བོ་ཡབ་ཡུམ་གྱི་སྙིང་པོ་འབུམ་ཐེར་རེ། འཁོར་རྣམས་
ལ་ཁྲི་ཕྲག་རེ་དང་། ཡེ་ཤེས་འབེབས་སྔགས་ཁྲི་ཕྲག་གཅིག་བཟླའོ། །ཡང་ན་ནག་པོ་བས་གསུངས་པ་
ལྟར༑ གཙོ་བོ་ཡབ་ཡུམ་ལ་ཁྲི་ཕྲག་གསུམ་རེ། (དཔའོ་དཔའ་བོ་)ཉེར་བཞི་ཡུམ་བཅས་ལ་ཁྲི་ཕྲག་
- 432 -



» ༄༅། །གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་རིམ་རྣལ་འབྱོར་ཆེན་པོའི་དམིགས་རིམ་སྐྱོང་ཚུལ། །(ཧེ༽
གཉིས་རེ། ལྷ་མོ་བཅུ་གཉིས་ལ་སྟོང་ཕྲག་ལྔ་དང་ལྔ་བརྒྱ་རེ། ཡེ་ཤེས་འབེབས་སྔགས་ཁྲི་ཕྲག་གཅིག་
བྱའོ༑ ་ཐུན་ཐ་མ་སྲོད་ཐུན་ལ་གཏོར་མ་ངེས་ཅན་དུ་འབུལ།
གསུམ་པ་མཇུག་ཏུ་ཇི་ལྟར་བྱ་བ་ནི། བསྙེན་པ་ཚར་ནས་ཞོགས་ཐུན་ནམ། སྔ་དྲོའི་ཐུན་ལ་
གཏང་རག་མཆོད་པ། ལག་མཆོད། ཚོགས་མཆོད་སོགས་རྒྱས་པའམ། དེ་ཙམ་མ་འབྱོར་ནའང་
མཆོད་གཏོར་རྒྱས་པར་ཕུལ་ལ་བསྔོ་སྨོན་ཉེར་བསྡུ་བྱས་ནས། ཆད་ལྷག་གི་ཉེས་པ་ཞི་ཕྱིར་ཞི་བའི་
སྦྱིན་བསྲེག་ཅི་ལྟར་འབྱོར་བ་ཕུལ། དེ་ནས་དམ་ཚིག་གཙང་བ་མཚམས་འོག་ལ་མེད་པ་གཞན་དང་
འཕྲད་ཅིང་ནང་མཚམས་གྲོལ། དེ་ནས་རིམ་གྱིས་རྒྱང་རིང་པོར་བལྟ་བ་དང་། ཕྱི་རོལ་དུ་འགྲོ་བ་
སོགས་ཕྱི་མཚམས་གྲོལ་བ་ལས་འཕྲལ་དུ་མི་མང་སར་འགྲོ་བ་སོགས་བྱས་ན་བར་ཆད་འཇུག་པས་
མི་བྱ་གསུང་ངོ༌། །དེ་ཡང་ཐུན་དངོས་གཞི་ལ་སྨྲ་བཅད་དང་བཟའ་བཏུང་གིས་བར་མ་བཅད་པ་ངེས་
པར་དགོས་ལ། ཐུན་མཚམས་སུ་ཆོས་ལྡན་གྱི་གཏམ་དང་དགོས་པ་ཡོད་པའི་ཚིག་མཚམས་གཡོག་
ལ་སྨྲས་པར་སྐྱོན་མེད་ཅིང་། མཚམས་ནང་ནས་རང་གི་མཚམས་འོག་ལ་མེད་པ་ཕར་མ་མཐོང་བ་
དང༑ གཞན་གྱིས་ཀྱང་རང་མ་མཐོང་བ་དང་། བསྙེན་པའི་གྲངས་ཡང་མཚམས་དཀྱུས་གཅིག་ལ་
གནས་གཅིག་ཏུ་སོང་བ་དགོས་གསུང་ངོ༌། །དེ་ཡང་ལྷའི་ཞལ་མཐོང་བ་སོགས་བཟང་པོ་འོང་རེ་བ་
བྱེད་པ་དང་། བཟང་བའི་རྨི་ལྟས་འདྲ་བྱུང་ན་དེ་ལ་དགའ་ཞིང་རློམ་པ་བྱས་ན་འདྲེས་འཁྱེར། ཡང་ངན་
པ་འོང་དོགས་པ་དང་རྨི་ལམ་ངན་པ་སོགས་བྱུང་ན་མི་དགའ་བ་ཆེན་པོ་བྱས་ན་འདྲེས་འཁྱེར་བས་ལེགས་
ཉེས་གང་ལ་ཡང་རེ་དོགས་མེད་པ་དང། སྐྱོ་ཤས་སྙིང་རྗེ་དད་པ་གོང་འཕེལ་ངོས་ཅིར་སྣང་སྒྱུ་མ་ལྟ་
བུའི་ངང་ནས་ཐུན་བཞིའི་རྣལ་འབྱོར་ཆུ་བོའི་རྒྱུན་ལྟར་སྐྱོང་བར་བྱའོ། །འདི་འདྲ་བའི་ལམ་ལ་སྒྲུབ་པ་
བྱེད་རྒྱུ་ཡོད་པ་ནི་ཤིན་ཏུ་སྐལ་བ་བཟང་སྟེ་འདི་ལ་བརྟེན་ནས་འདི་ཕྱིའི་ལེགས་ཚོགས་མཐའ་དག་
འགྲུབ་པར་རྩ་བའི་རྒྱུད་རང་ནས་ཀྱང་གསལ་བར་གསུངས་པའི་ཕྱིར་རོ། །དེ་ལྟར་བསྙེན་པ་བྱེད་ཚུལ་
དང་དམིགས་རྣམ་ཡིད་ལ་བྱེད་ཚུལ་གསལ་ཞིང་རྒྱས་པ་བདེ་ཆེན་གསལ་བ་དང་འདོད་འཇོ་ནས་གསུངས་
པས་འདིར་མ་བྲིས་ལ། མཚམས་བྱེད་ལུགས་དང་ཐུན་ཕྱི་མ་གསུམ་ལ་ཆོ་ག་བསྡུ་ཚུལ་རྣམས་ནི་རྡོ་རྗེ་
འཆང་འཇམ་དཔལ་རྒྱ་མཚོའི་དྲུང་ནས་འདིའི་བསྐྱེད་རྫོགས་ཀྱི་ཁྲིད་རྒྱས་པར་ཞུས་སྐབས་དོགས་
བཅོད་ཞུས་ནས་ཇི་ལྟར་གསུང་བ་ལྟར་བྲིས་པ་ལས། འཕྲན་བུས་རྟོག་བཟོ་བྱས་པ་མེད་པས་ད་དུང་
འཐད་མི་འཐད་མཁས་པ་རྣམས་ཀྱིས་ཞིབ་ཏུ་དཔྱོད་པ་ཞུ་ཞུ།
- 433-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མངལ་སྐྱེས་ཁམས་དྲུག་ལྡན་པའི་དལ་འབྱོར་རྟེན། །ཐུན་མོང་ལམ་དང་དབང་དང་དམ་ཚིག་གི །
གོས་བཟང་གིས་བགོས་རིམ་གཉིས་རིན་ཆེན་ཕྲེང་། །གཟི་བྱིན་རབ་འབར་སྔགས་པ་བསྟན་པའི་
བརྒྱན། །རྙེད་དཀའི་དལ་འབྱོར་ངོ་ཚའི་གོས་དང་བྲལ། །ཉེས་ལྟུང་ཉོན་མོངས་འདམ་དུ་བྱིང་བའི་
མཚང་། །འགེབ་ཕྱིར་སྔགས་ཀྱི་ཆོས་སྐད་མཐོན་པོའི་དབྱངས། །འཛེམ་མེད་སྒྲོག་པ་བསྟན་པའི་ཆོམ་
རྐུན་ཡིན། །ཁོ་བོ་བླ་མའི་དྲིན་ལས་མདོ་སྔགས་ཀྱི། །བསྟན་པའི་གནས་ཚུལ་ཅུང་ཟད་ཤེས་པའི་
མཐུས། །བསྟན་ལ་ལོག་པར་སྨྲ་བ་མ་བཟོད་ནས། །གནས་ཚུལ་མདོ་ཙམ་སྨྲས་པ་མཁས་ལ་
བཤགས། །འདིར་འབད་རྣམ་དཀར་ཕུང་པོ་ཅི་མཆིས་པས། །མདོ་སྔགས་བསྟན་པ་ཀུན་མཁྱེན་ཙོང་
ཁ་པས། །ལེགས་པར་བཤད་པ་ཇི་བཞིན་སྲིད་གསུམ་ན། །སྤྲིན་བྲལ་ཉི་ལྟར་རྟག་ཏུ་གསལ་གྱུར་ཅིག །
ཅེས་པ་འདི་ནི་ཆོས་འཁོར་རྒྱལ་མཁན་པོ་ངག་དབང་བསྟན་འཕེལ་གྱིས་ནན་ཏན་ཆེན་པོས་ཡང་ཡང་བསྐུལ་བ་ལ་
བརྟེན་ནས་ངག་དབང་བྱམས་པས་ཕུར་བུ་ལྕོག་ཏུ་བྲིས་པ་དགེ་ལེགས་འཕེལ། །ཞུས་དག །མངྒ་ལཾ། །
- 434-



» ༄༅། །དཔལ་འཁོར་ལོ་སྡོམ་པའི་བསྙེན་ཡིག་གསལ་བའི་སྒྲོན་མེ། །༼ཨ༽
，，：:"
༄༅། །དཔལ་འཁོར་ལོ་སྡོམ་པའི་བསྙེན་ཡིག་གསལ་
བའི་སྒྲོན་མེ་ཞེས་བྱ་བ་བཞུགས་པའི་
དབུ་ཕྱོགས་ལགས་སོ། །
༈ ན་མོ་ཤཱི་ཙཀྲ་སཾ་བྷ་རཱ་ཡ། འདིར་འཁོར་ལོ་བདེ་མཆོག་གི་བསྙེན་པ་བྱེད་ཚུལ་ནི། རྒྱས་པར་
སྔགས་རིམ་ཆེན་མོ་དང་། འདོད་འཇོ་དང་། བདེ་མཆོག་གི་སྒྲུབ་ཐབས་སོ་སོ་ནས་ཇི་ལྟར་འབྱུང་བ་
བཞིན་ཡིན་ལ། མདོར་བསྡུ་ན། སྒྲུབ་པ་པོ་ལམ་ཐུན་མོང་བས་རྒྱུད་སྦྱངས་རྗེས་འདིའི་དཀྱིལ་འཁོར་
དུ་དབང་བསྐུར་བ་ལེགས་པར་ཐོབ་ཅིང་། དམ་ཚིག་དང་སྡོམ་པ་མིག་འབྲས་ལྟར་བསྲུང་བ་གཞིར་
བཞག་ནས། རི་བོ་དབེན་པ་སོགས་རྣལ་འབྱོར་དང་རྗེས་སུ་མཐུན་པའི་གནས་སུ་སྒྲུབ་ཁང་དུ་བདུད་
རྩི་ལྔས་བྱུག་ཅིང་། མེ་ཏོག་གཅལ་དུ་བཀྲམ་པར། བཅོམ་ལྡན་འདས་ཀྱི་སྐུ་བརྙན། རྡོ་དྲིལ། མཆོད་
གཏོར་སོགས་ལེགས་པར་འཛོམས་པ་བྱས་ནས། ཉི་མ་གང་ལ་མཚམས་བྱེད་པའི་སྔ་དྲོ་ནས་ཕྱི་
མཚམས་བྱས། སྲོད་ཐུན་ལྟ་བུ་ལ་དབུ་འཛུགས་ན། བགེགས་བསྐྲད། རྒྱལ་མཐོ་སོགས་ཕྱག་ལེན་
འདུག་པ་ལྟར་བྱེད་པའམ། དེ་ཙམ་མ་བྱུང་ཡང་གཞི་བདག་གཏོར་མ་ངེས་ཅན་དུ་བཏང་། བསྙེན་ཡིག་
འགའ་ཞིག་ལས་འབྱུང་བ་བཞིན། ཆ་གསུམ་བཏང་ཡང་ཕུན་སུམ་ཚོགས་པའི་ཡན་ལག་དང་། དེ་
དག་མ་བྱས་ཀྱང་སྒྲུབ་ཐབས་རང་གི་དགོངས་པ་སྔོན་འགྲོ་གཏོར་མ་དང་སྲུང་འཁོར་གྱིས་ཆོག་པ་འདྲ་
སྙམ་ཤིང་། གང་ལྟར་ཡང་བསྙེན་པའི་གོ་དོན་ཡི་དམ་ལྷའི་རྒྱུད་དང་རང་གི་རྒྱུད་ཉེ་བར་བྱེད་པ་ལ་
བསྙེན་པ་ཟེར་བས། རང་གི་བླ་མ་དང་རྡོ་རྗེ་སྤུན་ལ་དག་སྣང་སྦྱོང་། མཚམས་འདིའི་རིང་ལ་དལ་
འབྱོར་དོན་ཡོད་ཞིག་བྱེད། དེས་ན་སེམས་ཅན་ཐམས་ཅད་ཀྱི་ཕན་བདེའི་འབྱུང་གནས་རྒྱལ་བའི་
བསྟན་པ། དེའི་སྙིང་པོ་རྒྱལ་བ་ཙོང་ཁ་པའི་བསྟན་པ་ཡུན་རིང་དུ་གནས་ཤིང་བསྟན་འཛིན་ཞབས་
པད་བརྟན་ཕྱིར། དཔལ་འཁོར་ལོ་སྡོམ་པ་བསྙེན་པར་བྱའོ་སྙམ་པ་ཡང་ཡང་སྦྱངས། དེ་མ་བྱས་པར་
-435-



( ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རྡོ་རྗེ་སྤུན་རྣམས་ལ་ཚིག་པ་ཟ་ཁྲུག་གེ། སྔགས་མ་དག་པ་ཞིག་ལ་གྲངས་བཟུང་ཡང་བསྙེན་པའི་མིང་
རང་མ་ཚང་བས་ཀུན་སློང་ལེགས་པར་བཅོས་ནས། མཚམས་འོག་ཏུ་འཇོག་དགོས་རྣམས་ཡིད་ཤར་
བྱས་ནས་སྲུང་འཁོར་ནང་དུ་ཡོད་པའི་མོས་པ་བྱེད། རང་ཉིད་སྐད་ཅིག་གིས་ཞེས་པ་ནས་བཟླས་པ་མ་
ཚར་བར་སྒྲུབ་ཐབས་ལྟར་རྐྱང་འདེད་བྱས་ནས། ཡིག་བརྒྱ་འདོན། དེ་ནས་གཏོར་མ་དང་མཆོད་པ་
བྱིན་གྱིས་བརླབས་ནས་འདས་མ་འདས་ཀྱི་གཏོར་མ་ཡིད་ལ་འདོད་པ་ཀུན་འགྲུབ་ཤོག །དེ་ནས་
ཚོགས་འཁོར་ཆེ་བ་ཚུགས་ནས་མ་གྲོལ་བར་བཞག་སྟེ་ཉིན་ལྟར་བསོས། ཨེ་མ་ཧོ་ཡེ་ཤེས་རོལ་པ་ཆེ་
ནས༑ ཨ་ཧོ་མཧཱ་སུ་ཁ་ཞེས་པའི་བར་དང་། དེ་ནས་ཚོགས་ཆུང་བ་རེ་ཉིན་ལྟར་ཚོགས་ལྷག་བར་བཏང་
ནས༑ དཔྱིད་ཀྱི་རྒྱལ་མོའི་གླུ། ཧཱུྃ༔ དེ་བཞིན་གཤེགས་པ་ཐམས་ཅད་དང་། །ཞེས་པ་ནས། བརྩེ་བས་
གཟིགས་ལ་ལས་ཀུན་མཛོད། །དེ་ནས་ཡིག་བརྒྱ་ཚར་གསུམ་རྡོ་རྗེ་གསོར་དྲིལ་བུ་བཀྲོལ་ཞིང་བརྗོད་
ནས༑ པད་ཀོར་སྔོན་དུ་འགྲོ་བས་འཁྱུད་པའི་ཕྱག་རྒྱ་དང་བཅས་ཏེ། ཨོ་ཡོ་ག་ཤུདྡྷ་ཞེས་པ་ནས། ཉེར་
བསྡུ་ཐམས་ཅད་བྱེད་ཅིང་། ཧཱུྃ་ཡིག་ཡོངས་སུ་གྱུར་པ་ལས་རང་ཧེ་རུ་ཀར་གསལ་བ་ལ་གོ་ཆའི་ཡི་གེ་
འགོད་པ་དང་། སུཾ་བྷ་ནིའི་སྔགས་བརྗོད་པའི་ཚེ་སླར་ཡང་སྲུང་འཁོར་གསལ་བཏབ་ནས། སྲིད་པ་
གསུམ་འབར་སོགས་དང་། སྨོན་ལམ་ཤིས་བརྗོད་ཀྱི་བར་བྱའོ། ། །
དེ་ནས་སང་ཐོ་རེངས་སྙིང་པོའི་རྣལ་འབྱོར་མ་བཞིའི་གླུས་བསྐུལ་བར་མོས་ནས་འོད་གསལ་
ལས་ལངས་ཏེ། ནང་མཆོད་ཀྱིས་ཁ་བཤལ་ནས་ཁོང་དུ་མིད། ངག་བྱིན་རླབས་བྱས་ནས་སྒྲུབ་ཐབས་
རྒྱས་པར་བཟླས་པའི་བར་བྱས་ནས་ཡིག་བརྒྱ་བརྗོད། གཏོར་འབུལ་བཞག་སྟེ་མཆོད་པ་བྱིན་གྱིས་
བརླབས་ནས། མཆོད་བསྟོད་ནས། སྲིད་པ་དང་མཉམ་སོགས་ཀྱི་འདོད་གསོལ་བྱ་ཞིང་ཡིག་བརྒྱ་པད་
ཀོར་བྱས་ནས། ཨོ་ཡོ་ག་ནས་ཧཾ། རང་གི་ཐུགས་ཁའི་ཧཱུྃ་ལས་འོད་ཟེར་འཕྲོས་ཞེས་སོགས་ཉེར་བསྡུ།
གོ་འཕང་མཆོག་ལ་འགོད་པར་ཤོག་གི་བར་བྱ། སྔ་དྲོ་དང་ཕྱི་དྲོའི་ཐུན་གྱི་ཐོག་མར་ནང་མཆོད་དང་
མཆོད་པ་བྱིན་རླབས་བྱས་ནས། སངས་རྒྱས་ཆོས་དང་དགེ་འདུན་ལ་ཞེས་པ་ནས། འགོད་པར་ཤོག །
ཤྲཱི་ཧེ་རུ་ཀ་ཞེས་པ་ནས། ཕྲེང་བ་བྱིན་བརླབས་འགོམ་ཡུག་མ་སོང་ན་ཉིན་རེ་ཚར་རེས་ཆོག་པས་
བཞག་ལ། མཇུག་རྣམས་ཞོགས་ཐུན་བཞིན་བྱའོ། །
སྲོད་ཐུན་རྣམས་ཀྱི་མགོ་སྔ་དྲོ་དང་ཕྱི་དྲོ་ལྟར་ལ་བཟླས་པའི་མཇུག་ལ་གཏོར་མ་ཚོགས་འཁོར་
སོགས་ཚུགས་པའི་དགོང་མོ་ལྟར་བྱའོ། །མདོར་ན་ཐུན་སྔ་མ་གསུམ་ལ་གཏོར་འབུལ་སོགས་བཞག་
- 436 -



༄༅། །དཔལ་འཁོར་ལོ་སྡོམ་པའི་བསྙེན་ཡིག་གསལ་བའི་སྒྲོན་མེ། །༼ཨ༽
ལ༑ ཕྱི་མ་གསུམ་ལ་སྔོན་འགྲོ་གཏོར་མ་དང་རྡོར་སེམས་བསྒོམ་བཟླས་བཞག་པ་ཡིན། ཐུན་བར་མ་
གཉིས་ཧ་ཅང་བསྡུས་པ་བྱེད་པ་བསྐྱེད་རིམ་ལ་བརྟན་པ་ཐོབ་པའི་དབང་དུ་བཏང་བར་གསུངས་འདུག་
ཅིང་༑ མཚམས་ཚུགས་ནས་མ་གྲོལ་བར་ཉེར་བསྡུ་གཏན་ནས་མི་བྱེད་པ་དང་། སྲུང་འཁོར་མི་བསྡུ་ལ་
གཞན་རྣམས་ཐུན་རེ་རེ་ནས་ཉེར་བསྡུ་བྱེད་པའི་ལུགས་འདུག་ཀྱང་། སྒྲུབ་ཐབས་རང་གི་ལུགས་ལ་
ཐུན་རེ་རེ་བཞིན་ནས་ཐམས་ཅད་ཉེར་བསྡུ་བྱེད་པ་ཡིན་པས་འདིར་དེ་བཞིན་དུ་མཛོད་ལ། ཐུན་
མཚམས་ཀྱི་རྣལ་འབྱོར་ལ་ཟས་དང་། ཁྲུས་དང་། ཉལ་བའི་རྣལ་འབྱོར་རྣམས་རྗེ་བླ་མས་མཛད་པའི་
བདེ་མཆོག་གི་སྒྲུབ་ཐབས་ལ་གཟིགས་མཛོད། ཐུན་མཚམས་སུ་ལབ་དགོས་ངེས་མཚམས་གཡོག་ལ་
ལབ་ཆོག་པར་གསུང་འདུག་ལགས། སྔགས་ཀྱི་གྲངས་ནི་ཡབ་ཀྱི་སྙིང་པོ། ཨོཾ་ཤྲཱི་བཛྲ་སོགས་དང་།
ཡུམ་གྱི་སྙིང་པོ། ཨོཾ་བཛྲ་བཻ་རོ་ཙཱ་ནི་སོགས་ཡིན་པས་དེ་གཉིས་འབུམ་ཕྲག་རེ་དང་། འཁོར་གྱི་སྔགས་
ཁྲི་ཚོ་རེ། ཡབ་ཡུམ་གྱི་ཉེ་སྙིང་ལ་གྲངས་མ་གསུངས་པས་གང་འགྲུབ་བཟླས། གཙོ་འཁོར་གྱི་བཟླས་
པ་ཚར་ནས་ཡེ་ཤེས་འབེབ་སྔགས། ཨོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུྃ་ཧཱུྃ་ཕཊ། ཌཱ་ཀི་ནི་ཛཱ་ལ་སཾ་བྷ་རཾ་སྭཱཧཱ།
ཨོཾ་བཛྲ་བེ་རོ་ཙཱ་ནི་ཡེ་ཧཱུྃཧཱུྃ་ཕཊ་སྭཱཧཱ། ཨོཾ་ཏིཥྛ་མཧཱ་ཀྲོ་དྷ་ཨཱ་བེ་ཤ་ཡ་ཧཱུྃ་ཤྲཱི་ཧེ་རུ་ཀཱ་ཡ་བིདྨ་ཧེ་བིཅུ་རཱ་ཛཱ་ཡ་
དྷི་མ་ཧེ་སྭཱཧཱ། ཞེས་པ་རྣམས་སྦྲེལ་ནས་ཁྲི་ཚོ་གཅིག་བཟླ་ཞིང་། གྲོལ་ཐུན་གྱི་མཐར་གཏོར་མ་རྒྱས་
པར་ཕུལ། ཚོགས་ཆེན་པོ་དཔྱིད་ཀྱི་རྒྱལ་མོའི་གླུ་སོགས་གང་རྒྱས་བྱས་ནས་ཉེར་བསྡུ་བསྔོ་སྨོན་ཤིས་
བརྗོད་རྒྱས་པར་བྱའོ། །སརྦ་མངྒལཾ།། །།
- 437 -



{ } ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །འཇམ་ལུགས་ཚེ་དབང་རིགས་ལྔའི་ཟུར་འདེབས་
འཆི་མེད་སྲོག་གི་དཔལ་སྦྱིན་ཞེས་
བྱ་བ་བཞུགས་སོ། །
༈ བླ་མ་དང་མགོན་པོ་ཚེ་དཔག་ཏུ་མེད་པ་དབྱེར་མི་ཕྱེད་པའི་ཞབས་ལ་གུས་པས་ཕྱག་འཚལ་ལོ། །
བརྩེ་བ་ཆེན་པོས་རྗེས་སུ་བཟུང་དུ་གསོལ། མཚན་དཔེས་སྤྲས་པའི་སྐུ་ནི་མཐོང་བ་དང༌། །སྙན་
འཇེབས་གསུང་ནི་ཐོས་པ་ཙམ་གྱིས་ཀྱང་། །བདུད་བཞིའི་གཡུལ་ལས་རྣམ་པར་རྒྱལ་བ་ཡི། །རྒྱལ་བ་
ཚེ་དཔག་མེད་ལ་ཕྱག་འཚལ་ལོ། །
འདིར་ཚེ་དཔག་མེད་འཇམ་ལུགས་ལྷ་ལྔའི་སྒོ་ནས་རང་གཞན་གྱི་དོན་བྱེད་པར་འདོད་པས། ཡིད་མཐུན་གྱི་གནས་སུ་
སྟེགས་གཙང་མའི་ཁར་འབྲུའི་ཚོམ་བུ་གསུམ་གྱི་དབུས་སུ་ཚེ་བུམ། གཡས་སུ་ཚེ་ཆང་། གཡོན་དུ་ཚེ་རིལ། དེ་རྣམས་ཀྱི་མདུན་
དུ་འབུལ་གཏོར་དཀར་པོ། ཆུ་གཉིས་ཉེར་སྤྱོད་རོལ་མོ་དང་བཅས་པ་ཚར་གཉིས་བཤམས། ལས་བུམ་ནང་རྫས་དང་བཅས་
པ༑ བགེགས་གཏོར་ཀྱང་ཟུར་དུ་བཞག །རྡོ་དྲིལ་སོགས་ཡོ་བྱད་ཚོགས་པར་བྱས་ནས་བདེ་བའི་སྟན་ལ་འཁོད་ནས། འཁོར་
བ་སྤྱི་བྱེ་བྲག་གི་སྡུག་བསྔལ་དྲན་ཞིང་། སེམས་ཅན་རྣམས་ལ་སྙིང་རྗེ་ཆེན་པོའི་ཀུན་སློང་དང་བཅས་ཏེ། མདུན་གྱི་ནམ་མཁར་
བླ་མ་ཚེ་དཔག་མེད་ལ་སྐྱབས་གནས་མ་ལུས་པས་བསྐོར་བར་དམིགས་ཏེ། རང་དང་སེམས་ཅན་ཐམས་ཅད་ཀྱིས་མགྲིན་
གཅིག་ཏུ། ཕྱོགས་བཅུ་དུས་གསུམ་གྱི་ཞེས་སོགས་སྐྱབས་འགྲོ་རྒྱས་པའམ། སངས་རྒྱས་ཆོས་ཚོགས་མ་ཚར་གསུམ།
དཀོན་མཆོག་གསུམ་ལ་བདག་སྐྱབས་མཆི། །ཞེས་སོགས་དང་། སེམས་ཅན་ཐམས་ཅད་བདེ་བ་དང་ཞེས་
སོགས་ཚར་གསུམ་སྔོན་དུ་བཏང་ནས། ཨོཾ་སྭ་བྷ་ཝས་སྦྱངས། སྟོང་པའི་ངང་ལས་རྨ་བྱས་བཏེག་པའི་རིན་པོ་
ཆེའི་ཁྲིའི་སྟེང་དུ་པཾ་ལས་པདྨ་དང་ (ཨཱཨ་) ལས་ཟླ་བའི་དཀྱིལ་འཁོར་གྱི་སྟེང་དུ་རང་གི་སེམས་ཉིད་
ཧྲིདམར་པོ་རིང་ཆ་ཚེག་དྲག་དང་བཅས་པ་ལས་འོད་འཕྲོས་དོན་གཉིས་བྱས་ཚུར་འདུས་ཡོངས་སུ་
གྱུར་པ་ལས་རང་ཉིད་མགོན་པོ་ཚེ་དང་ཡེ་ཤེས་དཔག་ཏུ་མེད་པ་སྐུ་མདོག་དམར་པོ་ཞལ་གཅིག་ཕྱག་
- 438-



» ༄༅། །འཇམ་ལུགས་ཚེ་དབང་རིགས་ལྔའི་ཟུར་འདེབས་འཆི་མེད་སྲོག་གི་དཔལ་སྦྱིན། །༼ཀ༽
གཉིས་མཉམ་བཞག་གི་སྟེང་ན་འཆི་མེད་ཚེའི་བུམ་པ་བསྣམས་པ། མཚན་བཟང་པོ་སུམ་ཅུ་རྩ་གཉིས་
དང༑ དཔེ་བྱད་བཟང་པོ་བརྒྱད་ཅུས་སྤྲས་པ། རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་བཟའ་ཅན།
འོད་ཟེར་གྱི་ཕུང་པོ་ཆེན་པོའི་དབུས་ན་ཞབས་རྡོ་རྗེ་སྐྱིལ་ཀྲུང་གིས་བཞུགས་པ། དེའི་ཐུགས་ཀར་པདྨ་
འདབ་མ་བཞི་པ་ལྟེ་བ་དང་བཅས་པར་གྱུར་པའི་ལྟེ་བ་དང་འདབ་མ་རྣམས་ལ་ཟླ་བའི་དཀྱིལ་འཁོར་
རེ་རེ་ཡོད་པའི་དབུས་སུ་སངས་རྒྱས་ཚེ་དཔག་མེད། ཤར་དུ་རྡོ་རྗེ་ཚེ་དཔག་མེད། ལྷོར་རིན་ཆེན་ཚེ་
དཔག་མེད། ནུབ་ཏུ་པདྨ་ཚེ་དཔག་མེད། བྱང་དུ་འཕྲིན་ལས་ཚེ་དཔག་མེད། དེ་ལྔ་ཀའང་སྐུ་མདོག་
རྒྱན་ཆ་ལུགས་གོང་དང་འདྲ་བ། དེ་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱཿདམར་པོ།
ཐུགས་ཀར་ཧཱུྃ་ཧཱིའི་མཐར་སྙིང་པོ་དང་གཟུངས་རིང་གིས་མཚན་པར་གྱུར། ཐུགས་ཀའི་ཧཱུྃ་ལས་འོད་
ཟེར་འཕྲོས། ནུབ་ཕྱོགས་བདེ་བ་ཅན་ནས་བསྒོམས་པ་དང་འདྲ་བའི་ཚེ་དཔག་ཏུ་མེད་པ་རིགས་ལྔ་ལ་
སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། ཛ
ཧཱུྃ་བཾ་ཧོ༔གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུྃ་ལས་འོད་འཕྲོས། དབང་གི་ལྷ་རིགས་
ལྔ་འཁོར་བཅས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་
བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་
པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཞེས་སོགས་ཀྱིས་དབང་བསྐུར། ལུས་གང་དྲི་མ་དག །ཆུ་ལྷག་མ་སྤྱི་
གཙུག་ཏུ་གནས་པ་ཡོངས་སུ་གྱུར་པ་ལས་སྤྲུལ་སྐུ་ཚེ་དཔག་མེད་པས་དབུ་བརྒྱན་པར་གྱུར། །
ལས་བུམ་ཨ་མྲྀ་ཏས་བསངས། ལས་བུམ་གྱི་ནང་དུ་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ཡིག་གི་
མཐར་སྔགས་ཀྱི་ཕྲེང་བས་བསྐོར་བ་ལས་འོད་ཟེར་འཕྲོས། རྒྱལ་བ་སྲས་བཅས་ཀྱི་བྱིན་རླབས་
ཐམས་ཅད་འོད་ཀྱི་རྣམ་པར་བསྡུས་ཏེ་སྔགས་ཕྲེང་ལ་ཐིམ་པར་གྱུར། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་
ན་ཧཱུཾ་ཕཊ། ཉེར་གཅིག་གམ་བརྒྱ་རྩ་བརྗོད། སྔགས་འོད་དུ་ཞུ་ནས་བུམ་པའི་ཆུ་དང་དབྱེར་མེད་དུ་གྱུར། ཁ་
རྒྱན་གྱིས་མཆོད་རྫས་རྣམས་བསངས་ཏེ། བཛྲ་ཨ་མྲྀ་ཏ་ཞེས་སོགས་དང་། སྟོང་པའི་ངང་ལས་ཨ་ལས་བྱུང་བའི་
ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུྃ་ལས་བྱུང་བའི་མཆོད་རྫས་རྣམས་ཟག་མེད་ཀྱི་བདེ་བ་
ཁྱད་པར་ཅན་བསྐྱེད་པར་གྱུར། ཨོཾ་ཨརྒྱུ་ཨཱ༔ཧཱུྃ། ཞེས་སོགས་དང་། ཨོཾ་ཨ་པ་ར་མི་ཏ་ཨ་ཡུར་ཛྙཱ་ན་ས་པཱ་རི་
ཝཱ་ར་ཨགྷཾ་པྲ་ཏིཙྪནས། ཤཔྟའི་བར་གྱིས་མཆོད། སྔགས་མཐར་ཨོཾ་ཨཱཧཱུྃ་བཏགས་ལ་ནང་མཆོད་དབུལ། བཅོམ་
ལྡན་མགོན་པོ་ཚེ་དཔག་མེད། །སྡིག་པའི་དྲི་མ་ཕྱིར་བསལ་ཏེ། །མཁའ་དང་མཉམ་པའི་སྐུ་མངའ་བ། །
- 439 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མཉམ་ཉིད་སྐུ་ལ་ཕྱག་འཚལ་བསྟོད། །ཅེས་པ་ནས། དགེ་བ་འདི་ཡིས་མྱུར་དུ་བདག །ཅེས་པའི་བར་དང་།
མདུན་བསྐྱེད་ཀྱི་མཆོད་གཏོར་རྣམས་ཨ་མྲྀ་ཏས་བསངས་སྦྱངས་བླ་མེད་ལྟར་བྱིན་གྱིས་བརླབས། ཚེ་བུམ་ཨ་མྲྀ་ཏས་
བསངས་སྦྱངས། སྟོང་པའི་ངང་ལས་པཾ་ལས་པདྨ་དང་། ཨ་ལས་ཟླ་བའི་དཀྱིལ་འཁོར་གྱི་སྟེང་དུ། ཧཱུྃ་
ལས་རིན་པོ་ཆེའི་བུམ་པ་དམར་པོ་ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ། དཔག་བསམ་ཤིང་
གིས་ཁ་བརྒྱན་ཅིང་། ལྷ་རྫས་ཀྱི་གོས་ཀྱིས་མགུལ་པ་བཅིངས་པ། ཕྱི་བུམ་པའི་རྣམ་པ་ཡིན་པ་ལ་ནང་
གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞི་དང་ལྡན་པའི་དབུས་སུ། རྨ་བྱས་བཏེགས་པའི་རིན་པོ་
ཆེའི་ཁྲིའི་སྟེང་དུ། ཧྲིདམར་པོ་རིང་ཆ་ཚེག་དྲག་དང་བཅས་པ་ལས་འོད་འཕྲོས། ཞེས་པ་ནས། དབུ་
བརྒྱན་པར་གྱུར། དེ་ནས་མཆོད་བསྟོད་བདག་བསྐྱེད་ལྟར་བྱས་ནས། བུམ་པའི་ནང་གི་ལྷའི་ཐུགས་ཀར་ཧཱུཾ་
ཧིའི་མཐར་སྙིང་པོ་དང་གཟུངས་རིང་གིས་བསྐོར་བ་ལས་འོད་ཟེར་འཕྲོས། དམིགས་ཡུལ་རྣམས་ཀྱི་
ཚེ་ཡར་བ། འཐོར་བ་རྣམས་དང་། འབྱུང་བ་བཞིའི་བཅུད། འཇིག་རྟེན་ཁམས་ཀྱི་ཕུན་ཚོགས་ཐམས་
ཅད་དང་། རྒྱལ་བ་སྲས་བཅས་ཀྱི་བྱིན་རླབས་ཐམས་ཅད་བསྡུས་ཏེ་སྔགས་ཕྲེང་ལ་ཐིམ་པར་གྱུར་པར་
མོས་ནས། སྙིང་པོ་དང་གཟུངས་རིང་ཅི་ནུས་བརྗོད། ཡིག་བརྒྱ་བརྗོད། གཏོར་མ་བསངས་སྦྱངས་བྱིན་གྱིས་བརླབས། བུམ་
ནང་གི་ལྷའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་དྲངས་ཏེ་གསོལ་བར་གྱུར། སྙིང་པོའི་མཐར་
བ་ལོ་ཏ་བཏགས་པ་གསུམ་མམ་བདུན་གྱིས་འབུལ། ཨརྒྱོ་སོགས་ཀྱིས་མཆོད། གོང་གི་བསྟོད་པས་བསྟོད། ཚེ་ཆང་ནང་
མཆོད་ལྟར་བསངས། སྦྱངས་རྟོགས་སྦྱར་གསུམ་གྱིས་བསྒྲུབ། ཚེ་རིལ་བསངས་སྦྱངས། རིན་པོ་ཆེའི་སྣོད་ཡངས་ཤིང་
རྒྱ་ཆེ་བའི་ནང་དུ་ནད་རིགས་བཞི་བརྒྱ་རྩ་བཞིའི་གཉེན་པོར་གྱུར་པའི་བཅུད་ལེན་གྱི་རིལ་བུར་གྱུར།
དེ་དག་ལས་འོད་ཟེར་འཕྲོས་པས་རྒྱལ་བ་སྲས་བཅས་ལྷ་མིའི་རིག་འཛིན་ཆེན་པོ་རྣམས་ཀྱི་སྐུ་གསུང་
ཐུགས་ཀྱི་ཡོན་ཏན་ཐམས་ཅད་དང་། མདོར་ན་སྲིད་ཞིའི་ཕུན་ཚོགས་ཐམས་ཅད་བསྡུས་ཏེ་ཚེ་ཆང་དང་
ཚེ་རིལ་ལ་ཐིམ་པར་བསམས་ཏེ། སྐབས་དང་བསྟུན་པའི་གཟུངས་རིང་ཐུང་ཅི་རིགས་བཟླ། བཅོམ་ལྡན་འདས་
བདག་གི་སློབ་མ་ལ་ཚེ་དབང་བསྐུར་བའི་གནང་བ་སྩལ་ཏེ། བདག་གི་སློབ་མ་རྣམས་ལ་འཆི་བ་མེད་
པ་ཚེའི་དངོས་གྲུབ་སྩལ་དུ་གསོལ། ཞེས་བརྗོད། དེ་ནས་སློབ་མ་རྣམས་ཁྲུས་བྱས། མེ་ཏོག་བཀྱེ་བསྡུ་མཎྜལ་ཕུལ་ཏེ།
གྲལ་ལ་འཁོད་ནས་བགེགས་གཏོར་ཨ་མྲྀ་ཏས་བསངས་སྦྱངས་བྱིན་གྱིས་བརླབས། རང་གི་ཐུགས་ཀའི་ཧཱུྃ་ལས་འོད་
ཟེར་འཕྲོས་པས། སློབ་མ་རྣམས་ཀྱི་ཚེ་བསྲིང་བ་ལ་བར་དུ་གཅོད་པའི་བགེགས་ཀྱི་ཚོགས་ཐམས་ཅད་
བཀུག་པར་གྱུར། ཨོཾ་སརྦ་བིགྷཱན་ན་མཿསརྦ་ཏ་ཐཱ་ག་ཏེ་བྷོ་བི་ཤྭ་མུ་ཁེ་བྷསརྦ་ཏངྑཾཨུངྒ་ཏེ་སྤ་ར་ཎ་ཧི་མཾ་
- 440-



#
-
* ༄༅། །འཇམ་ལུགས་ཚེ་དབང་རིགས་ལྔའི་ཟུར་འདེབས་འཆི་མེད་སྲོག་གི་དཔལ་སྦྱིན། །༼ཀ༽
10
ག་ག་ན་ཁཾ་གཾ་ཧ་ན་ཨི་དཾ་བ་ལིཾ་ཏ་ཡེ་སྭཱཧཱ། ལན་གསུམ། སངས་རྒྱས་ཀྱི་བདེན་པ་དང་། ཆོས་ཀྱི་བདེན་
པ་དང་། དགེ་འདུན་གྱི་བདེན་པ་དང༌། བཅོམ་ལྡན་འདས་ཚེ་དང་ཡེ་ཤེས་དཔག་ཏུ་མེད་པའི་ལྷ་
ཚོགས་རྣམས་ཀྱི་བདེན་པའི་བྱིན་གྱིས་བརླབས་ཀྱིས། རྡོ་རྗེ་སློབ་མ་རྣམས་ཀྱི་ཚེ་བསྲིང་བ་ལ་བར་དུ་
གཅོད་པའི་བགེགས་ཀྱི་ཚོགས་ཐམས་ཅད་རང་རང་གི་གནས་སུ་སོང་ཞིག །ཨོཾ་སུམྦྷ་ནི་སོགས་དང་།
བཛྲ་ཨ་མྲྀ་ཏ་བརྗོད། ཡུངས་དཀར་གྱིས་བྲབ། གུ་གུལ་གྱིས་བདུག །ཨོཾ་བཛྲ་རཀྵ་རཀྵ་སྭཱཧཱ། ཞེས་བརྗོད། དེ་ནས།
བླ་མ་ལྔ་བཅུ་པ་ལས། མདུན་དུ་དུལ་བར་འདུག་པ་དང༌། གོས་སོགས་ཚུལ་ནི་བསྡམས་པ་ལ། །
དཀྱིལ་འཁོར་མེ་ཏོག་བཅས་ཐལ་མོས། །ཉན་སོགས་འདོད་པས་གསོལ་གསུམ་གདབ། །ཅེས་
གསུངས་པ་ལྟར། སྣོད་ཀྱི་སྐྱོན་གསུམ་སྤངས། འདུ་ཤེས་དྲུག་བསྟེན་པའི་སྒོ་ནས། བླ་མ་དང་ནི་རྡོ་རྗེ་
འཛིན། །ཐ་དད་པར་ནི་མི་བརྟག་གོ། །ཞེས་གསུངས་པ་ལྟར། ངེད་ལ་ཡང་ཚེ་དཔག་མེད་དངོས་ཡིན་
སྙམ་པའི་འདུ་ཤེས་ཀྱི་སྒོ་ནས་ཚེ་དབང་ཟབ་མོ་གསན་སྙམ་པ་མཛོད། དེ་ཡང་སྤྱོད་འཇུག་ལས།
འཇིག་རྟེན་སངས་རྒྱས་འབྱུང་བ་དང༌། །མི་དང་རབ་ཏུ་བྱུང་བ་དང་། །དགེ་གོམས་རུང་བ་དེ་ལྟ་བུ། །
དཀོན་ན་ནམ་ཞིག་ཐོབ་པར་འགྱུར། །ཞེས་གསུངས་པ་ལྟར། དམ་པའི་ཆོས་བསྒྲུབ་པ་ལ་སངས་རྒྱས་
འཇིག་རྟེན་དུ་བྱོན་པ་དང་། རང་གིས་དལ་འབྱོར་གྱི་མི་ལུས་ཐོབ་པ་སྟེ། ཆོས་སྒྲུབ་པའི་ཕྱི་ནང་གི་ཆ་
རྐྱེན་ཐམས་ཅད་ཚང་བའི་དུས་འདིར་ད་ལྟ་ཉིད་ནས་རང་ཚེ་ཕྱི་མ་ཕན་ཆད་ཀྱི་གཏན་གྱི་བདེ་བ་སྒྲུབ་
པའི་ཆོས་ཤིག་ལ་མ་འབད་ན། འདི་འདྲའི་དལ་བ་རྙེད་གྱུར་ནས། །བདག་གིས་དགེ་བསྒོམ་མ་བྱས་
ན༑ ༑འདི་ལས་བསླུས་པ་གཞན་མེད་དེ། །འདི་ལས་རྨོངས་པའང་གཞན་མེད་དོ། །ཞེས་གསུངས་པ་
ལྟར༑ ད་རེས་མི་དགེ་བ་བཅུ་སྤོང་ཞིང་། དཀོན་མཆོག་གསུམ་ལ་སྐྱབས་སུ་སོང་སྟེ། དཀར་ནག་གི་
ལས་ལ་བླང་དོར་ཚུལ་བཞིན་མ་བྱས་ན་སླད་ནས་མི་ལུས་ཙམ་ཡང་ཐོབ་པར་མི་འགྱུར་ན་ཐར་པ་ལྟ་ཅི་
སྨོས༑ བདེ་འགྲོ་ཙམ་ཐོབ་ཀྱང་། བདེ་འགྲོར་ཡང་དང་ཡང་འོངས་ཏེ། །བདེ་བ་མང་པོ་སྤྱད་གྱུར་ཀྱང་། །
ཤི་ནས་ངན་སོང་སྡུག་བསྔལ་ནི། །ཡུན་རིང་མི་བཟད་རྣམས་སུ་ལྷུང་། །ཞེས་གསུངས་པ་ལྟར། སྲིད་
པའི་ཕུན་ཚོགས་རེ་ཐོབ་ཀྱང་། མཐར་ལྟུང་བས་ཡིད་བརྟན་མེད་ལ། འཁོར་བ་མཐའ་དག་ལ་ཞེན་པ་
ལོག་སྟེ། བསླབ་པ་གསུམ་ལ་འབད་པས་ཉན་རང་གི་ཐར་པ་ཙམ་ཐོབ་ཀྱང་། སློབ་སྤྲིངས་ལས། ཉེ་
དུ་འཁོར་བའི་རྒྱ་མཚོའི་ཁོངས་སུ་ཆུད་གྱུར་པ། །ཀློང་གི་ནང་དུ་ལྷུང་བ་ལྟ་བུར་སྣང་བཞིན་དུ། །སྐྱེ་ཤི་
འཕོས་པས་ངོ་མ་ཤེས་པ་དེ་བོར་ནས། །གལ་ཏེ་གཅིག་ཐར་བྱེད་ན་དེ་ལས་ཁྲེལ་པོར་མེད། །ཅེས་
- 441-



(༤) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གསུངས་པ་ལྟར། ཐེག་ཆེན་དབང་བཙན་པར་བྱས་ན་རང་མགོ་ཅི་ཐོན་གྱི་ཆོས་དེ་ལྟ་བུ་ཁྲེལ་མེད་ཡིན་
པས༑ སེམས་ཅན་ཐམས་ཅད་ལ་བྱམས་སྙིང་རྗེས་ཀུན་ནས་བླངས་ཏེ། དེ་རྣམས་ཀྱི་དོན་དུ་བླ་ན་མེད་
པའི་བྱང་ཆུབ་ཐོབ་པའི་ཐབས་ལ་འབད་དགོས་ཤིང་། དེ་ཐོབ་བྱེད་ཀྱི་ཐབས་ལ་རྒྱལ་བས་མདོ་
སྔགས་ཀྱི་ཆོས་ཇི་སྙེད་ཅིག་གསུངས་པ་དེ་ཐམས་ཅད་ཀྱི་ནང་ནས། ད་ལམ་གསན་པར་བྱ་བ་ནི་རྣལ་
འབྱོར་བླ་ན་མེད་པ་མཆོག་ཡན་ཞིང་། ཁྱད་པར་དུ་གསན་པར་བྱ་བའི་ཆོས་ནི། རྗེ་བཙུན་བླ་མ་བློ་
བཟང་གྲགས་པའི་དཔལ་གྱིས་དང་པོར་བླ་མ་དབུ་མ་པས་ལོཙྪའི་ཚུལ་མཛད་དེ། རྗེ་བཙུན་འཇམ་
དཔལ་དབྱངས་ལ་ཆོས་མང་དུ་གསན་པ་ལ་འཇམ་དབྱངས་ཆོས་སྐོར་དུ་གྲགས་པ་ཡིན་ལ། ཕྱིས་
དགའ་ལྡན་རྣམ་པར་རྒྱལ་བར་མགོན་པོ་འཇམ་དབྱངས་དང་རྗེ་བདག་ཉིད་ཆེན་པོ་དྲི་བ་དྲི་བཤད་ཀྱི་
ཚུལ་དུ་ཆོས་ཀྱི་འཁོར་ལོ་དཔག་ཏུ་མེད་པ་བསྐོར། མིའི་འཁོར་རྟོགས་ལྡན་འཇམ་དཔལ་རྒྱ་མཚོ་
འབའ་ཞིག་དང་། གནས་གཙང་མའི་ལྷ་འགའ་ཞིག་མཆིས་པའི་ཚེ་ཆོས་འཁོར་བསྐོར་བ་ཡོངས་སུ་
རྫོགས་པ་རྗེ་འཇམ་དཔལ་རྒྱ་མཚོ་ལ་མངའ་བ། རྗེ་དང་རྟོགས་ལྡན་པ་གཉིས་ཀས་མཁས་གྲུབ་དགེ་
ལེགས་དཔལ་བཟང་ལ་དབང་མན་ངག་ཐོར་བུ་གནང་ཞིང་། ཆོས་སྐོར་ཡོངས་སུ་རྫོགས་པ་ལུང་
བསྟན་གསལ་བའི་མེ་ལོང་སོགས་རྟོགས་ལྡན་པས། བ་སོ་ཆོས་ཀྱི་རྒྱལ་མཚན་ལ་གནང་། དེས་
འཇའ་ལུས་མངོན་དུ་གྱུར་པ་ཆོས་ཀྱི་རྡོ་རྗེ་ལ་གནང་། དེས་དབེན་ས་པ་ཆེན་པོ་བློ་བཟང་དོན་གྲུབ་ལ་
སྩལ༑ དེས་མཁས་གྲུབ་སངས་རྒྱས་ཡེ་ཤེས་ལ། དེས་པཎ་ཆེན་བློ་བཟང་ཆོས་ཀྱི་རྒྱལ་མཚན། དེས་
སྐྱིད་ཤོད་ཞབས་དྲུང་ངག་དབང་བསྟན་འཛིན་འཕྲིན་ལས། དེས་སེ་ར་བྱང་འདྲེན་ངག་དབང་བསྟན་
འཛིན་པ། དེས་བཀའ་དྲིན་ཟླ་མེད་བླ་མ་བསོད་ནམས་བཟང་པོ་ལ་གནང་ཞིང་། དེའི་དྲུང་ནས་བདག་
གིས་ཞུས་པ་བརྒྱུད་པ་ཟམ་མ་ཆད་པ། དམ་ཉམས་དང་འདྲེས་ཁྱེར་གྱི་ལྷད་མ་ཞུགས་པ། བྱིན་རླབས་
ཀྱི་དྲོད་མ་ཡལ་བའི་འཇམ་ལུགས་ཉེ་བརྒྱུད་འདི་འབུལ་བ་ལ་ཐོག་མར་བླ་མ་དང་བུམ་ནང་གི་ཚེ་
དཔག་མེད་དབྱེར་མེད་པའི་དྲུང་དུ་གསོལ་བ་འདེབས་པ་འདིའི་རྗེས་ཟློས་མཛོད། ཀུན་མཁྱེན་ཡེ་
ཤེས་ཕུང་པོ་ཅན། །ཞེས་སོགས་གསུམ་གྱིས་གསོལ་བ་གདབ། མཎྜལ་བསྟན་པ་ཞེས་བྱ་བ། གནས་ཁང་འདི་
ཡང་ཐ་མལ་གྱི་རྣམ་པ་ཅན་མ་ཡིན་པ། ནུབ་ཕྱོགས་བདེ་བ་ཅན་ལྟ་བུ་དངོས་ཡིན་སྙམ་པ་དང་། མདུན་
གྱི་ཚེ་བུམ་འདི་ཡང་ཕྱི་རིན་པོ་ཆེའི་བུམ་པ་དམར་པོ་ལྟོ་བ་ཆེ་བ། མགྲིན་པ་རིང་བ་སོགས་མཚན་ཉིད་
ཐམས་ཅད་ཚང་བ། ནང་གཞལ་ཡས་ཁང་གྲུ་བཞི་སྒོ་བཞི་ལ་སོགས་པ་མཚན་ཉིད་ཐམས་ཅད་ཚང་
- 442 -



(*） ༄༅། །འཇམ་ལུགས་ཚེ་དབང་རིགས་ལྔའི་ཟུར་འདེབས་འཆི་མེད་སྲོག་གི་དཔལ་སྦྱིན། །ཀ༽
བའི་ནང་དུ། ཚེ་དཔག་མེད་ཐུགས་ཀར་ཚེ་དཔག་མེད་རིགས་ལྔ་བཞུགས་པ་དང་བཅས་པ་མདུན་
བསྐྱེད་ཀྱི་སྐབས་ལྟར་གསལ་གདབ། བླ་མ་ཡང་ཐ་མལ་པའི་རྣམ་པ་ཅན་མ་ཡིན་པར་སྔར་ལྟར་
ཐུགས་ཀར་ཚེ་དཔག་མེད་རིགས་ལྔ་བཞུགས་པ་དང་བཅས་པ་དངོས་ཡིན་སྙམ་པའི་མོས་པ་མཛོད།
དེ་དག་གི་སྟེང་གི་ནམ་མཁའ་ལ་ཡང་ཚེ་ཁྲིད་བརྒྱུད་པའི་བླ་མ་ཡི་དམ་སངས་རྒྱས་བྱང་སེམས་དཔའ་
བོ་མཁའ་འགྲོ་བསྟན་སྲུང་ཡེ་ཤེས་པའི་ཚོགས་དང་བཅས་པ་མངོན་སུམ་དུ་བཞུགས་པའི་མོས་པ་
མཛད་ནས། དེ་དག་གི་སྤྱན་སྔར་དཀོན་མཆོག་གསུམ་ལ་སྐྱབས་སུ་འགྲོ་བ་དང་། སྡིག་པ་བཤགས་
པ་དང་། རང་གཞན་གྱི་དགེ་བ་ལ་རྗེས་སུ་ཡི་རང་སྔོན་དུ་འགྲོ་བའི་སེམས་ཅན་ཐམས་ཅད་ཀྱི་དོན་དུ་
སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་ཐུན་མོང་བ་བྱང་ཆུབ་སེམས་དཔའི་སྡོམ་པ་བཟུང་
ལ༑ རྒྱལ་སྲས་ཀྱི་སྡོམ་པ་ལ་བསླབ་སྙམ་པས་འདིའི་རྗེས་ཟློས་མཛོད། དཀོན་མཆོག་གསུམ་ལ་
བདག་སྐྱབས་མཆི། ཞེས་སོགས་རྗེས་ཟློས་ལན་གསུམ་བྱས་པས་བྱང་སེམས་ཀྱི་སྡོམ་པ་ཐོབ་པའི་
མོས་པ་མཛོད། དབང་གི་གཞི་འགོད་པ་ལ། ཁྱེད་རང་རྣམས་ཀྱང་ཐ་མལ་གྱི་སྣང་ཞེན་བཀག་སྟེ་གཞི་
ལུས་ལྷར་བསྐྱེད་དགོས་པས། ངའི་ཚིག་དང་བསྟུན་པའི་མགོན་པོ་ཚེ་དཔག་མེད་ཀྱི་སྐུར་གྱུར་པའི་
མོས་པ་མཛོད། སློབ་མ་རྣམས་བསངས་སྦྱངས། རྨ་བྱས་བཏེག་པའི་ཞེས་པ་ནས། དེའི་ཐུགས་ཀར་པདྨ་
འདབ་མ་བཞི་པ་ལྟེ་བ་དང་བཅས་པར་གྱུར་པའི་ལྟེ་བ་དང་འདབ་མ་རྣམས་ལ་ཟླ་བའི་དཀྱིལ་འཁོར་
རེ་རེ། བླ་མ་དང་བུམ་ནང་གི་མགོན་པོ་ཚེ་དཔག་ཏུ་མེད་པའི་ཐུགས་ཀར་མགོན་པོ་ཚེ་དཔག་ཏུ་མེད་
པའི་ཐུགས་ཀའི་ཚེ་དཔག་མེད་རིགས་ལྔའི་ཐུགས་ཀ་ནས་ཚེ་དཔག་མེད་རང་འདྲ་གཉིས་པ་རེ་ཆད་དེ་
ཁྱེད་རང་རྣམས་ཀྱི་སྤྱི་བོ་ནས་ཞུགས། ཐུགས་ཀའི་པད་འདབ་བཞིའི་སྟེང་དུ་འཁོད་པ་ནི། དབུས་སུ་
སངས་རྒྱས་ཚེ་དཔག་མེད། ཅེས་པ་ནས། དེ་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱཿདམར་
པོ༑ ཐུགས་ཀར་ཧཱུྃ་ཧིའི་མཐའ་སྐོར་དུ་སྙིང་པོ་དང་གཟུངས་རིང་གིས་བསྐོར་བར་གྱུར། དེ་ལྟར་
གྱུར་པའི་མོས་པ་ཡང་མཛོད། དེས་སྔོན་འགྲོ་རྣམས་སོང་། དངོས་གཞི་ལ། ཚེ་བུམ་ལ་བརྟེན་ནས་
དབང་བསྐུར་བ། ཚེ་ཆང་ལ་བརྟེན་ནས་དབང་བསྐུར་བ། ཚེ་རིལ་ལ་བརྟེན་ནས་དབང་བསྐུར་བ། ཚེ་
སྤེལ་བ་དང་བཞི།
དང་པོ་ནི། བུམ་ནང་གི་རྣམ་སྣང་ཚེ་དཔག་ཏུ་མེད་པའི་ཐུགས་ཀའི་ཧཱུྃ་ཧྲིལས་འོད་ཟེར་འཕྲོས།
རྣམ་སྣང་དང་དེའི་རིགས་ཀྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་རྣམ་སྣང་ཚེ་དཔག་ཏུ་
- 445 -



(» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མེད་པའི་རྣམ་པར་སྤྱན་དྲངས་རྣམ་སྣང་ཚེ་དཔག་ཏུ་མེད་པ་དེ་ལ་ཐིམ་བདུད་རྩིའི་རྒྱུན་བབས། བུམ་
པ་འཆི་མེད་ཀྱི་བདུད་རྩིས་གང་བས་སྤྱི་བོ་ནས་དབང་བསྐུར་བས་ལུས་ཀྱི་ནང་ཐམས་ཅད་གང་། ཕྱི་
ཐམས་ཅད་བཀྲུས་པས་ཐོག་མ་མེད་པ་ནས་བསགས་པའི་སྲོག་གཅོད་པ་ལ་སོགས་པ་ལུས་ཀྱི་སྡིག་
སྒྲིབ་ཐམས་ཅད་དང་ནད་གདོན་སོགས་ཞི་བར་བྱས། ཚེ་དང་བསོད་ནམས་སོགས་ཡོན་ཏན་ཐམས་
ཅད་འཕེལ་ཞིང་རྒྱས། ཁྱད་པར་དུ་ཡང་མེ་ལོང་ལྟ་བུའི་ཡེ་ཤེས་ཀྱི་རང་བཞིན་གྱིས་འཆི་བ་མེད་པ་
ཚེའི་རིག་འཛིན་ཐོབ་པའི་མོས་པ་མཛོད། ཅེས་བུམ་པ་མགོར་བཞག །ལུས་ལ་རྣམ་སྣང་ཚེ་དབང་བསྐུར། །
བུ་ཁྱོད་འཆི་བདག་ལས་རྒྱལ་ཏེ། །བསྐལ་པ་སྟོང་དུ་ཚེ་འཕེལ་ནས། །སྲོག་གཅོད་སྡིག་པ་དག་གྱུར་
ཅིག །ཨོཾ་བུདྡྷ་ཨཱ་ཡུ་ཛྷཱ་ན་སིདྡྷི་ས་མ་ཡ་ཧཱུཾ། སླར་ཡང་རྡོ་རྗེ་ཚེ་དཔག་མེད་པའི་ཐུགས་ཀའི་ཧཱཧཱིཝལས་
འོད་ཟེར་འཕྲོས། མི་བསྐྱོད་པ་དང་དེའི་རིགས་ཀྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་
རྡོ་རྗེ་ཚེ་དཔག་ཏུ་མེད་པའི་རྣམ་པར་ཞེས་སོགས་སྔར་ལྟར་ལ། ཉོན་མོངས་པ་ཞེ་སྡང་དང་དེ་ལ་བརྟེན་པའི་
སྲོག་གཅོད་པ་ཞེས་སོགས་དང་། མེ་ལོང་ལྟ་བུའི་ཡེ་ཤེས་ཀྱི་ཚབ་ཏུ་ཆོས་དབྱིངས་ཡེ་ཤེས་ཀྱི་རང་བཞིན་གྱི་
ཞེས་པ་དང་། ལུས་ལ་རྡོ་རྗེའི་ཚེ་དབང་བསྐུར། །ཞེས་དང་། བུདྡྷའི་ཚབ་དུ་བཛྲ། དེ་བཞིན་དུ། རིན་འབྱུང་ཚེ་
དཔག་ཏུ་མེད་པ། པདྨ་ཚེ་དཔག་ཏུ་མེད་པ། འཕྲིན་ལས་ཚེ་དཔག་ཏུ་མེད་པའི། ཞེས་དང་། ཉོན་མོངས་
པ་ང་རྒྱལ། འདོད་ཆགས། ཕྲག་དོག་ཅེས། ཆོས་དབྱིངས་ཡེ་ཤེས། མཉམ་ཉིད་ཡེ་ཤེས། སོར་རྟོགས་
ཡེ་ཤེས། བྱ་གྲུབ་ཡེ་ཤེས། ཞེས་འདོན་པ་བསྒྱུར་ནས་བསྐུར། དེ་ནི་རྒྱས་པའི་དབང་དུ་བཏང་བ་ཡིན་ཞིང་། མདོར་བསྡུ་
ན་རིགས་ལྔ་ཁ་མ་ཕྲལ་བར། རིགས་ལྔ་ཚེ་དཔག་ཏུ་མེད་པའི་ཐུགས་ཀའི་ཧཱུྃ་ཧིལས་འོད་ཟེར་འཕྲོས།
རིགས་ལྔ་དང་དེའི་རིགས་ཀྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་རིགས་ལྔ་ཚེ་དཔག་
ཏུ་མེད་པའི་རྣམ་པར་སྤྱན་དྲངས། རིགས་ལྔ་ཚེ་དཔག་ཏུ་མེད་པ་ལ་ཐིམ། བདུད་རྩིའི་རྒྱུན་བབས།
བུམ་པ་འཆི་མེད་ཀྱི་བདུད་རྩིས་གང་བས་སྤྱི་བོ་ནས་དབང་བསྐུར་བས་ལུས་ཀྱི་ནང་ཐམས་ཅད་གང་།
ཕྱི་ཐམས་ཅད་བཀྲུས་པས་ཐོག་མ་མེད་པ་ནས་བསགས་པའི་སྡིག་སྒྲིབ་ཐམས་ཅད་དང་ནད་གདོན་
སོགས་ཞི་བར་བྱས། ཚེ་དང་བསོད་ནམས་སོགས་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་པར་
དུ་ཡང་ཡེ་ཤེས་ལྔའི་རང་བཞིན་གྱི་འཆི་བ་མེད་པ་ཚེའི་རིག་འཛིན་ཐོབ་པའི་མོས་པ་མཛོད། ཅེས་བུམ་པ་
མགོར་བཞག །ལུས་ལ་རིགས་ལྔའི་ཚེ་དབང་བསྐུར། །བུ་ཁྱོད་འཆི་བདག་ལས་རྒྱལ་ཏེ། །བསྐལ་པ་
སྟོང་དུ་ཚེ་འཕེལ་ནས། །སྲོག་གཅོད་སྡིག་པ་དག་གྱུར་ཅིག །ཨོཾ་བུདྡྷ་ཞེས་སོགས་སྔགས་ལྔ་པོ་སྦྲེལ་ནས་བརྗོད།
-444-



» ༄༅། །འཇམ་ལུགས་ཚེ་དབང་རིགས་ལྔའི་ཟུར་འདེབས་འཆི་མེད་སྲོག་གི་དཔལ་སྦྱིན། །༼ཀ༽
ཚེ་བསྟིམ་པ་ལ། བུམ་ནང་གི་ཚེ་དཔག་ཏུ་མེད་པ་རིགས་ལྔའི་ཐུགས་ཀའི་ཧཱུྃ་ཧྲིལས་འོད་ཟེར་
འཕྲོས། ནུབ་ཕྱོགས་བདེ་བ་ཅན་ནས་མགོན་པོ་ཚེ་དཔག་ཏུ་མེད་པ་རིགས་ལྔ་ལ་ཚེ་ཁྲིད་བརྒྱུད་པའི་
བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་དང་བཅས་པ་
སྤྱན་དྲངས། བུམ་ནང་གི་མགོན་པོ་ཚེ་དཔག་ཏུ་མེད་པ་རིགས་ལྔ་ལ་ཐིམ། མགོན་པོ་ཚེ་དཔག་ཏུ་མེད་
པ་རིགས་ལྔའི་སྐུ་ལས་སྐུ་རང་འདྲ་གཉིས་པ་རེ་ཆད་དེ་ཁྱེད་རང་རྣམས་ལ་ཐིམ་པས་ཚེ་དཔག་ཏུ་མེད་
པ་རིགས་ལྔའི་སྐུ་དང་ཁྱེད་རང་རྣམས་ཀྱི་ལུས་དབྱེར་མེད་དུ་གྱུར། འཆི་བ་མེད་པ་ཚེའི་རིག་འཛིན་
ཐོབ་པའི་མོས་པ་མཛོད། བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ། རྗེ་བཙུན་
འཇམ་དབྱངས། ཆོས་ཀྱི་རྒྱལ་པོ་ཙོང་ཁ་པ་ཆེན་པོ། རྟོགས་ལྡན་འཇམ་དཔལ་རྒྱ་མཚོ། བ་སོ་ཆོས་ཀྱི་
རྒྱལ་མཚན། གྲུབ་ཆེན་ཆོས་རྡོ་རྗེ། རྒྱལ་བ་བློ་བཟང་དོན་གྲུབ། མཁས་གྲུབ་སངས་རྒྱས་ཡེ་ཤེས།
པཎ་ཆེན་བློ་བཟང་ཆོས་ཀྱི་རྒྱལ་མཚན། རྡོ་རྗེ་འཆང་ཆེན་པོ་ངག་དབང་བསྟན་འཛིན་འཕྲིན་ལས་ཆོས་
དབང་གྲགས་པའི་ཞལ་སྔ་ནས་ལ་སོགས་པ་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་
པ་རྣམས་ཀྱིས་བྱིན་གྱིས་རློབས་ཤིག །སློབ་མ་འདི་ཉིད་ཀྱི་ལུས་ཀྱི་ན་ཚ། སེམས་ཀྱི་སྡུག་བསྔལ།
བསམ་པའི་བར་ཆད། མི་དང་མི་མ་ཡིན་པའི་གནོད་པ། དུས་མ་ཡིན་པའི་འཆི་བ་སོགས་བར་དུ་
གཅོད་པ་ཐམས་ཅད་ལས་བསྲུང་བ་དང་བསྐྱབ་པའི་འཕྲིན་ལས་མཛོད་ཅིག །ཅེས་ཚེ་གཟུངས་རིང་ཐུང་
བརྗོད་དེ། ཛཧཱུྃ་བཾ་ཧོ༔ ཞེས་བསྟིམ། དེས་ཚེ་བུམ་ལ་བརྟེན་པའི་དབང་བསྐུར་བ་སོང་། དམ་རྫ་ས་འཆི་མེད་
བདུད་རྩི་འདི། །དེ་རིང་བུ་ཡིས་བཏུང་བར་གྱིས། །ང་ཡི་བགོ་བའི་བཀའ་མ་བཅག །སྒྲུབ་ལ་ནན་ཏན་
གཅེས་སུ་མཛོད། །ཨོཾ་ཨ་མ་ར་ཎི་ཞེས་སོགས། བཀྲ་ཤིས་ཚེ་བརྟན་དཔལ་གྱི་ཟས། །དེ་རིང་བུ་ཡིས་
བཟའ་བར་གྱིས། །འདི་ཟོས་སངས་རྒྱས་ཚེ་དཔག་མེད། །ཞལ་ཟས་བསྟེན་ན་ནད་ཀུན་ལས། །གྲོལ་
འགྱུར་ཐེ་ཚོམ་བྱ་མི་དགོས། །ཨ་མ་ར་ཎི་སོགས་བརྗོད། དེ་ནས། སྦྱིན་པའི་སྟོབས་ཀྱིས་སངས་རྒྱས་ཡང་
དག་འཕགས། །ཞེས་སོགས་ཤིས་པ་བརྗོད་ལ་ཚེ་སྤེལ། དེ་ལྟར་ཚེ་དབང་ཐོབ་པའི་སྐབས་ཀྱི་དམ་ཚིག་དང་
སྡོམ་པ་རྣམས་ཚུལ་བཞིན་དུ་བསྲུང་སྙམ་པ་མཛོད་ལ། གཙོ་བོས་ཇི་ལྟར་བཀའ་སྩལ་པ། །སོགས་ཚར་
གསུམ། བཀའ་དྲིན་གཏང་རག་གི་མཎྜལ་ཕུལ། དེ་ནས་མཆོད་པ་རྣམས་ཁ་གསོས། བསངས་སྦྱངས་བྱིན་གྱིས་བརླབས་ནས།
ཨནྡྷཾ་ནས། ཤཔྟའི་བར་དང་། ནང་མཆོད་ཕུལ། བསྟོད་པ་བྱས་ཏེ་ཡིག་བརྒྱ་ཅི་རིགས་བརྗོད། མ་རྙེད་ཡོངས་སུ་མ་
ཤེས་དང༌། །ཞེས་སོགས། བུམ་པའི་ལྷ་ཡེ་ཤེས་པ་གཤེགས། དམ་ཚིག་པ་རང་ཉིད་ལ་ཐིམ། རང་ཉིད་
- 445 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཀྱང་མི་དམིགས་པ་སྟོང་པའི་ངང་ལས་ཚེ་དཔག་མེད་ཀྱི་སྐུར་བཞེངས་ཏེ་བསྔོ་སྨོན་ཅི་རིགས་བྱའོ། །ཚེ་དབང་
མང་པོ་བསྐུར་དགོས་བྱུང་ན། བུམ་ནང་དུ་ལྷ་ལྔ་བསྐྱེད། ཚེ་རིལ་ཡང་ཁྲོམ་ཆེ་ན་ལྔ་རེ་སྦྱིན་པས། བསྐུར་ཐེངས་རེ་ལ་ཚར་ལྔ་རེ་
འགྲོ་བ་དང་། དེ་ལས་མགྱོགས་པ་དགོས་བྱུང་ན། བུམ་ནང་དུ་ལྷ་མང་པོ་བསྐྱེད་པས་ཀྱང་ལྷ་གྲངས་དང་མཐུན་པའི་ཚར་རེ་
འགྲོ་བ་ཞལ་ཤེས་ལགས།
གཞན་ལས་ཟབ་པ་ཚེ་དབང་འཇམ་ལུགས་ཀྱི། །དབང་བསྐུར་བྱེད་ཚུལ་མཁན་ཆེན་བསྟན་པའི་
བདག །བློ་བཟང་མཁས་བཙུན་བཟང་པོས་མཛད་པ་ལ། །ཟུར་རྒྱན་ཅུང་ཟད་ཙམ་གྱིས་ཁ་བཀང་བ། །
ངག་དབང་བྱམས་པས་གཞན་གྱིས་བསྐུལ་ངོར་བྲིས། །ནོངས་པ་ཅི་མཆིས་དམ་པ་རྣམས་ལ་བཤགས། །
འདི་ཡི་དགེ་བས་བདག་གཞན་འགྲོ་བ་ཀུན། །ཚེ་དཔག་མེད་ཀྱི་གོ་འཕང་མྱུར་ཐོབ་ཤོག །
ཅེས་པ་འདི་ཆ་དཀར་ཞབས་དྲུང་ནོ་མོ་ཧན་གྱིས་བསྐུལ་བའི་ངོར་ཕུར་བུ་ལྕོག་ཏུ་བྱམས་པས་བྲིས་པ་དགེ་ལེགས་འཕེལ། །
སརྦ་མངྒལཾ།། །།
- 446 -



༄༅། །རྡོར་སེམས་ཀྱི་བུམ་སྒྲུབ་དང་རིལ་སྒྲུབ་བྱེད་ཚུལ་གསང་འདུས་བདག་བསྐྱེད་ནས་བྱུང་བ། །༼ཁུ༽
༄༅། །རྡོར་སེམས་ཀྱི་བུམ་སྒྲུབ་དང་རིལ་སྒྲུབ་བྱེད་ཚུལ་
གསང་འདུས་ཀྱི་བདག་བསྐྱེད་ནས་བྱུང་
བ་བཞིན་བཞུགས་སོ། །
༈ བླ་མ་ཁྱབ་བདག་རྡོར་སེམས་དང་། །དབྱེར་མེད་ཞབས་ལ་གུས་བཏུད་ནས། །དེ་ཡི་བུམ་སྒྲུབ་
བྱེད་པའི་ཚུལ། །མདོར་བསྡུས་ཙམ་ཞིག་བྲི་བར་བྱ། །
དེ་ལ་འདིར་རྡོར་སེམས་ཀྱི་བུམ་སྒྲུབ་བྱེད་པ་ལ། ཐོག་མར་གནས་ཁང་བྱི་དོར་བྱས། ནང་མཆོད་དང་མཆོད་གཏོར་
རྣམས་དང་། རིལ་སྒྲུབ་དང་གཟུངས་སྒྲུབ་གང་ཡིན་ཀྱང་བུམ་པ་མགུལ་འཆིངས་ཕྲོག་གསུམ་ལྡན། གུ་གུལ་གྱིས་བདུག །
ཡུངས་ཀར་གྱིས་བྲབ། གཟུངས་སྒྲུབ་ཡིན་ན་བླ་མེད་ཀྱི་བུམ་རྫས་དང་དྲི་བཟང་གི་ཆུས་སུམ་གཉིས་ཙམ་བཀང་། རིལ་སྒྲུབ་
ཡིན་ན་འཕེལ་གདུང་སོགས་བྱིན་རྟེན་ཁུངས་བཙུན་དང་། རིན་པོ་ཆེ་དང་སྨན་སྣ་ཚོགས་ལས་གྲུབ་པའི་རིལ་བུས་སུམ་གཉིས་
ཙམ་བཀང་། མཎྜལ་པདྨ་འདབ་བརྒྱད་ཀྱི་སྟེང་དུ་བཀོད་པ་མཛེས་པར་བཞུགས་ཏེ། གཟུངས་སྒྲུབ་ལ་དུང་ཆོས་དང་།
གཟུངས་རྡོར། རིལ་སྒྲུབ་ལ་གཟུངས་རྡོར་མེ་ཏོག་གི་ཕྲེང་བས་བརྒྱན་པ་བུམ་པའི་སྟེང་དུ་བཞག །མཐའ་བདག་མདུན་གྱི་
མཆོད་གཏོར་གྱིས་བསྐོར་བ་ཕྱག་ལེན་བཞིན་བཤམས། དེ་ནས་སྒྲུབ་པ་པོ་གདན་ལ་འཁོད་ནས། ཡིད་ཀྱི་རོལ་པ་དྲི་
མེད་ཟླ་འདྲས་བསྒྲུབ། །ཅེས་པ་ནས། སེམས་ནི་བྱང་ཆུབ་དམ་པར་བསྐྱེད་པར་བགྱི། །ཞེས་པའི་བར་
སྐྱབས་འགྲོ་སེམས་བསྐྱེད་སྔོན་དུ་བཏང་། རང་ཉིད་སྐད་ཅིག་གིས་རྡོ་རྗེ་སེམས་དཔའ་དཀར་པོ་རྡོ་རྗེ་དབྱིངས་
ཀྱི་དབང་ཕྱུག་མས་འཁྱུད་པར་གྱུར། ཨོཾ་ཨཱ་བིགྷཱནྟ་ཀྲིཏ་ཧཱུཾ། ཨོཾ་ཤུ་ཅུ་ཏ། ཞེས་སོགས་ཀྱིས་ནང་མཆོད་བྱིན་
གྱིས་བརླབས། མཆོད་པ་ཡང་བྱིན་གྱིས་བརླབས། བདག་བསྐྱེད་ནི། ཨོཾ་སྭ་བྷ་ཝ་ཤུདྡྷ་སརྦ་དྷརྨ་སྭ་བྷ་ཝ་ཤུདྡྷོཉཧཾ།
སྟོང་པ་ཉིད་དུ་གྱུར། སྟོང་པའི་ངང་ལས་པཾ་ལས་པདྨ་དང་། ཨ་ལས་ཟླ་བའི་དཀྱིལ་འཁོར་གྱི་སྟེང་དུ་
ཧཱུྃ་ལས་རྡོ་རྗེ་དཀར་པོ་རྩེ་ལྔ་པ་ལྟེ་བ་ལ་ཧཱུཾ་གིས་མཚན་པ། དེ་ལས་འོད་འཕྲོས། དོན་གཉིས་བྱས།
འདུས་ཡོངས་སུ་གྱུར་པ་ལས་རང་ཉིད་རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་
ཀྱིས་རྡོ་རྗེ་དང་དྲིལ་བུ་འཛིན་པ། ཡུམ་རྡོ་རྗེ་དབྱིངས་ཀྱི་དབང་ཕྱུག་མ་དཀར་མོ་ཞལ་གཅིག་ཕྱག་
-447 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཉིས་ཀྱིས་རྡོ་རྗེ་དང་དྲིལ་བུ་འཛིན་པས་འཁྱུད་པ། གཉིས་ཀའང་དར་གྱི་ན་བཟའ་དང་རིན་པོ་ཆེའི་
རྒྱན་སྣ་ཚོགས་པས་སྤྲས་པ། ཡབ་རྡོ་རྗེ་སྐྱིལ་ཀྲུང་གིས་བཞུགས་པ། དེའི་ཐུགས་ཀར་ཟླ་བའི་དཀྱིལ་
འཁོར་གྱི་སྟེང་དུ་ཧཱུྃ་ཡིག་དཀར་པོ་དེ་ལས་འོད་འཕྲོས། རང་འདྲའི་ཡེ་ཤེས་པ་སྤྱན་དྲངས། ཨོཾ་བཛྲ་
སཏཱ་ཨནྡྷཾ། ཞེས་སོགས་ཀྱིས་མཆོད། ཛཧཱུྃ་བཾ་ཧོ༔ རང་དང་གཉིས་སུ་མེད་པར་གྱུར། སླར་ཡང་ཐུགས་ཀའི་
ཧཱུྃ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཨོཾ་པཉྩ་ཀུ་ལ་ཨརྒྱུ་སོགས་ཀྱིས་མཆོད།
དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་
བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ཏེ། ཨོཾ་སརྦ་ཏ་ཐཱ་ག་ཏ་
ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྃ། ཞེས་གསུང་ཞིང་བུམ་པའི་ཆུས་དབང་བསྐུར། སྐུ་ཡེ་ཤེས་ཀྱི་བདུད་
རྩིས་གང་། མི་བསྐྱོད་པས་དབུ་བརྒྱན་པར་གྱུར། སྤྲོ་ན་ཨབྷཾ་སོགས་ཀྱིས་མཆོད། ཨོཾ་བཛྲ་སཏཱ་ཨོཾ་ཨཱཿཧཱུྃ་
གིས་ནང་མཆོད་ཀྱང་ཕུལ། མི་བསྐྱོད་རྡོ་རྗེ་སོགས་ཀྱིས་བསྟོད། བཅོམ་ལྡན་འདས་རྡོ་རྗེ་སེམས་དཔའ་བདག་
གཞན་སེམས་ཅན་ཐམས་ཅད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་བྱང་ཞིང་དག་
པར་མཛད་དུ་གསོལ། ཞེས་གསོལ་བ་བཏབ་པས། ཐུགས་ཀའི་སྔགས་ཕྲེང་ཧཱུྃ་དང་བཅས་པ་ལས་
འོད་ཟེར་འཕྲོས་སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། སངས་རྒྱས་སྲས་བཅས་ལ་མཉེས་པའི་
མཆོད་པ་ཕུལ། དེ་རྣམས་ཀྱི་ཡོན་ཏན་ཐམས་ཅད་འོད་ཀྱི་རྣམ་པར་བསྡུས་ནས་ཐུགས་ཀའི་སྔགས་
ཕྲེང་ལ་ཐིམ་པས་གཟི་བརྗིད་དང་མཐུ་སྟོབས་ཕུན་སུམ་ཚོགས་པར་གྱུར། ཅེས་བརྗོད་ལ་དམིགས་པ་དང་
བཅས་ཏེ་ཡི་གེ་བརྒྱ་པ་ཅི་ནུས་སུ་བཟླས་ནས། བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་ཞེས་སོགས་
བརྗོད། རྡོ་རྗེ་སེམས་དཔའི་ཞལ་ནས་རིགས་ཀྱི་བུ་ཁྱོད་ཀྱི་སྡིག་སྒྲིབ་དང་དམ་ཚིག་ཉམས་ཆགས་
ཐམས་ཅད་བྱང་ཞིང་དག་གོ་ཞེས་གསུང་བར་འགྱུར། དེ་ནས། མདུན་བསྐྱེད་ཀྱི་མཆོད་པ་བྱིན་གྱིས་བརླབས་ཏེ།
བུམ་པ་བིགྷཱན་ཏ་ཀྲིཏ་ཀྱིས་བསངས། ཤུ་ནྱ་ཏས་སྟོང་པར་སྦྱངས། སྟོང་པའི་ངང་ལས་རིན་པོ་ཆེའི་བུམ་པ་
དཀར་པོ། ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་དང་ལྡན་
པའི་ནང་དུ། གཟུངས་སྒྲུབ་ཡིན་ན། རྡོ་རྗེ་སེམས་དཔའ་བདག་བསྐྱེད་ལྟར་དབང་བསྐུར་རྒྱས་གདབ་མཆོད་བསྟོད་བར་བྱ།
རིལ་སྒྲུབ་ཡིན་ན། པཾ་ལས་པདྨ་དང་། ཨ་ལས་ཟླ་བའི་གདན་རྣམས་ཀྱི་སྟེང་དུ། རིལ་བུ་རྣམས་ཧཱུཾ་ལས་
རྡོ་རྗེ་དཀར་པོ་རྩེ་ལྔ་པ། ལྟེ་བ་ལ་ཧཱུཾ་གིས་མཚན་པ། དེ་ལས་འོད་འཕྲོས་ཞེས་སོགས་བདག་བསྐྱེད་ལྟར་ལ།
དབང་གི་ལྷ་རྣམས་ཀྱང་དེ་རྣམས་ལ་ཐིམ་པར་གྱུར། དེ་ནས། ཆོས་དབྱིངས་རྣམ་དག་ཡེ་ཤེས་རང་
- 448 -



） ༄༅། །རྡོར་སེམས་ཀྱི་བུམ་སྒྲུབ་དང་རིལ་སྒྲུབ་བྱེད་ཚུལ་གསང་འདུས་བདག་བསྐྱེད་ནས་བྱུང་བ། །ཁུ༽
བཞིན་ལས། །ཞེས་སོགས་སྔགས་འབུལ་དང་འབྲེལ་བའི་ཆུ་གཉིས་ཉེར་སྤྱོད། འདོད་ཡོན་ལྔ་སོགས་རྒྱས་བསྡུས་ཅི་
རིགས་པ་དང༌། ནང་མཆོད་ཀྱང་ཕུལ། མི་བསྐྱོད་རྡོ་རྗེ་ཞེས་སོགས་ཀྱིས་བསྟོད། བཅོམ་ལྡན་འདས་རྡོ་རྗེ་སེམས་
དཔའ་བདག་གཞན་སེམས་ཅན་ཐམས་ཅད་ཀྱི་སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་
བྱང་ཞིང་དག་པར་མཛད་དུ་གསོལ། ཞེས་གསོལ་བ་བཏབ་པས། ཐུགས་ཀའི་སྔགས་ཕྲེང་ཧཱུྃ་དང་
བཅས་པ། ཞེས་པ་ནས། གཟི་བརྗིད་དང་མཐུ་སྟོབས་ཕུན་སུམ་ཚོགས་པར་གྱུར། ཅེས་པའི་བར་བརྗོད།
དམིགས་ཡུལ་གང་ཡིན་བུམ་ནང་གི་རྡོར་སེམས་ཀྱི་ཐུགས་ཀའི་ཧཱུཾ་ཡིག་གི་ཀླད་ཀོར་གྱི་ནང་དུ་ཡོད་པར་མོས་ནས། སྔགས་
ཕྲེང་ལས་འོད་ཟེར་སྤྲོ་བསྡུའི་དམིགས་པས་སྡིག་སྒྲིབ་ཐམས་ཅད་དག་པར་བསམས་ལ། གཟུངས་ཐག་ཐུགས་ཀར་བཟུང་
སྟེ་ཡི་གེ་བརྒྱ་པ། བུམ་སྒྲུབ་ཡིན་ན་ཐུན་དང་པོ་ནས་མ་གྲོལ་གྱི་བར་སྔགས་རྒྱུན་མ་ཆད་པར་བཟླ། ཉིན་ལྟར་ཐུན་ཐ་མ་ལ་
གཏོར་མ་ནང་མཆོད་ལྟར་བྱིན་གྱིས་བརླབས། མདུན་བསྐྱེད་ཀྱི་ལྗགས་རྡོ་རྗེ་རྩེ་གཅིག་པའི་རྣམ་པ་ཅན་གྱིས་
དྲངས་ཏེ་གསོལ་བར་བསམས་ལ། ཨོཾ་བཛྲ་སཏཱ། ཞེས་སོགས་ཀྱིས་གཏོར་མ་ཕུལ། མཆོད་བསྟོད། བདག་ནི་
མི་ཤེས་རྨོངས་པ་ཡིས། །ཞེས་པ་ནས། སྡིག་སྒྲིབ་དང་དམ་ཚིག་ཉམས་ཆགས་ཐམས་ཅད་བྱང་ཞིང་
དག་གོ། །ཞེས་གསུང་བར་འགྱུར། དགེ་བ་འདི་ཡིས་མྱུར་དུ་བདག །ཅེས་སོགས་བསྔོ་སྨོན་ཅི་རིགས་བྱ།
སྐབས་སྐབས་སུ་ཁྲུས་གསོལ་རེ་ཡང་བྱ། གྲོལ་ཐུན་ལ་གཏོར་མ། གཏང་རག་མཆོད་པ། བསྟོད་པ་དང་བཅས་པ་རྒྱས་པར་
ཕུལ་ནས། འདོད་གསོལ། བསྔོ་སྨོན་བྱས་ཏེ། རིལ་བུའི་ཡེ་ཤེས་པ་རྣམས་ཆགས་པ་ཆེན་པོའི་མེས་ཞུ་ནས་
སྡིག་སྒྲིབ་ཐམས་ཅད་དག་པར་བྱེད་པའི་ནུས་པ་དང་ལྡན་པའི་རིལ་བུའི་རྣམ་པར་གྱུར། ཅེས་བརྗོད།
གཟུངས་སྒྲུབ་ལ། ཨོཾ་བཛྲ་ཨུདྡ་ཀ་སོགས་དང་། རང་གི་ཐུགས་ཀ་ནས་སྔགས་ཀྱི་ཕྲེང་བ་གཟུངས་ཐག་ལ་
འཁྲིལ་ཏེ་སོང་། བུམ་ནང་གི་ལྷའི་རྒྱུད་བསྐུལ། ཐུགས་ཀའི་སྔགས་ཕྲེང་ལས་འོད་ཟེར་འཕྲོས།
སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། ཞེས་སོགས། ཡིག་བརྒྱ་བཟླས་ནས། དུང་ཆོས་ཀྱི་མཆོད་ཡོན།
མེ་ཏོག་སོགས་ཉེར་སྤྱོད་ཕུལ་ནས། བུམ་པའི་ལྷ་ཆགས་པ་ཆེན་པོའི་མེས་ཞུ་ནས་བུམ་པའི་ཆུ་དང་རོ་གཅིག་
ཏུ་གྱུར། ཅེས་བརྗོད། བསྔོ་སྨོན་གོང་ལྟར་བྱ། ཉིན་རེ་བཞིན་ཐུན་ཐ་མ་ལ་བདག་བསྐྱེད་ཉེར་བསྡུ་བྱས་ཀྱང་ཆོག་གསུང་ངོ༌། །
མེ་ཏོག་གི་ཆར་དབབ་སྟེ་ཤིས་པ་བརྗོད་པར་བྱའོ། །
དེ་ལྟར་བདག་མདུན་བུམ་སྒྲུབ་བྱེད་པའི་ཚུལ། །རང་ལ་ཡིད་བརྟན་ཅུང་ཟད་མ་མཆིས་ཀྱང་། །
དཔལ་ལྡན་སྨད་རྒྱུད་གྲྭ་ཚང་བྱང་འདྲེན་གྱིས། །ནན་ཏན་ཆེན་པོས་བསྐུལ་ངོ་མ་ཆོགས་པར། །བྲིས་
པ་འདི་ལ་རང་བཟོའི་སྐྱོན་ལ་སོགས། །ཇི་སྙེད་མཆིས་རྣམས་མཁས་པ་རྣམས་ལ་བཤགས། །འདིར་
-449 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འབད་དགེ་བས་བདག་གཞན་འགྲོ་བ་ཀུན། །ཉེས་ལྟུང་སྡིག་སྒྲིབ་མ་ལུས་དག་གྱུར་ནས། །རྡོ་རྗེ་
སེམས་དཔའི་གོ་འཕང་ཐོབ་གྱུར་ཅིག །
ཅེས་པ་འདི་དཔལ་ལྡན་སྨད་རྒྱུད་གྲྭ་ཚང་གི་བྱང་འདྲེན་ཡུལ་མཐའ་འཁོབ་ཀྱི་ས་ཡི་ཆ་ཕྱ་ཕྲེང་དུ་སྐྱེས་པའི་དགེ་འདུན་
རྒྱལ་མཚན་གྱིས་ནན་ཏན་ཆེན་པོས་བསྐུལ་བའི་ངོར་ཕུར་བུ་ལྕོག་ཏུ་བྱམས་པས་བྲིས་པ་དགེ་ལེགས་འཕེལ། །
སརྦ་མངྒལཾ།། །།
- 450 -



༄༅། །མ་ཎི་བུམ་སྒྲུབ་དང་དེའི་ཟུར་རྒྱན་སོགས་ཉེར་མཁོའི་རིགས། །གེ༽ -
༄༅། །མ་ཎི་བུམ་སྒྲུབ་དང་དེའི་ཟུར་རྒྱན་
སོགས་ཉེར་མཁོའི་རིགས་
བཞུགས་སོ། །
༈
༈ འཕགས་པ་སྤྱན་རས་གཟིགས་དབང་ཕྱུག་གི་སྒོམ་བཟླས་ཉམས་སུ་ལེན་པར་འདོད་པས་སྐྱབས་འགྲོ་སེམས་བསྐྱེད་
ཚད་མེད་བཞི་སྒོམ་པ་སྔོན་དུ་བཏང་། སྭ་བྷ་ཝའི་སྔགས་བརྗོད་པའི་སྒོ་ནས་འཁོར་འདས་ཀྱི་ཆོས་ཐམས་ཅད་སྟོང་པ་ཉིད་དུ་
ཆམ་གྱིས་གཏན་ལ་ཕབ། སྟོང་པའི་ངང་ལས་པཾ་ལས་པདྨ་དཀར་པོ་དང་ཨ་ལས་ཟླ་བའི་དཀྱིལ་འཁོར་གྱི་
སྟེང་དུ་རང་གི་སེམས་ཉིད་ཡི་གེ་ཧཱིདཀར་པོ་རིང་ཆ་ཚེག་དྲག་དང་བཅས་པ། དེ་ལས་འོད་ཟེར་
འཕྲོས། སེམས་ཅན་གྱི་དོན་བྱས། སེམས་ཅན་ཐམས་ཅད་འཕགས་པའི་གོ་འཕང་ལ་བཀོད། ཚུར་
འདུས་ཡོངས་སུ་གྱུར་པ་ལས་རང་ཉིད་རྗེ་བཙུན་འཕགས་པ་སྤྱན་རས་གཟིགས་དབང་ཕྱུག་སྐུ་མདོག་
གངས་རི་ལྟར་དཀར་བ། ཞལ་གཅིག་ཕྱག་བཞི་པ། ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ།
གཡས་འོག་མས་ནོར་བུ་ཆུ་ཤེལ་གྱི་འཕྲེང་བ་བརྒྱ་རྩ་བརྒྱད་ཚང་བ་འཛིན་པ། གཡོན་འོག་མས་མེ་
ཏོག་པདྨ་དཀར་པོ་འཛིན་པའི་པདྨ་སྙན་གྱི་ཐད་དུ་ཁ་བྱེ་བ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ།
རིན་པོ་ཆེའི་དབུ་རྒྱན། སྙན་རྒྱན། མགུལ་རྒྱན། ཕྱག་གདུབ་ཞབས་གདུབ་ལ་སོགས་པ་རིན་པོ་ཆེའི་
རྒྱན་བརྒྱད་ཀྱིས་བརྒྱན་པ། དར་སྣ་ཚོགས་ཀྱི་ན་བཟའ་ཅན། འཛུམ་པ་ཞི་བ་སྒེག་པའི་ཉམས་དང་
ལྡན་པ། དེའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། ཐུགས་ཀར་ཟླ་བའི་དཀྱིལ་འཁོར་གྱི་སྟེང་
དུ་ཧཱིཝདཀར་པོ་རིང་ཆ་ཚེག་དྲག་དང་བཅས་པ། དེ་ལས་འོད་ཟེར་འཕྲོས། ལྷོ་ཕྱོགས་པོ་ཏ་ལ་ནས་
འཕགས་པ་སྤྱན་རས་གཟིགས་དབང་ཕྱུག་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བ་སྤྱན་དྲངས། ཛཧཱུྃ་བཾ་ཧོ༔ རང་ལ་ཐིམ་པས་གཉིས་སུ་མེད་པར་གྱུར། སླར་ཡང་ཐུགས་ཀའི་
ཧཱིཝལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། དེ་བཞིན་གཤེགས་པ་ཐམས་ཅད་ཀྱིས་
- 451-



བ
-
-
-
-
་
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བདག་ལ་མངོན་པར་དབང་བསྐུར་དུ་གསོལ་ཞེས་གསོལ་བ་བཏབ་པས་དེ་རྣམས་ཀྱིས་ཡེ་ཤེས་ཀྱི་
བདུད་རྩིས་གང་བའི་རིན་པོ་ཆེའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་
ཨཱཧཱུྃ། ཞེས་བདུད་རྩིའི་ཆུས་དབང་བསྐུར། ལུས་ཐམས་ཅད་གང་། དྲི་མ་ཐམས་ཅད་དག །ཆུའི་ལྷག་
མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས་སངས་རྒྱས་སྣང་བ་མཐའ་ཡས་ཀྱིས་དབུ་བརྒྱན་པར་
གྱུར༑ མཆོད་པ་བསངས་སྦྱངས་བྱིན་གྱིས་བརླབས་ལ། ཨོཾ་ཨཱརྱ་ལོ་ཀི་ཤྭ་ར་ས་པ་རི་ཝཱ་ར་ཨརྒྱུ་པྲ་ཏིཙྪ་ཡེ་སྭཱཧཱ།
དེ་བཞིན་དུ་ཤཔྟའི་བར་དུ་སྦྱར་ལ་མཆོད་པ་དབུལ། སྐྱོན་གྱིས་མ་གོས་སྐུ་མདོག་དཀར། །ཞེས་སོགས་ཀྱིས་བསྟོད་
པ་བྱས་ནས། རང་འཕགས་པ་སྤྱན་རས་གཟིགས་དབང་ཕྱུག་ཏུ་ལམ་གྱིས་གསལ་བའི་ཐུགས་ཀར་ཟླ་
བའི་དཀྱིལ་འཁོར་དཀར་འཁྱིལ་ལེ་བ། དེའི་སྟེང་དུ་རང་གི་སེམས་ཉིད་ཡི་གེ་ཧྲིདཀར་པོ་རིང་ཆ་
ཚེག་དྲག་དང་བཅས་པ། དེའི་མཐའ་སྐོར་དུ། ཨོཾ་མ་ཎི་པདྨེ་ཧཱུྃ། ཞེས་པའི་སྙིང་པོ་ཡི་གེ་དྲུག་པའི་
སྔགས་འཕྲེང་ཁ་དོག་དཀར་པོ་གྱེན་དུ་འགྲེང་བ། གཟུགས་དབུ་ཅན་གྱི་རྣམ་པ་ཅན། འོད་ཟེར་ཟླ་
འོད་ཤར་བ་ལྟ་བུ་དཀར་ཕྲོམ་གྱིས་འཕྲོ་བ། དེ་ལས་འོད་ཟེར་འཕྲོས། ལུས་ཀྱི་ནང་ཐམས་ཅད་གང་།
སྡིག་སྒྲིབ་ཐམས་ཅད་སྦྱངས། འོད་ཟེར་བ་སྤུའི་སྒོ་ནས་ཕྱིར་འཕྲོས། སེམས་ཅན་ཐམས་ཅད་ཀྱི་སྡིག་
སྒྲིབ་སྦྱངས། འཕགས་པ་སྤྱན་རས་གཟིགས་དབང་ཕྱུག་གི་གོ་འཕང་ལ་བཀོད། ཕྱི་གཟུགས་ཀྱི་སྣང་
བ་མིག་ལམ་དུ་གང་ཤར་བ་ཐམས་ཅད་འཕགས་པ་སྤྱན་རས་གཟིགས་དབང་ཕྱུག་གི་ལྷའི་སྐུ་ནམ་
མཁའི་འཇའ་ཚོན་ལྟ་བུ་ཤ་སྟག་ཏུ་ལམ་གྱིས་འཆར་བ་སྣང་བ་སྐུའི་འཁྱེར་སོ། སྒྲ་རྣ་བར་གྲག་ཚད་ཡི་
གེ་དྲུག་པའི་སྔགས་ཀྱི་སྒྲ་ལྷང་གིས་གྲག་པར་མོས་པ་གྲག་སྟོང་གསུང་གི་འཁྱེར་སོ། སྣང་སྲིད་འཁོར་
འདས་ཀྱིས་བསྡུས་པའི་ཆོས་ཐམས་ཅད་མིང་གིས་བཏགས་པ་ཙམ་མ་གཏོགས་ཡུལ་གྱི་སྟེང་ནས་
གྲུབ་པ་རྡུལ་ཙམ་ཡང་མེད་པར་ལྷང་གིས་རྟོགས་པའི་སྟོང་ཉིད་རྟོགས་པའི་ཤེས་རབ་དང་། སེམས་
ཅན་ཐམས་ཅད་ལ་དམིགས་པའི་སྙིང་རྗེ་ཆེན་པོ་ཟུང་དུ་འབྲེལ་བའི་སྟོང་ཉིད་སྙིང་རྗེའི་སྙིང་པོ་ཅན་
དང་མ་བྲལ་བ་དྲན་རྟོག་ཐུགས་ཀྱི་འཁྱེར་སོ་སྟེ། དེ་ལྟར་འཁྱེར་སོ་གསུམ་དང་མ་བྲལ་བའི་ངང་ནས་
རང་སྤྱན་རས་གཟིགས་སུ་གསལ་བའི་ཞལ་ནས་མ་ཎིའི་སྔགས་ཀྱི་སྒྲ་བསྒྲགས་པ་དང་། རིགས་དྲུག་
གི་སེམས་ཅན་ཐམས་ཅད་སྤྱན་རས་གཟིགས་ཀྱི་ལྷའི་སྐུར་གྱུར་པ་རྣམས་དང་། གཞན་ཡང་ས་དང་
བར་སྣང་ནམ་མཁའི་ཁྱོན་ཐམས་ཅད་སྤྱན་རས་གཟིགས་ཀྱི་ལྷའི་སྐུས་ཏིལ་གྱི་གང་བུ་ལྟར་གང་བ།
དེ་ཐམས་ཅད་ཀྱི་ཞལ་ནས་མ་ཎིའི་སྒྲ་འབྲུག་གི་སྒྲ་ལྟར་འུར་གྱིས་སྒྲོག་པར་མོས་ནས། ཨོཾ་མ་ཎི་པདྨེ་
- 452 -



() ༄༅། །མ་ཎི་བུམ་སྒྲུབ་དང་དེའི་ཟུར་རྒྱན་སོགས་ཉེར་མཁོའི་རིགས། །༼གེ༽
ཧཱུྃ། ཞེས་ཅི་ནུས་བཟླ། དེ་ཡང་ཨོཾ་ནི་ཨ་ཨུ་མ་གསུམ་བསྡོམས་པས་སྐུ་གསུང་ཐུགས་ཀྱི་རྡོ་རྗེ་གསུམ་དབྱེར་མི་ཕྱེད་པ་མཚོན་
ཞིང༑ མཚོན་དོན་ཡིད་ལ་དྲན་པའི་སྒོ་ནས་ངག་ཏུ་ལན་གཅིག་བརྗོད་པས་བསོད་ནམས་ལེན་པར་བྱེད་པས་ནོར་བུ་འཛིན་
པའི་སྔགས་ཞེས་བཤད་དོ། །སྔགས་ཀྱི་མགོ་འདྲེན་ནོ། །མ་ཎི་ནི་ནོར་བུ། པདྨ་ནི་པདྨ་རང་ཡིན་ལ། དེ་ལ་པདྨེ་ཞེས་སྦྱར་བ་ནི་
བོད་པའི་དོན་ཡིན་པས་ནོར་བུ་པདྨ་ཞེས་སྤྱན་རས་གཟིགས་ལ་ཉེ་བའི་སྒོ་ནས་བོད་པའི་དོན་ཡིན་པས་འཕགས་པ་སྤྱན་རས་
གཟིགས་དབང་ཕྱུག་གི་ཐུགས་རྒྱུད་རང་ལ་ཉེ་ལྷང་བ་ཡོད་པ་ལྟ་བུར་བསྒོམས་ནས་བཟླ་བ་ཡིན་ཞིང་། གཞན་ཡང་ཡི་གེ་དྲུག་
པོ་རེ་རེ་བཞིན་གྱིས་རིགས་དྲུག་གི་སྐྱེ་སྒོ་གཅོད། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་བྱེད་པ་སོགས་མཚོན་དོན་ཕན་
ཡོན་མཐའ་ཡས་པ་ཞིག་གསུངས་པས་སྤྱིར་འཕགས་པ་སྤྱན་རས་གཟིགས་དབང་ཕྱུག་སངས་རྒྱས་ཐམས་ཅད་ཀྱི་ཐུགས་རྗེ་
གཅིག་ཏུ་བསྡུས་པའི་ངོ་བོ་ཡིན་པ་དང་། ཁྱད་པར་དུ་བོད་ཀྱི་ལྷ་སྐལ་ཡིན་པས་གཞན་ལས་འབྲེལ་ཆེ་བའི་ཕྱིར་ལྷག་པའི་ལྷར་
བཟུང་ནས་བཟླས་བརྗོད་ལ་འབད་པར་བྱའོ། །མཐར་ཐུན་འཇོག་པ་ན། སྣོད་བཅུད་ཐམས་ཅད་སྤྱན་རས་གཟིགས་སུ་
གསལ་བ་རང་དང་། རང་ཡང་ཐུགས་ཀའི་ཧཱུྃདང་། དེ་ཡང་ཚེག་དྲག །དེ་ཡང་ནམ་མཁའ་ལ་འཇའ་ཡལ་བ་ལྟར་གྱུར་པར་
བསམས་ཏེ་སེམས་ལྟ་ཐོག་ཏུ་བཞག་གོ། །ཡང་སྟོང་པའི་ངང་ལས་རང་འཁྱེར་སོ་གསུམ་ལྡན་གྱི་སྤྱན་རས་གཟིགས་ཀྱི་ལྷའི་
སྐུར་ལམ་གྱིས་ལངས་ཏེ་འཕྲལ་གྱི་སྤྱོད་ལམ་རྣམས་ལ་འཇུག་པ་དང་། བསྔོ་བ་སྨོན་ལམ་སོགས་བྱའོ། །
འཕགས་པ་སྤྱན་རས་གཟིགས་ཀྱི་བསྒོམ་བཟླས་གོ་བདེ་བར་བཀོད་པ་འདི་ཡང་བསྟན་འཛིན་ཆེན་པོ་འགའ་ཞིག་གིས་
བསྐུལ་བའི་ངོར་དགེ་འདུན་རྒྱ་མཚོའི་དཔལ་གྱིས་བཀོད་པའོ། །མངྒལཾ།། །།
༈ སྟོང་ཉིད་སྙིང་རྗེ་དབྱེར་མེད་གྲུ་འཛིན་བདག །མ་ལུས་འགྲོ་ལ་ཐུགས་རྗེ་སྙོམས་མོད་ཀྱང་། །ལྷག་
པར་གངས་ཅན་ཡོངས་ཀྱི་ལྷ་སྐལ་ཁྱོད། །རྣམ་པ་ཀུན་ཏུ་སྙིང་གི་ཟེའུ་འབྲུར་བཞུགས། །གནས་ལྔ་
མཐར་ཕྱིན་བློ་བཟང་རྒྱ་མཚོའི་སྡེས། །མ་ཎི་རིལ་སྒྲུབ་གསར་མའི་རྒྱུད་དག་ལས། །བཤད་པའི་
ཁུངས་མེད་གསུངས་ཤིང་མདོ་ཆོག་ལ། །དཔེར་བླངས་བཀོད་ཅིང་མཆོག་དམན་དུ་མ་ཡིས། །རིལ་
སྒྲུབ་ཡིག་ཆ་མཛད་ཅིང་ཕྱག་ལེན་དར། །དེ་ཕྱིར་རང་ལ་ཡིད་བརྟན་ཁུངས་མེད་ཀྱང་། །གཞན་གྱི་
ལད་མོ་ཙམ་དུ་མདོར་བསྡུས་བཀོད། །
འདིར་ཐུགས་རྗེ་ཆེན་པོ་ཕྱག་བཞི་པའི་སྒོ་ནས་བུམ་སྒྲུབ་ཇི་ལྟར་བྱ་བ་ལ། པདྨ་འདབ་བརྒྱད་ཀྱི་སྟེང་དུ་བུམ་པ་མགུལ་
ཆིངས་ནང་རྫས་དང་ལྡན་པ་གཟུངས་རྡོར་དང་བཅས་པ་ལེགས་པར་བཀོད། མདུན་དུ་མཆོད་རྫས་གཏོར་མ་རྣམས་ཚུལ་
བཞིན་དུ་བཤམས། སྒྲུབ་པ་པོ་རྣམས་གཙང་སྦྲ་དང་ཐེག་པ་ཆེན་པོའི་གསོ་སྦྱོང་དང་ལྡན་པས་ཁྲུས་བྱས་གདན་ལ་འཁོད།
རྒྱལ་དབང་དགེ་འདུན་རྒྱ་མཚོས་མཛད་པའི་སྤྱན་རས་གཟིགས་ཕྱག་བཞི་པའི་སྒྲུབ་ཐབས་ཇི་ལྟ་བའི་བདག་བསྐྱེད་བཟླས་པ་
- 453 -



} ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དང་བཅས་པ་སྔོན་དུ་བཏང་། དེ་ནས་བུམ་བསྐྱེད་ཀྱི་མཆོད་པ་བྱིན་གྱིས་བརླབས་མདུན་བསྐྱེད་ཀྱི་བུམ་པ་ཨ་མྲྀ་ཏས་
བསངས་སྦྱངས། སྟོང་པའི་ངང་ལས་པདྨ་དཀར་པོ་འདབ་མ་བརྒྱད་པའི་ལྟེ་བར་ཧཱུྃ་དཀར་པོ་ཡོངས་སུ་
གྱུར་པ་ལས། བུམ་པ་དཀར་པོ་ལྟོ་བ་ལྡིར་ཞིང་མགྲིན་པ་ཕྲ་བ་མཆུ་འཕྱང་བ་སོགས་མཚན་ཉིད་
ཐམས་ཅད་དང་ལྡན་པ་ཕྱི་བུམ་པའི་རྣམ་པ་ལ་ནང་ལྷའི་གཞལ་ཡས་ཁང་མཚན་ཉིད་ཐམས་ཅད་
ཡོངས་སུ་རྫོགས་པའི་ནང་དུ་རིལ་བུ་རྣམས་པཾ་ལས་པདྨ་དཀར་པོ་དང་། ཨ་ལས་ཟླ་བའི་དཀྱིལ་
འཁོར་གྱི་སྟེང་དུ་ཧྲིདཀར་པོ་རིང་ཆ་ཚེག་དྲག་དང་བཅས་པ། ཞེས་པ་ནས། སྣང་བ་མཐའ་ཡས་ཀྱིས་
དབུ་བརྒྱན་པར་གྱུར། ཅེས་པའི་བར་འདྲ་བ་ལ། ཚུར་འདུས་ཡོངས་སུ་གྱུར་པ་ལས་རིལ་བུ་རྣམས་རྗེ་
བཙུན་འཕགས་པ་སྤྱན་རས་གཟིགས་དབང་ཕྱུག་ཅེས་དང་། དམ་ཚིག་པ་རྣམས་ལ་ཐིམ་པས་ཞེས་དང་།
འདི་ལ་མངོན་པར་དབང་བསྐུར་དུ་གསོལ། ཞེས་བསྒྱུར་ལ། མཆོད་བསྟོད་རྒྱས་བསྡུས་གང་རིགས་བྱ། དེ་ནས་
བུམ་པའི་ནང་གི་སྤྱན་རས་གཟིགས་རྣམས་ཀྱི་ཐུགས་ཀར་ཟླ་བའི་དཀྱིལ་འཁོར་དཀར་འཁྱིལ་ལེ་བ་
ཞེས་སོགས་བདག་བསྐྱེད་དང་འདྲ་བ་ལ། བུམ་པའི་ནང་གི་སྤྱན་རས་གཟིགས་རྣམས་ཀྱི་ཞལ་ནས་མ་ཎིའི་
སྔགས་ཀྱི་སྒྲ་བསྒྲགས་པ་དང་། རིགས་དྲུག་གི་ཞེས་པ་ནས་འབྲུག་གི་སྒྲ་ལྟར་འུར་གྱིས་སྒྲོག་པར་གྱུར།
ཅེས་བརྗོད་ཅིང་བསམས་ལ་ཡིག་དྲུག་རང་ལ་བརྩོན་པར་བྱས་ཏེ། སྐབས་སྐབས་སུ་ཁྲུས་གསོལ་རེའང་བྱ། ཉིན་རེ་བཞིན་གྱི་
དགོང་ཐུན་གྱི་མཐར་གཏོར་མ་ཕུལ་ལ་མཆོད་བསྟོད་དང་། འཕགས་པ་སྤྱན་རས་གཟིགས་དབང་ཐུགས་རྗེའི་
གཏེར། ཞེས་སོགས་གསོལ་འདེབས་བསྔོ་སྨོན་རྣམས་བྱ། ཉིན་རེ་བཞིན་བདག་བསྐྱེད་སྔོན་དུ་བཏང་ནས་བུམ་བསྐྱེད་
གསལ་འདེབས་ཀྱི་ཚུལ་དུ་ཚར་རེ་བྱའོ། །ཉིན་རེའམ་ཐུན་རེའི་མཐར་བདག་བསྐྱེད་ཉེར་བསྡུ་འདོད་ན་བསྡུས་ཀྱང་ཆོག །
བུམ་པའི་ལྷ་རྣམས་གྲོལ་བའི་ཐུན་ཐ་མ་བར་མི་བསྡུ་ལ། བསྡུ་སྐབས་གཏོར་མ་མཆོད་བསྟོད་འདོད་གསོལ་བསྔོ་སྨོན་བྱས་
ནས་ཡིག་བརྒྱས་ལྷག་ཆད་ཁ་བསྐང་། བཟོད་པར་གསོལ། ཡེ་ཤེས་པ་རྣམས་གཤེགས། དམ་ཚིག་པ་རྣམས་འོད་དུ་ཞུ་ནས་
རིལ་བུའི་རྣམ་པར་གྱུར། བདག་བསྐྱེད་ཀྱི་ཉེར་བསྡུ་བྱས་ནས་ཤིས་པ་བརྗོད་ཅིང་མེ་ཏོག་གི་ཆར་དབབ་བོ། །
གངས་རིའི་མདངས་ལྡན་གངས་ཅན་འགྲོ་བའི་སྐྱབས། །ཇི་བཞིན་བསྟེན་ནས་ཇི་ལྟར་འགྲོ་བ་
ཀུན༑ ༑ཀུན་མཁྱེན་ས་ལ་འགོད་པའི་ཀུན་མཁྱེན་ཉིད། །སླར་ཡང་བྱོན་པའི་གསུང་བཞིན་སླར་ཡང་
བཀོད། །འདི་ལ་ནོངས་པ་ཅི་མཆིས་མཁས་ལ་བཤགས། །དགེ་བས་འགྲོ་ཀུན་ཀུན་མཁྱེན་ཉིད་ཐོབ་
ཤོག ༑ཅེས་པ་འདི་ནི་བག་ཆེ་བཞིན་དུ་ངག་དབང་བྱམས་པས་བྲིས་པ་དགེ་ལེགས་འཕེལ། །མངྒལཾ།། །།
- 454 -



) ༄༅། །མ་ཎི་བུམ་སྒྲུབ་དང་དེའི་ཟུར་རྒྱན་སོགས་ཉེར་མཁོའི་རིགས། །གེ༽ -
༈ བཟང་སྤྱོད་ཀྱི་འཆི་བླུ་བྱེད་ཚུལ་དང་སྒྲོལ་མ་
མཎྜལ་བཞི་ཆོག་བཞུགས་སོ། །
༈ བཟང་སྤྱོད་ཀྱི་འཆི་བླུ་བྱེད་ཚུལ་ནི། གནས་ཁང་བྱི་དོར། མཆོད་པ་སྣ་རེ་ནས་བརྒྱ་རྩ་བརྒྱད་
དམ༑ ཉེར་གཅིག་རེ། འཛུགས་གཏོར་དཀར་པོ་གཉིས། ཁྲུས་གསོལ་ཆས་མཎྜལ་འཐོར་ནས་རྣམས་
ཚགས་སུ་ཚུད་པར་བྱས་ནས། དགེ་སློང་གི་ཕྱིར་བཅོས་གཉིས། མ་མཐའ་ཡང་ལྟུང་བ་སྤྱི་བཤགས་
ཚར་གསུམ་སྔོན་དུ་བཏང་། སྐྱབས་འགྲོ་སེམས་བསྐྱེད་གང་རྒྱས་བྱས་ནས་མཆོད་གཏོར་རྣམས་
སྔགས་དྲུག་ཕྱག་རྒྱ་དྲུག་གིས་བྱིན་གྱིས་བརླབས། དེ་ནས་ས་གཞི་བྱིན་རླབས། སྤྱན་འདྲེན་ཁྲུས་
གསོལ། ཚོགས་ཀྱི་ཞིང་དུ་བཞུགས་པར་གསོལ་ནས། ལམ་རིམ་གསོལ་འདེབས་དང་བཅས་ཕྱག་
འཚལ་ཡན་ལག་བདུན་པ། མཎྜལ། སངས་རྒྱས་ཆོས་ཚོགས་མ་ཚར་གསུམ་སྔོན་དུ་བཏང་ནས།
ཚིག་ཆད་ལྷག་མེད་པར་བཟང་སྤྱོད་ཚར་རེ་རྫོགས་མཚམས་སུ། བླ་མ་དང་དཀོན་མཆོག་རིན་པོ་ཆེ་
རྣམ་པ་གསུམ་གྱི་བདེན་པས་གུང་ཕུན་ཚོགས་དབང་པོ་ཞེས་བགྱི་བའི་དུས་མ་ཡིན་པའི་འཆི་རྐྱེན་
ཐམས་ཅད་བཟློག་ནས་མཆོག་དང་ཐུན་མོང་གི་དངོས་གྲུབ་སྩལ་དུ་གསོལ། ཞེས་ལན་གསུམ་རེ་བྱས་
ནས་བཟང་སྤྱོད་བརྒྱ་རྩ་སོང་ནས། གཏོར་མ་དང་པོ་དཀོན་མཆོག་སྤྱི་ལ། ཨོཾ་གུ་རུ་བུད་དྷ་བོ་དྷི་སཏྭཱ་
དྷརྨ་པཱ་ལ་ས་པ་རི་ཝཱ་ར་སོགས་ཀྱིས་ལན་བདུན་ཕུལ། བདུད་རྩི་རྒྱ་མཚོའི་གཏོར་མ་འདི། །བླ་མ་
དཀོན་མཆོག་གསུམ་ལ་འབུལ། །ཞེས་སོགས། འཇིག་རྟེན་པ་ལ་ཧ་ཧོ༔ཧིསོགས་བརྗོད་ནས། བདེ་
མཆོག་གི་སྔོན་འགྲོ་ལྟར། ཡིད་ལ་འདོད་པ་ཀུན་འགྲུབ་མཛོད། །དེ་ནས་ཤིས་བརྗོད་བྱ། གཏོར་མ་
བརྒྱ་རྩ་དང་འབྱུང་བཞི་གླུད་རྫོངས་རེ་འགྲུབ་ན་ལེགས་སམ་སྙམ་པས། ད་ལམ་སྟབས་བདེ་འདི་འདྲ་
ཞིག་མཛད་ན་ཡོང་བ་འདྲ་ལགས། །
འདི་ནི་དགའ་བཞི་གུང་བསྙུན་སྐབས་དགེ་སློང་བརྒྱད་གྲྭས་བཟང་སྤྱོད་ཀྱི་འཆི་བླུ་གཏོང་སྐབས་རྩ་བའི་བླ་མ་ལ་གཏོང་
ཚུལ་ཇི་ལྟར་ལགས་ཞུས་པའི་ཕྱིར་ཕེབས་བཀོད་པའོ།། །། །
༈ སྒྲོལ་མ་མཎྜལ་བཞི་པའི་ཆོ་ག་བཞུགས་སོ། །གང་གི་མཚན་ཙམ་ཐོས་པས་སྲིད་ཞི་ཡི། །རྒུད་པ་ཀུན་
- 455 -



༡ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལས་སྒྲོལ་མཛད་རྒྱལ་ཡུམ་དང་། །དབྱེར་མེད་བླ་མའི་ཞབས་ལ་གུས་བཏུད་ནས། །གསོལ་བཏབ་
མཎྜལ་བཞི་པ་གཞུང་བཞིན་འཆད། །
སྒྲོལ་མ་མཎྜལ་བཞི་པ་ཉམས་སུ་ལེན་ཚུལ་ནི། རྗེ་བཙུན་མའི་སྐུ་རབ་གནས་ཅན་ཞིག་ངེས་པར་བཤམས། དེའི་མདུན་
དུ་མཎྜལ་བཞི་བཤམས། མཆོད་པ་མཆོད་ཡོན་སོགས་ཚར་བཞི་བཤམས། སྐྱབས་འགྲོ་སེམས་བསྐྱེད། མཆོད་པ་བྱིན་རླབས་
བྱས་ལ། ཚོགས་ཞིང་སྤྱན་དྲངས། མདུན་གྱི་ནམ་མཁར་སེང་ཁྲི་པད་ཟླའི་གདན་ལ་རྩ་བའི་བླ་མ་དང་དབྱེར་
མེད་པའི་སེང་ལྡེང་ནགས་སྒྲོལ་གྱི་སྟེང་དུ་ཇོ་བོ་རྗེ་སོགས་བླ་མ་རྣམས་དང་། མཐའ་སྐོར་དུ་སྒྲོལ་མ་
ཉེར་གཅིག་སོགས་ཡི་དམ་སངས་རྒྱས་བྱང་སེམས་ཉན་རང་བཀའ་སྡོད་དང་བཅས་པ་བཞུགས་པར་
མོས་ལ། སངས་རྒྱས་ཐམས་ཅད་སོགས་ཚར་གསུམ། མགོན་པོ་ཐུགས་རྗེ་ནས། ཚོགས་མཆོག་དགེ་འདུན་
ལ་ཕྱག་འཚལ་གྱི་བར་ཚར་གསུམ་རེ། བློ་ཀ་རེ་དང་ཕྱག་རེ་སྦྲགས་ནས་ཕྱག་བཅུ་གཉིས་འཚལ། རྟེན་རྣམས་ལ་མེ་ཏོག་
གཏོར་ས་ལ་འཁོད་ནས། རབ་འབྱམས་གསུང་རབ་ཀུན་ལ་ནས། ཕྱིར་བསྔོའོ། །སྐྱབས་འགྲོ་སེམས་བསྐྱེད་ཀྱི་
དམིགས་རྣམ་གསལ་བཏབ་ནས། སངས་རྒྱས་ཆོས་ཚོགས་མ་ཚར་གསུམ། རྒྱས་པར་ན། མཆོད་ཡོན་ཕལ་ཆེར་སོགས་
དང༑ སརྦ་ཏ་ཐཱ་ག་ཏ་ས་པ་རི་ཝཱ་ར་ཨནྡྷཾ་ནས་ཤཔྟའི་བར། ཨོཾ་བཛྲ་བྷ་མི་སོགས་དང་། ས་གཞི་སྤོས་ཀྱིས་
སོགས། ཇི་ལྟར་འོས་པའི་གསོལ་འདེབས་བྱ་བར་གསུངས་པས། ཡོན་ཏན་ཀུན་གྱི་གཞིར་གྱུར་སོགས་ཚར་གསུམ་
དང་༑ །
སྡེ་ཚན་གཉིས་པ་ལ་ཡང་། ལངས་ཏེ། ལྷ་དང་ལྷ་མིན་ཅོད་པཎ་གྱིས། །ནས། ཡུམ་ལ་ཕྱག་འཚལ་ལོ། །
ཞེས་པ་ཕྱག་དང་སྦྲགས་ནས་ཚར་བདུན་བྱས་ཏེ་སྒྲོལ་མ་ལ་མེ་ཏོག་འཐོར་ནས་ས་ལ་འདུག །མཆོད་འཕྲེང་ཚིགས་བཅད་གང་
འོས་སྔགས་དང་བཅས་པའམ། ཨོཾ་ཨཱརྱ་ཏཱ་རེ་སོགས་སྔགས་འབུལ་ཤཔའི་བར་བྱས་ནས། རྗེ་བཙུན་འཕགས་མ་
སྒྲོལ་མ་དང་། །ཞེས་པ་ནས། འདྲེན་པའི་དཔལ་དུ་བདག་གྱུར་ཅིག །སངས་རྒྱས་ཆོས་ཚོགས་མ་ཚར་གསུམ།
མཎྜལ་ཕུལ་ལ། རྗེ་བཙུན་མའི་ཕྱག་གཡས་པའི་འོག་ཏུ་དམིགས་ཡུལ་རྣམས་ཆུད་པར་མོས་ནས། ཨོ་རྗེ་བཙུན་མ་ནས།
རྩ་གཅིག་གི་བར་ཚར་གཉིས། རྗེ་བཙུན་བཅོམ་ལྡན་འདས་མ་ཐུགས་རྗེ་ཅན། །ཞེས་སོགས་ཚར་གསུམ་བྱའོ། །
སྡེ་ཚན་གསུམ་པ་ལ་ཡང་། ཕྱག་བདུན། མེ་ཏོག་འཐོར། མཆོད་པ། ཡན་ལག་བདུན་པ། སྐྱབས་སེམས། མཎྜལ།
ཕྱག་འཚལ་ཉེར་གཅིག་ཚར་གསུམ། གསོལ་འདེབས་རྣམས་སྡེ་ཚན་གཉིས་པ་ལྟར་བྱ།
སྡེ་ཚན་བཞི་པ་ལ་ཡང་། ཕྱག་བདུན། མེ་ཏོག་འཐོར། མཆོད་འབུལ། ཡན་ལག་བདུན་པ། སྐྱབས་འགྲོ་སེམས་
བསྐྱེད། མཎྜལ། ཕྱག་འཚལ་ཉེར་གཅིག་ཚར་བདུན། ལྷ་མོ་ལ་གུས་སོགས་དང་། སྤྲོ་ན། ལེགས་བྲིས་མ་དང་། རྗེ་
- 456 -



༄༅། །མ་ཎི་བུམ་སྒྲུབ་དང་དེའི་ཟུར་རྒྱན་སོགས་ཉེར་མཁོའི་རིགས། །གེ༽
བཙུན་བཅོམ་ལྡན་འདས་མ་ཐུགས་རྗེ་ཅན་སོགས་དང༌། སྤྲུལ་སྐུ་མྱུར་འབྱོན་སོགས་གསོལ་འདེབས་དམིགས་
བསལ་གང་ཡོད་ཚར་གསུམ་རྣམས་ཡིད་གདུང་ཤུགས་དྲག་པོས་བྱའོ། །དེ་ནས་ཡིག་བརྒྱ་ཚར་གསུམ། མ་ རྙེད་ཡོངས་སུ་
མ་ཤེས་སོགས་དང་། ལྷག་པ་དང་ནི་ཆད་པ་དང་སོགས། བཟོད་གསོལ་བྱས་ནས། ཐོག་མཐའ་མ་ལྟ་བུས་དགེ་བ་
བསྔོ༑ མཆོད་པའི་འཁོར་གསུམ་མི་དམིགས་པའི་རྒྱས་གདབ་བོ། །ཚར་གྲངས་གསོག་ན་མཎྜལ་བཞིའི་ཚོམ་བུ་དང་། མཆོད་
པ་བརྗེ་བའམ་མ་འབྱོར་ན་གསོས། མཎྜལ་ཡང་གཅིག་ལས་མ་འབྱོར་ན་ཚོམ་བུ་བརྗེས་ཀྱང་རུང་ངམ་སྙམ་ཞིང་། ཡན་ལག་
བདུན་པ་དང་མཆོད་འབུལ་ཀྱང་ཚིག་ཉུང་བ་ཇི་ལྟར་རིགས་པས་རུང་ངམ་སྙམ་མོ། །རྟེན་གྱི་གང་ཟག་ཀྱང་རབ་དགེ་སློང་
བདུན་གྱིས་བྱ། མ་གྲུབ་ན་རང་གཅིག་པུས་ཀྱང་རུང་གསུངས་སོ། ། །
འདི་ནི་ཇོ་བོ་རྗེའི་ཕྱག་ལེན་སྣར་ཐང་བརྒྱ་རྩའི་རྒྱ་མཚོའི་འཇུག་ངོགས་ནས་ཇི་ལྟར་འབྱུང་བ་བཞིན་ཕྲན་བུ་བྱམས་པས་
ཟིན་བྲིས་རགས་པ་ཙམ་འཕྲལ་བདེར་བཀོད་པའོ།། །།
- 457 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽ -
༈ པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཛད་པའི་དཔའ་བོ་
གཡུལ་འཇུག་མའི་འཕོ་འཁྲིད་ཀླགས་ཆོག་མ་དང་
བསྙེན་གནས་བསྲུང་ཚུལ་
བཞུགས་སོ། །
༈ ན་མོ་གུ་རུ་མཉྫགྷོ་ཥཱ་ཡ། འདིར་འཆི་དུས་སུ་ངེས་པར་དགོས་པ། དཔའ་བོ་གཡུལ་དུ་འཇུག་པའི་གོ་ཆའི་གྲབས་
བྱེད་པ་ལྟ་བུ་འཕོ་བ་བསྡུས་པ་ཉམས་སུ་ལེན་པའི་ཚུལ་ནི། དང་པོར་སྦྱོང་བ་དང་
། དངོས་གཞི་ལས་ལ་སྦྱོར་བ་གང་ཡིན་ཀྱང་
།
ཐོག་མར་སྐྱབས་འགྲོ་སེམས་བསྐྱེད་སྔོན་དུ་གཏོང་དགོས་པས། གནས་ཡིད་དང་མཐུན་པར་འོད་དཔག་མེད་ཀྱི་སྐུ་སོགས་
རྟེན་བཀྲམ། མཆོད་པ་བཟང་བར་བཤམས། སྟན་བདེ་བ་ལ་འཁོད་ནས། དལ་འབྱོར་རྙེད་དཀའ་བ། དོན་ཆེ་བ། འཇིག་སླ་
བ༑ ནམ་འཆི་ཆ་མེད་པ། ལས་འབྲས་ངེས་པ་ཅན། འཕེལ་ཆེ་བ། མ་བྱས་པ་དང་མི་འཕྲད་ཅིང་བྱས་པ་ཆུད་མི་ཟ་བ། ངན་
སོང་གསུམ་གྱི་སྡུག་བསྔལ་དང་། ལྷ་མིའི་སྡུག་བསྔལ། འཁོར་བ་སྤྱིའི་སྡུག་བསྔལ། དེའི་རྒྱུ་ལས་དང་ཉོན་མོངས་ལ་འཇིགས་
ཤིང་སྐྱོ་བ། རང་ཉམས་ལ་དཔགས་ཏེ་སེམས་ཅན་ཐམས་ཅད་ཀྱང་སྡུག་བསྔལ་བ་མི་བཟོད་པའི་སྙིང་རྗེ་དྲག་ཏུ་བསྐྱེད་ལ་
བདག་དང་མ་སེམས་ཅན་ཐམས་ཅད་སྤྱིར་འཁོར་བ་དང་ཁྱད་པར་ངན་སོང་གསུམ་གྱི་འཇིགས་པ་ལས་སྐྱོབ་པའི་ནུས་པ་སུ་ལ་
ཡོད་ན་རྒྱལ་བ་འོད་དཔག་མེད། ཉེ་བའི་སྲས་བརྒྱད་དང་བཅས་པ་ལ་ཡོད་པར་ཡིད་ཆེས་པས། མདུན་གྱི་ནམ་མཁར་རྒྱལ་བ་
འོད་དཔག་མེད་ལ་ཉེ་སྲས་བརྒྱད་དང་། གཞན་ཡང་སྐྱབས་གནས་མ་ལུས་པས་བསྐོར་བ་མངོན་སུམ་དུ་བཞུགས་ཡོད་སྙམ་པ་
བྱས་ལ། ཕྱོགས་བཅུ་དུས་གསུམ་གྱི་ཞེས་སོགས། བླ་མ་སངས་རྒྱས་ཆོས་དགེ་འདུན་གྱི་སྐྱབས་འགྲོ་དང་ཡི་དམ་ཆོས་
སྐྱོང་གི་སྐྱབས་འགྲོ་བྱས། སངས་རྒྱས་ཆོས་ཚོགས་མས་སྨོན་སེམས་དང་། དཀོན་མཆོག་གསུམ་ལ་བདག་སྐྱབས་
མཆི་སོགས་ཀྱིས་འཇུག་སེམས་བསྐྱེད། སེམས་ཅན་ཐམས་ཅད་བདེ་དང་ཞེས་སོགས་ཀྱིས་ཚད་མེད་བཞི་བསྒོམ།
སྐྱབས་ཡུལ་རྣམས་རང་གཞན་ལ་ཐིམ་པར་བསམ་མོ། ། །
རང་གི་སྤྱི་བོར་པདྨ་ཟླ་བའི་སྟེང་། །རྩ་བའི་བླ་མ་མགོན་པོ་འོད་དཔག་མེད། །སྐུ་མདོག་དམར་
པོ་མཚན་དཔེའི་གཟི་འོད་འབར། །འཛུམ་པའི་ཞལ་ལྡན་གཙུག་ཏོར་ནོར་བུས་མཛེས། །ཕྱག་གཉིས་
མཉམ་གཞག་དྲང་སྲོང་སྣོད་མཆོག་འཛིན། །ཆོས་གོས་གསུམ་ལྡན་འོད་ཕུང་འབར་བའི་དབུས། །རྡོ་
- 458 -



» ༄༅། །མ་ཎི་བུམ་སྒྲུབ་དང་དེའི་ཟུར་རྒྱན་སོགས་ཉེར་མཁོའི་རིགས། །༼ག༽
རྗེའི་སྐྱིལ་ཀྲུང་གིས་བཞུགས་ཐུགས་ཀ་ལས། །འོད་འཕྲོས་བདེ་བ་ཅན་ནས་འོད་དཔག་མེད། །འཁོར་
བཅས་སྤྱན་དྲངས་དབྱེར་མེད་རོ་གཅིག་གྱུར། །ལྷ་མིའི་བླ་མ་འདྲེན་པ་འོད་དཔག་མེད། །འཁོར་དང་
བཅས་ལ་ཕྱག་འཚལ་མཆོད་པ་འབུལ། །ཉེས་ཚོགས་ཀུན་བཤགས་དགེ་ལ་རྗེས་ཡི་རང་། །ཆོས་
འཁོར་བསྐོར་ཕྱིར་རྒྱུན་དུ་རྟག་བཞུགས་གསོལ། །འདིས་མཚོན་རྣམ་དཀར་ཕུང་པོ་ཅི་མཆིས་པ། །བདེ་
བ་ཅན་གྱི་ཞིང་དུ་སྐྱེས་ནས་ཀྱང་། །འོད་དཔག་མེད་ཀྱི་སྲས་ཀྱི་མཆོག་གྱུར་ནས། །འགྲོ་ལ་ཕན་བདེ་
སྒྲུབ་པའི་རྒྱུ་རུ་བསྔོ། །དེ་ནས་མཎྜལ་རྒྱས་བསྡུས་ཅི་རིགས་ཕུལ་ནས། བཅོམ་ལྡན་འདས་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་ཏུ་མེད་པའི་ཞབས་ལ་ཕྱག་འཚལ་
ལོ༑ ༑མཆོད་དོ་སྐྱབས་སུ་མཆིའོ། །ཞེས་ཉེར་གཅིག་གམ་བདུན། གསུམ་གང་རུང་བརྗོད། དེ་ནས། མ་རིག་མུན་
པ་སེལ་བའི་ཉིན་མོར་བྱེད། །སྡུག་བསྔལ་ནད་ཀུན་འཇོམས་པའི་སྨན་པ་མཆོག །རྣམ་གྲོལ་གླིང་དུ་
འཁྲིད་པའི་དེད་དཔོན་ཆེ། །མགོན་པོ་འོད་དཔག་མེད་ལ་གསོལ་བ་འདེབས། །བདག་དང་མ་རྒན་
འགྲོ་བ་མ་ལུས་པ། །གནད་གཅོད་ངན་སོང་འཇིགས་པ་ལས་བསྒྲལ་ཏེ། །ཁྱོད་ཀྱི་ཐུགས་རྗེའི་འོད་
ཟེར་ལྕགས་ཀྱུ་ཡིས། །ཞིང་མཆོག་བདེ་བ་ཅན་དུ་དྲང་དུ་གསོལ། །ཞེས་དང་། རྒྱས་པར་ན། དུས་གསུམ་
བདེ་གཤེགས་ཆོས་དང་ཚོགས་བཅས་ལ། །ཞེས་པ་ནས། སྐུ་གསུམ་མྱུར་དུ་ཐོབ་པར་བྱིན་གྱིས་རློབས། །
ཞེས་པའི་བར་བརྗོད་པས། རྒྱལ་བ་འོད་དཔག་མེད་ཀྱི་སྐུ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས་རང་
གཞན་གྱི་ལུས་གང་སྡིག་སྒྲིབ་ནད་གདོན་ཐམས་ཅད་སངས་ཀྱིས་དག་ནས་ལུས་ཤེལ་སྒོང་གཡའ་དག་པ་ལྟ་བུར་གྱུར་པར་
བསམས། དེ་ལྟར་རང་གི་ལུས་དྲང་པོར་བསྲངས་པའི་ཅུང་ཟད་སྒལ་ཚིགས་ལ་ཉེ་བར། རྩ་དབུ་མ་ཕྱི་སྔོ་ལ་ནང་དམར་བ་ཕྲ་
སྦོམ་མདའ་སྨྱུག་ཙམ། མར་སྣེ་ལྟེ་འོག་སོར་བཞི་ཙམ་ལ། ཡར་སྣེ་སྤྱི་གཙུག་གི་ཚངས་བུག་ཏུ་ཐལ་གྱིས་ཟུག་པ། རིམ་གྱིས་
སྟོད་སྦོམ་ལ་སྨད་ཕྲ་བའི་སྙིང་ཁའི་ཐད་ཙམ་ན་སྨྱུག་ཚིགས་ལྟ་བུའི་སྟེང་དུ་རང་གི་སེམས་ཀྱི་ངོ་བོ་ཐིག་ལེ་དཀར་ལ་དམར་བ་
འོད་འཚེར་ཞིང་འཕར་ལ་ཁད་འཕུར་ལ་ཁད་པ་ཞིག་གསལ་བཏབ། རང་སེམས་ཐིག་ལེར་གསལ་བ་དེས་ལས་ཉོན་གྱིས་
འཁོར་བར་སྐྱེས་ཕྱིན་སྡུག་བསྔལ་གསུམ་པོ་གང་རུང་ལས་མ་འདས་ཤིང་། འཁོར་བའི་ཕུན་ཚོགས་གཉེན་འཁོར་ལུས་ལོངས་
སྤྱོད་གནས་གང་ལ་ཡང་ཡིད་བརྟན་མེད་ཚུལ་བསམས་ནས་ཆགས་ཞེན་ཐམས་ཅད་སྤངས་ཏེ། བདེ་བ་ཅན་དུ་སྐྱེས་ན་ལས་
ཉོན་གྱིས་དབང་མེད་དུ་སྐྱེ་འཆི་མི་དགོས་ཤིང་ལོག་པར་མི་ལྟུང་བར་ངེས་པས་ད་ལྟ་ཉིད་དུ་མགོན་པོ་འོད་དཔག་མེད་ཀྱི་
ཐུགས་ཀར་འཕོ་སྙམ་པས། བསླུ་མེད་དཀོན་མཆོག་གསུམ་གྱི་ངོ་བོ་ཉིད། །ངན་སོང་འཇིགས་ལས་སྒྲོལ་
བའི་དཔའ་བོ་སྟེ། །དག་པའི་ཞིང་དུ་འཁྲིད་པའི་དེད་དཔོན་མཆོག །མགོན་པོ་འོད་དཔག་མེད་ལ་
- 459 -



ན །
#* *
( ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གསོལ་བ་འདེབས། །གནད་གཅོད་གཤིན་རྗེའི་འཇིགས་ལས་བསྐྱབ་ཏུ་གསོལ། །འཇིགས་རུང་བར་
དོའི་འཕྲང་ལས་བསྒྲལ་དུ་གསོལ། །བཟོད་དཀའ་ངན་འགྲོའི་གཡང་ལས་དྲང་དུ་གསོལ། །ཞིང་
མཆོག་བདེ་བ་ཅན་དུ་འཁྲིད་དུ་གསོལ། །རེ་ས་གཞན་ན་མེད་དོ་ཐུགས་རྗེས་དྲོངས། །ཞེས་རྩེ་གཅིག་ཏུ་
གསོལ་བ་བཏབ་པས་འོད་དཔག་མེད་ཀྱི་ཐུགས་ཀ་ནས་འོད་ཟེར་དམར་པོ་ལྕགས་ཀྱུ་ལྟ་བུ་འཕྲོས་པ་སྙིང་ཁའི་རང་སེམས་
ཐིག་ལེར་གསལ་བ་ལ་བཏབ་ཅིང་། རང་གི་འོག་རླུང་དྲག་ཏུ་ཡར་དྲངས་ངག་ནས་ཧིག་ཅེས་བརྗོད་པས་འོག་རླུང་གཞུ་རྒྱུད་
ལྟ་བུས་རང་སེམས་ཐིག་ལེ་མདའ་ལྟ་བུ་དེ་ཡར་ཕུལ་བ་དང་འོད་ཀྱིས་དྲངས་པས་བླ་མ་འོད་དཔག་མེད་ཀྱི་ཐུགས་ཀར་མདའ་
འཕངས་པ་བཞིན་དུ་སོང་། བླ་མའི་ཐུགས་དང་རང་སེམས་དབྱེར་མེད་དུ་མོས་ལ་ཅུང་ཟད་མཉམ་པར་བཞག །ཀ་ཟེར་བ་
དང་མཉམ་དུ་རང་སེམས་ཐིག་ལེ་སྔར་ལྟར་སྙིང་ཁར་ཕབ། ཐུན་གྱི་སྟོད་ལ་དེ་འདྲ་བ་ཚར་གསུམ་བྱས་རྗེས། སླར་ཡང་ ཧིག་
ཅེས་བརྗོད་ནས་རྣམ་ཤེས་སྤྱི་བོ་ནས་མི་འདོན་པར་ཚངས་བུག་གི་སྒོར་རེག་ཙམ་བྱས། ཀ་ཟེར་ནས་སྔར་གྱི་གནས་སུ་ཕབ།
དེ་འདྲ་བ་གྲངས་ཉེར་གཅིག་གམ་ཉེར་གཅིག་པ་ཚན་པ་གསུམ་ཙམ་ཐུན་རེ་ལ་སྦྱངས་ནས། ཐུན་མཐར་བླ་མའི་ཐུགས་ཀའི་
འོད་མར་ཆད་ནས་རྩ་དབུ་མ་ཁོང་སྟོང་མེད་པར་གང་བར་བསམ་ཞིང་། བླ་མ་ཚེ་དཔག་མེད་དུ་བསྒྱུར་ལ་ཚེ་གཟུངས་ཅི་ནུས་
འདྲེན། རྒྱལ་བའི་དཀྱིལ་འཁོར་བཟང་ཞིང་དགའ་བ་དེར། །ཞེས་སོགས་སྨོན་ལམ་དག་པས་མཚམས་སྦྱོར་བྱ།
དེ་ལྟར་སྦྱངས་པས་སྤྱི་གཙུག་སྐྲངས་པ་ཟ་བ་འཕྲིག་པ་ཆུ་སེར་ཟགས་པ་སོགས་རྟགས་བྱུང་ནས་མ་བརྗེད་ཙམ་བྱ། ལས་ལ་
སྦྱར་ཚེ་རང་གི་སྤྱི་བོ་དང་རང་ལུས་དབུས་དང་རང་སེམས་ཞེས་པ་རྣམས་དམིགས་ཡུལ་སྤྱི་བོ་ལུས་དབུས་
དམིགས་ཡུལ་སེམས་ཉིད་སོགས་འདོན་པ་བསྒྱུར་ལ། བླ་མའི་ཐུགས་ཀར་འཕངས། ཕཊ་དྲག་པོ་ཞིག་བརྗོད་པས་
འོད་དཔག་མེད་ནུབ་ཕྱོགས་བདེ་བ་ཅན་གྱི་ཞིང་གི་གཙོ་བོ་ལ་ཐིམ། དེའི་ཐུགས་ཀ་ནས་སླར་ཡང་རང་སེམས་སམ་གཤིན་པོའི་
སེམས་རྒྱངས་ཀྱིས་ཐོན་ནས། ཞིང་དེར་རིན་པོ་ཆེའི་རང་བཞིན་གྱི་པདྨའི་སྦུབས་སུ་རྫུས་ཏེ་སྐྱེས་ནས་འོད་དཔག་མེད་ཀྱི་སྐུའི་
འོད་ཟེར་གྱིས་པདྨའི་ཁ་ཕྱེ་བས། བྱང་ཆུབ་སེམས་དཔའ་བློ་གྲོས་ཕུན་སུམ་ཚོགས་པ་དང་ལྡན་པར་གྱུར་པས་འོད་དཔག་མེད་
དང་ཉེ་བའི་སྲས་བརྒྱད་ཀྱི་ཞལ་མཐོང་གདམས་ངག་མཐའ་ཡས་པ་ཐོབ་ནས། མ་དག་པའི་ཞིང་མུ་མེད་པར་སྤྲུལ་པས་འགྲོ་
བའི་དོན་བྱེད་པར་གྱུར་པར་བསམས་ལ། བཟང་སྤྱོད་དང་ཞིང་མཆོག་སྒོ་འབྱེད་སོགས་སྨོན་ལམ་རྣམ་པར་དག་པ་བྱའོ། །
ཚུལ་འདི་སྡིག་ཅན་བཙན་ཐབས་འཚང་རྒྱའི་ཐབས། །མ་བསྒོམས་འཚང་རྒྱ་འཕོ་བའི་མན་ངག་
ཅེས༑ ༑བླ་མེད་རྒྱུད་སྡེའི་སྙིང་པོ་བསྡུས་པ་ཡིན། །ཟབ་ཆོས་དཔའ་བོ་གཡུལ་འཇུག་ཅེས་གྲགས་པའི། །
ཉམས་ལེན་བླ་མའི་མན་ངག་གིས་བརྒྱན་པ། །འདི་ལྟར་དགོས་ཞེས་དཔལ་འཁོར་བདེ་ཆེན་གྱི། །མཁན་
ཆེན་འཇམ་དཔལ་དབྱངས་ལྟར་བློ་གྲོས་ཀྱིས། །གསུང་རབ་རྒྱ་མཚོའི་ཁྱོན་ལ་དབང་བསྒྱུར་བ། །དེ་
-460 -



( ༄༅། །མ་ཎི་བུམ་སྒྲུབ་དང་དེའི་ཟུར་རྒྱན་སོགས་ཉེར་མཁོའི་རིགས། །།གེ༽
ཡི་གསུང་གིས་བསྐུལ་ནས་རི་ཁྲོད་པ། །བྱམས་པའི་མིང་ཅན་ཞིག་གིས་བྲིས་པ་ལ། །ནོངས་པ་ཅི་
མཆིས་དམ་པ་རྣམས་ལ་བཤགས། །དགེ་བས་འགྲོ་ཀུན་སངས་རྒྱས་ཐོབ་གྱུར་ཅིག ། །
ཅེས་པ་འདི་ནི་རྗེ་སྒྲུབ་ཁང་པ་དགེ་ལེགས་མཚན་ཅན་དང་མཁར་རྡོ་མཁན་ཆེན་བཟོད་པ་རྒྱ་མཚོའི་ཞབས་དྲུང་ནས་
འདིའི་ཁྲིད་ལན་མང་དུ་ཐོས་པ་ངག་དབང་བྱམས་པས་ཕུར་བུ་ལྕོག་ཏུ་བྲིས་པ་དགེ་ལེགས་འཕེལ། །བཀྲིས།། །།
༈ བསྙེན་གནས་བསྲུང་བར་འདོད་པས། དང་པོར་གང་ཟག་གཞན་གྱི་དྲུང་དུ་ངེས་པར་ལེན་དགོས་ལ། དེ་ཡང་ཟླ་བ་བྱུང་
ངོ་ཅོག་གི་ཉ་སྟོང་བརྒྱད་གསུམ་བྱུང་ཚད་ལ་བསྲུང་ན། དང་པོར་བླ་མ་ལྟ་བུའི་མདུན་དུ་ལེན་པའི་ཚེ། ཐོག་མར་སློབ་དཔོན་
དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་བཟུང་སྟེ་ཇི་སྲིད་འཚོའི་བར་དུ་རྐང་
གཉིས་རྣམས་ཀྱི་མཆོག །ཅེས་སོགས་དང་། བདག་མིང་འདི་ཞེས་བགྱི་བ་ཇི་སྲིད་འཚོའི་བར་དུ་ཟླ་བ་
བྱུང་ངོ་ཅོག་གི་ཉ་སྟོང་བརྒྱད་གསུམ་ལ་བསྙེན་གནས་ཡན་ལག་བརྒྱད་པར་སློབ་དཔོན་གྱིས་གཟུང་དུ་
གསོལ། ལན་གསུམ་སྔོན་དུ་བཏང་། དེ་ནས་སླར་ཡང་ཆོ་གའི་ཚིག་ལ་བདག་དུས་འདི་ནས་བཟུང་སྟེ། སང་ཉི་མ་
མ་ཤར་བར་བསྙེན་གནས་ཡན་ལག་བརྒྱད་པར་སློབ་དཔོན་གྱིས་གཟུང་དུ་གསོལ། ལན་གསུམ་དང་།
ཇི་ལྟར་འཕགས་པ་དགྲ་བཅོམ་པ་དེ་དག་གིས་ཞེས་བསླབ་པ་སློབ་པར་དམ་བཅས་ནས་བསྲུང་བར་བྱ་ལ། དེ་ནས་
ཉ་སྟོང་བརྒྱད་གསུམ་ནམ་བྱུང་གི་ཚེ་ཞོག་སྔ་བར་རྟེན་གྱི་དྲུང་དུ་ལེན་ལ། ཟླ་བ་བྱུང་ངོ་ཅོག་གི་ཉ་སྟོང་བརྒྱད་གསུམ་གང་རུང་
ངམ༑ ཆོ་འཕྲུལ་ཟླ་བའི་ཉ་སྟོང་བརྒྱད་གསུམ་ཙམ་བསྲུངས་ན་ཆོག །ཟླ་བ་བྱུང་ངོ་ཅོག་གི་ཉ་སྟོང་བརྒྱད་གསུམ་
གང་རུང་ཞེས་དང་། ཆོ་འཕྲུལ་ཟླ་བའི་ཉ་སྟོང་བརྒྱད་གསུམ་ལ་ཞེས་བསྒྱུར་ནས། དང་པོར་སྡེབས་གཅིག་ལ་
བླངས་ནས། དེ་རྗེས་ཉ་སྟོང་བརྒྱད་གསུམ་གང་ཡིན་ལ་སོ་སོར་ལེན་དགོས་ཤིང་། དང་པོར་སྡེབས་སུ་ལེན་པ་ནི་རྗེས་སུ་རྟེན་
གྱི་དྲུང་དུ་ཡང་བླངས་ན་སྐྱེ་བའི་ཆེད་དུ་ཡིན་ལ། སོ་སོར་ལེན་དགོས་པ་ནི་སྡོམ་པ་ཉིན་ཞག་གཅིག་གི་མཐའ་ཅན་ཡིན་པའི་
ཕྱིར་རོ། །དེ་ལྟར་ཤེས་པར་བྱས་ནས་ཞག་སོ་སོ་ལ་སྡོམ་པ་ལེན་ཚུལ་ནི་སྤྱི་ལྟར་རོ།། །།
༈ ཨོཾ་སྭསྟི། ངག་ལ་དབང་འབྱོར་རྒྱལ་དང་དེ་སྲས་ཀྱི། །རླབས་ཆེན་སྤྱོད་མཆོག་དང་མཚུངས་
བྱམས་ཐུགས་ཀྱིས། །འགྲོ་ཀུན་གཏན་བདེའི་སར་འགོད་སྐྱབས་ཀྱི་ཕུལ། །བཤེས་གཉེན་དམ་པའི་
ཞབས་ལ་གུས་ཕྱག་འཚལ། །མགོན་པོ་ཁྱོད་ཀྱིས་ཇི་ལྟར་བསྒོ་བའི་བཀའ། །བརྩོན་པས་སྒྲུབ་དང་
གུས་པས་སྲིད་ཞུ་སོགས། །རྣམ་དཀར་ལས་ཐབས་དངོས་བཤམས་ཡིད་སྤྲུལ་གྱིས། །སྒྲིབ་བྲལ་
གསང་གསུམ་དགྱེས་པའི་མཆོད་པ་འབུལ། །ཐོག་མ་མེད་ནས་མ་རིག་ཏིལ་མར་གྱིས། །ཡོངས་སུ་
སྦགས་པའི་རང་རྒྱུད་རས་བལ་གོས། །ཉེས་གསུམ་དྲི་མས་ནོངས་གྱུར་ཅི་མཆིས་པ། །མགོན་ཁྱོད་
- 46-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཐུགས་རྗེའི་ཆབ་ཀྱིས་ཡོངས་བྱང་མཛོད། །གང་གསུང་འཁྲུལ་མེད་སྣང་བའི་ཆ་རེས་ཀྱང་། །མ་རྟོགས་
ལོག་རྟོག་རྨོངས་མུན་རབ་བཅིལ་ནས། །ལུང་རྟོགས་བསྟན་པའི་ཆུ་སྐྱེས་ཕྱོགས་ཀུན་ཏུ། །རྒྱས་པར་
མཛད་པའི་ཚུལ་ལ་རྗེས་ཡི་རངས། །སྙིགས་མའི་སྐྱོན་བརྒྱ་གསོས་ཀའི་ཚ་གདུང་གིས། །འགྲོ་འདིའི་
གཏན་བདེའི་མྱུ་གུ་སྐེམས་པའི་དུས། །འཇམ་མགོན་བླ་མའི་དགོངས་བཅུད་ལེགས་བཤད་ཀྱི། །ཟབ་
རྒྱས་དམ་ཆོས་ཆར་ཆེན་དབབ་ཏུ་གསོལ། །སྡུག་བསྔལ་ཆུ་མཚོ་འཁྲུག་ལས་ཐར་འདོད་རྣམས། །ལུང་
རིག་བ་དན་དཀར་པོས་ཉེར་མཛེས་པའི། །ཁྱོད་གསུང་གྲུ་བོ་ཆེ་འདི་རྟེན་མཐོང་ནས། གུས་པས་པར་
དུ་བསྐྲུན་པའི་དགེ་བ་འདིས། །བདག་སོགས་མཁའ་མཉམ་འགྲོ་ཀུན་རྣམ་མཁྱེན་གྱི། །གོ་འཕང་
མངོན་དུ་མ་གྱུར་དེ་སྲིད་དུ། །སྐྱབས་མགོན་དགེ་བའི་བཤེས་ཀྱིས་དགྱེས་བཞིན་དུ། །སྐྱེ་ཞིང་སྐྱེ་བར་
འབྲལ་མེད་རྗེས་འཛིན་ཤོག །
ཅེས་སྐྱབས་མགོན་དམ་པ་ངག་དབང་བྱམས་པའི་ཞལ་སྔ་ནས་ཀྱི་གསུང་སྔོན་ཆད་ཡི་གེར་འཁོད་པ་རྣམས་སྐལ་ལྡན་
གྱི་གདུལ་བྱ་རྣམས་ལ་ཕན་ཆེད་མགོན་དེའི་ཞབས་པད་གུས་པས་སྤྱི་བོར་མཆོད་པ་དགའ་བཞི་གུང་གིས་བྱ་ཡུལ་བྱམས་པ་
ཆོས་གླིང་གཞིས་ཀར་པར་དུ་བསྒྲུབས་པའོ། །མངྒལཾ།། །།
- 462 -



» ༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་བསྡུས་པ་སོགས། ། ངོ༽
༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་
འབྱོར་ཤིན་ཏུ་བསྡུས་པ་སོགས་
བཞུགས་སོ། །
༈ ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ཞབས་ལ་གུས་པས་ཕྱག་འཚལ་ལོ། །འདིར་རྒྱལ་བ་ཙོང་ཁ་པ་
དང༑ དྲིན་ཆེན་རྩ་བའི་བླ་མ་དབྱེར་མེད་དུ་མོས་ཏེ་གསོལ་བ་འདེབས་ཚུལ་གོང་ས་ལྔ་པ་ཆེན་པོས་མཛད་པའི་དམིགས་བརྩེ་
མའི་ཊིཀྐའི་ནང་ནས་འབྱུང་བའི་རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་ཉམས་སུ་ལེན་ཚུལ་ཤིན་ཏུ་བསྡུས་པ་ནི། ཐོག་
མར་འཁོར་བ་དང་ངན་སོང་གི་སྡུག་བསྔལ་ལ་འཇིགས་ཏེ་དེ་ལས་བསྐྱབ་པའི་ཕྱིར། བླ་མ་ལ་སྐྱབས་སུ་མཆིའོ། །སངས་
རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །དགེ་འདུན་ལ་སྐྱབས་སུ་མཆིའོ། །སངས་
རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་
སྦྱིན་སོགས་བགྱིས་པ་འདི་དག་གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །སེམས་ཅན་
ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག །སྡུག་བསྔལ་དང་སྡུག་བསྔལ་གྱི་རྒྱུ་དང་
བྲལ་བར་གྱུར་ཅིག །སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག །ཉེ་རིང་ཆགས་སྡང་
གཉིས་དང་བྲལ་བའི་བཏང་སྙོམས་ལ་གནས་པར་གྱུར་ཅིག །དེ་རྣམས་ཚར་གསུམ་རེ་བརྗོད་ནས། རང་གི་སྤྱི་
བོའམ། མདུན་གྱི་ནམ་མཁར་སྒོམ་པ་གང་བདེ་བྱས་ཆོག་པས། རང་གི་སྤྱི་བོར་སེང་གེས་བཏེགས་པའི་རིན་པོ་
ཆེའི་ཁྲིའི་སྟེང་དུ་པདྨ་དང་ཟླ་བའི་གདན་ལ། ངོ་བོ་རང་གི་རྩ་བའི་བླ་མ་ཡིན་པ་ལ་རྣམ་པ་ཆོས་ཀྱི་རྒྱལ་
པོ་ཙོང་ཁ་པ་སྐུ་མདོག་དཀར་ལ་དམར་བའི་མདངས་ཆགས་པ། འཛུམ་ཞིང་དགྱེས་པའི་ཉམས་ཅན།།
ཕྱག་གཉིས་ཐུགས་ཀར་ཆོས་འཁོར་གྱི་ཕྱག་རྒྱས་ཨུཏྤ་ལའི་ཡུ་བ་འཛིན་པའི་འདབ་མ་སྙན་གྱི་ཐད་དུ་
ཁ་བྱེ་བའི་གཡས་ཀྱི་འདབ་སྟེང་ཤེས་རབ་ཀྱི་རལ་གྲི་དང་། གཡོན་གྱི་འདབ་སྟེང་བརྒྱད་སྟོང་པའི་
གླེགས་བམ་གྱིས་མཚན་པ་སྐུ་ལ་ཆོས་གོས་ངུར་སྨྲིག་མདོག་ཅན་གསུམ་དང་། དབུ་ལ་པཎ་ཞྭ་སྣེ་རིང་
གསོལ་བ། འཇའ་ཚོན་སྣ་ལྔའི་གུར་ཁྱིམ་གྱིས་བསྐོར་བའི་དབུས་ན་ཞབས་རྡོ་རྗེ་སྐྱིལ་ཀྲུང་གིས་
- 463 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཞུགས་པ། དེའི་སྤྱི་བོའི་དབུས་སུ་འཇམ་དབྱངས་དམར་སེར་གླེགས་བམ་དང་རལ་གྲི་འཛིན་པ།
མགྲིན་པའི་དབུས་སུ་སྤྱན་རས་གཟིགས་ཕྱག་བཞི་པ། ཕྱག་དང་པོ་གཉིས་ཐུགས་ཀར་ཐལ་མོ་སྦྱར་
ཞིང་༑ གཡས་འོག་མས་ཤེལ་ཕྲེང་། གཡོན་འོག་མས་པད་དཀར་འཛིན་པ། ཐུགས་ཀའི་དབུས་སུ་
ཕྱག་ན་རྡོ་རྗེ་གཡས་རྡོ་རྗེ་འཕྱར་ཞིང་། གཡོན་ཐུགས་ཀར་སྡིགས་མཛུབ་མཛད་པ་ཞབས་གཡས་
བསྐུམ་གཡོན་བརྐྱང་གིས་བཞུགས་པ། འཇམ་དབྱངས་ཀྱི་ཐུགས་ཀར་ཨོཾ་དཀར་པོ། སྤྱན་རས་
གཟིགས་ཀྱི་ཐུགས་ཀར་ཨཱདམར་པོ། ཕྱག་རྡོར་གྱི་ཐུགས་ཀར་ཧཱུཾ་སྔོན་པོ། དེ་གསུམ་ལས་འོད་ཟེར་
འཕྲོས། བླ་མ་ཡི་དམ་ཆོས་སྐྱོང་སྲུང་མ་མ་ལུས་པ་རིགས་གསུམ་མགོན་པོའི་རྣམ་པར་སྤྱན་དྲངས་ཏེ་
རྡོ་ཚན་ལ་ཁ་བ་བབས་པ་བཞིན་ཐིམ་པས་སྐྱབས་གནས་ཀུན་འདུས་ཀྱི་བདག་ཉིད་དུ་གྱུར། དེ་ནས་
རྒྱས་པར་ན་ཡན་ལག་བདུན་པ་དང༌། ཆུ་གཉིས་ཉེར་སྤྱོད་སོགས་མཆོད་པ་གང་རྒྱས་ཕུལ། མདོར་བསྡུ་ན། དམིགས་མེད་
བརྩེ་བའི་ཞེས་སོགས་གསོལ་འདེབས་ཕྱག་འཚལ་དུ་བསྒྱུར། མཆོད་ཚོགས་ཀུན་འབུལ་སྡིག་ལྟུང་མ་ལུས་
བཤགས། །དགེ་ལ་ཡི་རང་ཆོས་འཁོར་བསྐོར་དུ་གསོལ། །མྱ་ངན་མི་འདའ་སྲིད་མཐར་བརྟན་པར་
བཞུགས། །དུས་གསུམ་དགེ་བ་བྱང་ཆུབ་ཆེན་པོར་བསྔོ། །དེ་ནས་ཚེ་འདིའི་ནད་གདོན་ཞི་ཞིང་། མངའ་ཐང་
རིགས་བརྒྱུད་རྒྱས་པ་དང་། ཕྱི་མ་ངན་འགྲོར་མི་ལྷུང་ཞིང་། མྱུར་དུ་སངས་རྒྱས་ཐོབ་པ་རྗེ་བདག་ཉིད་ཆེན་པོ་ཁྱེད་རང་མཁྱེན་
སྙམ་པ་བྱས་ལ། ཕྱག་རྡོར་གྱི་ཐུགས་ཀའི་ཧཱཡིག་གི་མཐར་དམིགས་བརྩེ་མའི་སྔགས་ཕྲེང་ཡི་གེ་དབུ་
ཅན་གྱི་རྣམ་པ་ཁ་དོག་གསེར་ལྟ་བུ། དེ་ལས་འོད་ཟེར་འཕྲོས། སངས་རྒྱས་སྲས་བཅས་ཀྱི་བྱིན་
རླབས་དང་འཇིག་རྟེན་གྱི་ཕུན་ཚོགས་ཐམས་ཅད་འོད་ཟེར་དང་བདུད་རྩི་སེར་པོའི་རྣམ་པར་བསྡུས་
སྔགས་ཕྲེང་ལ་ཐིམ། དེ་ལས་འོད་ཟེར་དང་བདུད་རྩིའི་རྒྱུན་བབས་རང་གཞན་སེམས་ཅན་རྣམས་ཀྱི་
སྤྱི་བོ་ནས་ཞུགས། ལུས་ཀྱི་ནང་གང་ནད་གདོན་སྡིག་སྒྲིབ་ཐམས་ཅད་བྱང་ཞིང་དག །འཆད་རྩོད་
རྩོམ་གསུམ་གྱི་ཤེས་རབ་རྒྱས་ཏེ་ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར་པར་བསམས་ལ།
དམིགས་མེད་བརྩེ་བའི་གཏེར་ཆེན་སྤྱན་རས་གཟིགས། །དྲི་མེད་མཁྱེན་པའི་དབང་པོ་འཇམ་དཔལ་
དབྱངས། །གངས་ཅན་མཁས་པའི་གཙུག་རྒྱན་ཙོང་ཁ་པ། །བློ་བཟང་གྲགས་པའི་ཞབས་ལ་གསོལ་
བ་འདེབས། །ཞེས་བརྒྱ་སྟོང་སོགས་ཇི་ལྟར་ནུས་པ་བརྗོད་ཅིང་། རིགས་གསུམ་མགོན་པོ་སོ་སོ་ལ་གསོལ་བ་འདེབས་པར་
འདོད་ན། འཇམ་དབྱངས་ཀྱི་ཐུགས་ཀར་དྷིའི་མཐའ་བསྐོར་དུ། ཨོཾ་ཨ་ར་པ་ཙ་ན་དྷཱི༔ སྤྱན་རས་གཟིགས་ཀྱི་ཐུགས་ཀར་ཧཱིའི་
མཐའ་བསྐོར་དུ། ཨོཾ་མ་ཎི་པདྨེ་ཧཱུཾ། ཕྱག་རྡོར་གྱི་ཧཱུྃ་གི་མཐའ་སྐོར་དུ། ཨོཾ་བཛྲ་པཱ་ཎི་ཧཱུཾ། སྔགས་དེ་རྣམས་ལྷ་སོ་སོའི་ཁ་དོག་དང་
- 464-



H༡
༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་བསྡུས་པ་སོགས། །༼ཛ༽
མཐུན་པར་དམིགས་ནས་བཟླ། དེ་ལྟར་ཐུན་གཅིག་གམ། བཞིའམ་ད་ནང་ནས་དགོང་མོ་ཉལ་ཁ་བར་བླ་མ་མི་བསྡུ་བར་
འཇོག་པ་གང་བདེ་བྱས་ནས་བསྡུ་བའི་ཚེ་རྒྱས་ན་དབང་བཞི་བྱིན་རླབས་ཀྱི་ཚུལ་དུ་ལེན་པ་མན་ངག་ལྟར་དང་། འཁྱེར་བདེ་བ་
བྱེད་ན། དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྙིང་ཁར་པད་ཟླའི་སྟེང་བཞུགས་ལ། །བཀའ་
དྲིན་ཆེན་པོའི་སྒོ་ནས་རྗེས་བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ། །ཞེས་གསོལ་
བ་བཏབ་པས། རྗེ་རིན་པོ་ཆེ་རིགས་གསུམ་མགོན་པོ་དང་བཅས་པ་འོད་དུ་ཞུ་ནས་རང་ལ་ཐིམ་པས་
རང་གི་ལུས་ངག་ཡིད་གསུམ་དང་། དེའི་སྐུ་གསུང་ཐུགས་དབྱེར་མི་ཕྱེད་པར་བྱིན་གྱིས་བརླབས་པར་
གྱུར༔ ཚེ་རབས་ཀུན་ཏུ་རྒྱལ་བ་ཙོང་ཁ་པས། །ཐེག་མཆོག་བཤེས་གཉེན་དངོས་སུ་མཛད་པའི་
མཐུས། །རྒྱལ་བས་བསྔགས་པའི་ལམ་བཟང་དེ་ཉིད་ལས། །སྐད་ཅིག་ཙམ་ཡང་ལྡོག་པར་མ་གྱུར་
ཅིག ཅེས་སོགས་བསྔོ་སྨོན་ཅི་རིགས་བརྗོད་པར་བྱའོ། །
ཞེས་པ་འདི་ནི་སྦྱོང་མགར་བའི་བླ་མ། ཐའི་སངས་རྣམས་ལ་འདིའི་ཁྲིད་བཏང་སྐབས་ཚུལ་འདི་ཡི་གེར་འཁོད་པ་ཞིག་
དགོས་ཞེས་བསྐུལ་མ་བྱུང་བ་ལྟར་རྗེ་སྒྲུབ་ཁང་པའི་མན་ངག་བཞིན་ཕུར་བུ་ལྕོག་ཏུ་བྱམས་པས་བྲིས་པ་དགེ་ལེགས་འཕེལ།། །།
- 465 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༈ རྗེ་རིན་པོ་ཆེས་མཁས་གྲུབ་རིན་པོ་ཆེ་ལ་གདམས་པ་
ཆིག་བརྒྱུད་ཀྱི་ཚུལ་དུ་གནང་བའི་བླ་མའི་
རྣལ་འབྱོར་བཞུགས་སོ། །
༈ བླ་མ་དང་རྗེ་བཙུན་འཇམ་པའི་དབྱངས་དབྱེར་མི་ཕྱེད་པའི་ཞབས་ལ་གུས་པས་ཕྱག་འཚལ་
ལོ༑ ༑འདིར་རྗེ་བླ་མས་མཁས་གྲུབ་རིན་པོ་ཆེ་ལ་གདམས་པ་ཆིག་བརྒྱུད་ཀྱི་ཚུལ་དུ་གནང་བའི་བླ་མའི་རྣལ་འབྱོར་ཉམས་སུ་
ལེན་ཚུལ་ཤིན་ཏུ་བསྡུས་པ་ནི། ཐོག་མར་མཆོད་པ་ཇི་ལྟར་འདོད་པ་བཤམས། བདེ་བའི་སྟན་ལ་འཁོད་པའམ། འགྲོ་བཞིན་
པ་ཡིན་ཀྱང་རུང་། སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང་ནས། མཆོད་པ་རྣམས་བྱིན་གྱིས་
བརླབས་ཏེ།
མདུན་གྱི་ནམ་མཁར་སེང་ཁྲི་པད་ཟླའི་གདན་ལ་ངོ་བོ་རང་གི་དྲིན་ཅན་རྩ་བའི་བླ་མ་དང་། རྒྱལ་
བ་ཙོང་ཁ་པ་དབྱེར་མེད་ཡིན་པ་ལ། རྣམ་པ་རྗེ་བཙུན་འཇམ་པའི་དབྱངས་སྐུ་མདོག་དམར་སེར་ཞལ་
གཅིག་ཕྱག་གཉིས་ཀྱི། གཡས་ཤེས་རབ་ཀྱི་རལ་གྲི་ནམ་མཁའ་ལ་འཕྱར་ཞིང་། གཡོན་མཐེབ་སྲིན་
གྱིས་ཨུཏཱ་ལའི་ཡུ་བ་ཐུགས་ཀར་འཛིན་པ་སྙན་གྱི་ཐད་དུ་ཁ་བྱེ་བའི་སྟེང་ན་བརྒྱད་སྟོང་པའི་གླེགས་
བམ་གྱིས་མཚན་པ། གཞོན་ནུ་བཅུ་དྲུག་ལོན་པའི་ན་ཚོད་ཅན། རལ་པའི་ཟུར་ཕུད་ལྔ་དང་ལྡན་པ་
རིན་པོ་ཆེའི་རྒྱན་དང་དར་སྣ་ཚོགས་ཀྱི་ན་བཟའ་ཅན་འོད་ཟེར་གྱི་ཕུང་པོའི་དབུས་ན་ཞབས་རྡོ་རྗེ་སྐྱིལ་
ཀྲུང་གིས་བཞུགས་པ། དེའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཧཱུྃ་ལས་འོད་ཟེར་འཕྲོས།
བླ་མ་ཡི་དམ་སངས་རྒྱས་བྱང་སེམས། ཉན་རང་ཆོས་སྲུང་ཐམས་ཅད་སྤྱན་དྲངས་ཏེ་ཐིམ་པས་སྐྱབས་
གནས་ཀུན་འདུས་ཀྱི་ངོ་བོར་གྱུར། གང་གིས་དྲིན་གྱིས་བདེ་ཆེན་གནས། །སྐད་ཅིག་གིས་ནི་ཐོབ་
འགྱུར་བ། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །ཨོཾ་གུ་རུ་བཛྲ་དྷ་ར་ས་པཱ་རི་
ཝཱ་ར་ཨརྒྱུ་པྲ་ཏིཙྪ་ཧཱུྃ་སྭཱཧཱ། ཞེས་སོགས་ཆུ་གཉིས་ཉེར་སྤྱོད། འདོད་ཡོན་ལྔ་སོགས་འབུལ་ཞིང་། ནང་མཆོད་ཀྱང་
འབུལ། མཎྜལ་ཡང་ཕུལ་ལ། རྒྱས་པར་ན་ས་གསུམ་མ་དང་དེ་ཙམ་མི་སྤྲོ་ན། འཇམ་དབྱངས་ཀྱི་ཐུགས་ཀར་ཟླ་བའི་
དབུས་སུ་དྷིཡིག་གི་མཐར་དམིགས་བརྩེ་མའི་སྔགས་ཕྲེང་སེར་པོས་བསྐོར་བ། དེ་ལས་འོད་ཟེར་
- 466 -



) ༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་བསྡུས་པ་སོགས། །༼ངེ༽ -
འཕྲོས་རྒྱལ་བ་སྲས་བཅས་ཀྱི་བྱིན་རླབས་དང་། ཕྱི་ནང་གི་པཎ་གྲུབ་རྣམས་ཀྱི་འཆད་རྩོད་རྩོམ་
གསུམ་གྱི་བློ་གྲོས་ཐམས་ཅད་བསྡུས་ཏེ་སྔགས་ཕྲེང་ལ་ཐིམ། དེ་ལས་བདུད་རྩིའི་རྒྱུན་བབས་པའི་
རྡུལ་ཕྲ་རབ་རྣམས་སྐུ་གཟུགས་ཡིག་འབྲུ་ཕྱག་མཚན་གྱི་རྣམ་པ་ཅན་རང་གཞན་གྱི་སྤྱི་གཙུག་ནས་
ཞུགས་སྡིག་སྒྲིབ་ནད་གདོན་ཐམས་ཅད་སྦྱངས། ཚེ་དང་བསོད་ནམས་རྒྱས། འཆད་རྩོད་རྩོམ་གསུམ་
གྱི་བློ་གྲོས་ཐོགས་པ་མེད་པར་གྱུར་པར་བསམ། ཨོཾ་ཨ་ར་པ་ཙ་ན་དྷི༔ ཞེས་པ་དང་། དམིགས་མེད་བརྩེ་
བའི་གཏེར་ཆེན་སྤྱན་རས་གཟིགས། །དྲི་མེད་མཁྱེན་པའི་དབང་པོ་འཇམ་དཔལ་དབྱངས། །གངས་
ཅན་མཁས་པའི་གཙུག་རྒྱན་ཙོང་ཁ་པ། །བློ་བཟང་གྲགས་པའི་ཞབས་ལ་གསོལ་བ་འདེབས། །ཞེས་
པ་གང་མང་བཟླ་ཞིང་། དེ་ཡང་ཐུན་བཞིའམ་ཉིན་རེ་བཞིན་ཐུན་གཅིག་གང་བྱས་ཀྱང་མཇུག་ཏུ་རྒྱས་པར་ན། དཔལ་ལྡན་
རྩ་བའི་བླ་མ་རིན་པོ་ཆེ། །ཞེས་སོགས་ལན་གསུམ་བརྗོད་ནས་རྗེ་རིན་པོ་ཆེའི་གནས་གསུམ་གྱི་ཡིག་འབྲུ་ལས་བདུད་རྩི་
དཀར་དམར་མཐིང་གསུམ་བྱུང་ནས། སྒོ་གསུམ་སོ་སོ་བ་དང༌། ཐུན་མོང་གི་སྒྲིབ་པ་སྦྱངས་ནས་དབང་བཞི་བྱིན་རླབས་ཀྱི་
ཚུལ་དུ་ལེན་ཞིང་། རང་གི་ལུས་ཀྱི་རྩ་དབུ་མ་དང༌། སྙིང་པདྨ་འདབ་བརྒྱད་གསལ་བཏབ་ལ། བླ་མ་སྤྱི་བོར་བྱོན་པ་ཇེ་ཆུང་དུ་
སོང་ནས་སྙིང་དབུས་སུ་བཞུགས་པར་མོས། ཐུན་རྗེས་མ་རྣམས་ཀྱི་བླ་མ་སྔ་མ་དེ་ཉིད་ལ་ཐིམ་པར་མོས་པ་བྱེད་པ་ཡིན་ལ།
མདོར་བསྡུ་ན། དབང་བཞི་བྱིན་རླབས་ཀྱི་ཚུལ་དུ་ལེན་པ་དང༌། བླ་མ་སྙིང་དབུས་སུ་སྤྱན་འདྲེན་པ་བཞག་ནས། དཔལ་
ལྡན་རྩ་བའི་བླ་མ་རིན་པོ་ཆེ། །བདག་གི་སྤྱི་བོར་པད་ཟླའི་སྟེང་བཞུགས་ལ། །བཀའ་དྲིན་ཆེན་པོའི་སྒོ་
ནས་རྗེས་བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ། །ཞེས་གསོལ་བ་བཏབ་པས། མདུན་
གྱི་བླ་མ་འཇམ་པའི་དབྱངས་མེ་ལོང་ལ་ཧ་བཏབ་པ་བཞིན་འོད་དུ་ཞུ་བ་སྐར་མདའ་འཕངས་པ་བཞིན་དུ་རང་གི་སྨིན་མཚམས་
ནས་ཐིམ་པས། རྗེ་རིན་པོ་ཆེའི་སྐུ་གསུང་ཐུགས་ཀྱི་བྱིན་རླབས་ཞུགས། བྱང་ཆེན་བར་དུ་རྗེས་སུ་བཟུང་བའི་མོས་པ་བྱས་ཏེ།
དཔལ་ལྡན་བླ་མ་ཁྱེད་སྐུ་ཅི་འདྲ་དང༌། །ཞེས་སོགས་དང་། ཚེ་རབས་ཀུན་ཏུ་རྒྱལ་བ་ཙོང་ཁ་པས། །ཞེས་
སོགས་བསྔོ་སྨོན་ཅི་རིགས་བྱའོ། ། །
ཞེས་པ་འདི་ནི་སྦྱོང་མགར་བླ་མ་མཁས་ཤིང་བཙུན་པ་དགེ་ལེགས་ཆོས་འཕེལ་གྱིས་བསྐུལ་བ་ལྟར་ཕུར་བུ་ལྕོག་ཏུ་
བྱམས་པས་བྲིས་པ་དགེ་ལེགས་འཕེལ། །
- 467 -



(༤) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༈ གཙུག་ཏོར་རྣམ་པར་རྒྱལ་མའི་ལྷ་ཚོགས་དང་བླ་མ་དབྱེར་མེད་
ལ་གསོལ་བ་འདེབས་ཚུལ་བྱིན་རླབས་
ཆར་རྒྱུན་བཞུགས་སོ། །
༈ ན་མོ་ཨུཏྟཱི་ཥ་བི་ཛ་ཡ། མདུན་གྱི་ནམ་མཁར་ཆུ་སྐྱེས་ཟླ་བའི་སྟེང་། །འཆི་མེད་མཆོག་སྩོལ་རྩ་བའི་
བླ་མ་དང་། །དབྱེར་མེད་རྣམ་པར་རྒྱལ་མ་སྐུ་མདོག་དཀར། །དཀར་སེར་སྔོ་བའི་ཞལ་གསུམ་ཕྱག་
བརྒྱད་མ། །གཡས་པའི་ཕྱག་བཞི་སྣ་ཚོགས་རྡོ་རྗེ་དང་། །འོད་དཔག་མེད་དང་མདའ་དང་མཆོག་སྦྱིན་
མཛད། །གཡོན་པའི་ཕྱག་བཞི་ཞགས་པ་སྐྱབས་སྦྱིན་དང༌། །གཞུ་དང་མཉམ་བཞག་སྟེང་ན་ཚེ་བུམ་
བསྣམས། །སྐྱིལ་ཀྲུང་གིས་བཞུགས་རིན་ཆེན་རྒྱན་གྱིས་མཛེས། །གཡས་གཡོན་གཉིས་སུ་སྤྱན་རས་
གཟིགས་དབང་དང༌། །གསང་བའི་བདག་པོ་ཐལ་སྦྱར་རྔ་ཡབ་འཛིན། །མི་གཡོ་འདོད་རྒྱལ་དབྱུག་
སྔོན་སྟོབས་པོ་ཆེ། །རལ་གྲི་ལྕགས་ཀྱུ་དབྱུག་པ་རྡོ་རྗེ་གཡས། །གཡོན་པ་མ་རུངས་འདུལ་བའི་
སྡིགས་མཛུབ་ཅན། །སྟེང་ཕྱོགས་གནས་གཙང་ལྷ་ཡི་བུ་གཉིས་ནི། །རིན་ཆེན་བུམ་བཟང་བསྣམས་
ནས་སྐུ་ཁྲུས་གསོལ། །དྲན་པས་འཆི་མེད་མཆོག་སྦྱིན་དེ་རྣམས་ཀྱི། །གནས་གསུམ་རྡོ་རྗེ་གསུམ་གྱི་
ས་བོན་ལས། །འོད་འཕྲོས་བདེ་བ་ཅན་ནས་འཕགས་པའི་ཚོགས། །སྤྱན་དྲངས་དམ་ཚིག་པ་དང་
དབྱེར་མེད་གྱུར། །ཡིད་རབ་དང་བས་ཕྱག་འཚལ་མཆོད་པ་འབུལ། །ཉེས་ལྟུང་ཀུན་བཤགས་དགེ་
ལ་རྗེས་ཡི་རང་། །ཆོས་ཆར་འབེབས་ཤིང་སྲིད་མཐར་བཞུགས་སུ་གསོལ། །རང་དང་གཞན་གྱིས་
བགྱིས་དང་བགྱིད་འགྱུར་བའི། །དུས་གསུམ་དགེ་ཚོགས་བྱང་ཆུབ་ཆེན་པོར་བསྔོ། །སྐྱབས་གསུམ་
ཀུན་འདུས་བླ་མ་ལྷག་པའི་ལྷ། །རྣམ་པར་རྒྱལ་མ་རྒྱལ་སྲས་རྣམ་པ་གཉིས། །ཁྲོ་བོ་བཞི་དང་གནས་
གཙང་ལྷ་ཡི་བུ། །གསོལ་བ་འདེབས་སོ་འཆི་མེད་དངོས་གྲུབ་སྩོལ། །མི་དང་མི་མིན་གནོད་འཚེ་ཀུན་
ཞི་ཞིང་། །འདི་ཕྱིའི་ལེགས་ཚོགས་ཐམས་ཅད་རྒྱས་པ་དང་། །མཐུ་ལྡན་དཔུང་དང་མངའ་ཐང་དབང་
དུ་བསྡུས། །སྡང་དགྲ་གནོད་བྱེད་དྲག་པོས་ཚར་ཆོད་ཅིག །སྐབས་འདིར་གཟུངས་རིང་ཐུང་ཇི་ལྟར་རིགས་པ་
བཟླས་ནས། སླར་ཡང་། མཚན་ཙམ་ཐོས་དང་གཟུངས་སྔགས་བཟླས་ཙམ་གྱིས། །ངན་སོང་གནས་སུ་
- 468 -



ཕྱི ༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་བསྡུས་པ་སོགས། །༼ངེ༽
ནམ་ཡང་མི་སྐྱེ་ཞིང་། །འདི་ཕྱིའི་འདོད་དོན་མ་ལུས་འགྲུབ་བོ་ཞེས། །ཇི་སྐད་གསུངས་བཞིན་མྱུར་དུ་
འགྲུབ་པར་མཛོད། །ཚེ་འདིའི་སྣང་བ་ནུབ་པའི་དེ་མ་ཐག །བདེ་བ་ཅན་དུ་པདྨོ་ལས་སྐྱེས་ཏེ། །འོད་
དཔག་མེད་སོགས་རྒྱལ་བ་སྲས་བཅས་རྣམས། །བླ་མེད་མཆོད་སྤྲིན་རྒྱ་མཚོས་མཉེས་བྱེད་ཤོག །མ་
ལུས་འགྲོ་ལ་རྗེས་བརྩེའི་སྙིང་སྟོབས་ཀྱིས། །རིན་ཆེན་བྱང་ཆུབ་སེམས་ལ་དབང་འབྱོར་ནས། །རྒྱལ་
སྲས་སྤྱོད་པ་རྒྱ་མཚོ་མཐར་ཕྱིན་ཏེ། །སྟོབས་བཅུ་མངའ་བའི་གོ་འཕང་མྱུར་ཐོབ་ཤོག །དེ་ནས་མདུན་གྱི་
ཚོགས་ཞིང་རྣམས་རང་ཐིམ་པའམ། བདེ་བ་ཅན་དུ་གཤེགས་པར་བསམ་མོ། །
ཅེས་པ་འདི་ནི་ཁལ་ཁ་གཡས་རུའི་ཐོ་ཡོན་དད་བརྩོན་ཕུན་སུམ་ཚོགས་པ་བློ་བཟང་རིན་ཆེན་གྱིས་བསྐུལ་བའི་ངོར་
ངག་དབང་བྱམས་པས་བྲིས་པ་དགེ་ལེགས་འཕེལ། །མངྒལཾ།། །།
- 469 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༈ རང་གི་རྩ་བའི་བླ་མ་དང་རྒྱལ་བ་བྱམས་པ་དབྱེར་མེད་
བྱས་ནས་གསོལ་བ་འདེབས་ཚུལ་
བཞུགས་སོ། །
༈ ན་མོ་ཨཱརྱ་མེ་ཏྲ་ཡེ། འདིར་མདོ་རྒྱུད་མན་ངག་ཐམས་ཅད་ནས་རང་ལ་ལམ་ཕྱིན་ཅི་མ་ལོག་པར་སྟོན་པའི་བླ་མ་ལ་
སངས་རྒྱས་དངོས་ཀྱི་འདུ་ཤེས་བཞག་སྟེ་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་པ་ནི་སློབ་མའི་འདི་ཕྱིའི་ལེགས་
ཚོགས་ཀུན་གྱི་རྩ་བར་གསུངས་པ་ལ་ཡིད་ཆེས་རྙེད་ནས་མཆོད་པ་སོགས་ཡོ་བྱད་ཚོགས་པར་བྱས་ནས་སྟན་བདེ་བ་ལ་འཁོད་
ནས་སྐྱབས་འགྲོ་སེམས་བསྐྱེད་སྔོན་དུ་བཏང་སྟེ་འདི་ལྟར་བརྗོད་ཅིང་དོན་དྲན་པར་བྱའོ། །མདུན་གྱི་ནམ་མཁར་འཇའ་
ཚོན་གུར་ཁྱིམ་དབུས། །རིན་ཆེན་ཁྲི་དང་པད་ཉི་ཟླ་བའི་སྟེང་། །རྩ་བའི་བླ་མ་བཀའ་དྲིན་གསུམ་ལྡན་
དང༑ ༑དབྱེར་མེད་མ་ཕམ་རྒྱལ་བའི་དབང་པོ་ནི། །སྐུ་མདོག་གསེར་སྦྱངས་བཙོ་མའི་ལྷུན་པོ་ལ། །
མཚན་དཔེ་གསལ་རྫོགས་ལྷ་ཡི་རྒྱལ་པོའི་ཚུལ། །སྣ་ཚོགས་དར་དང་རིན་ཆེན་རྒྱན་གྱིས་སྤྲས། །ཞབས་
གཉིས་བཟང་པོའི་བཞུགས་སྟངས་ཀྱིས་བཞུགས་ཤིང་། །གང་ལ་གང་འདུལ་སྤྲུལ་པས་ཕྱོགས་ཀུན་
འགེངས། །ཕྱག་གཉིས་ཆོས་འཆད་ཀླུ་ཤིང་ཡལ་གའི་སྟེང་། །འཁོར་ལོ་རྩིབས་བརྒྱད་རིལ་བ་བརྒྱན་
དྲུག་བསྣམས། །བླང་དོར་གནས་ཀུན་གསལ་བའི་མཁྱེན་པ་དང་། །འགྲོ་ལ་རྗེས་ཆགས་བརྩེ་བས་
དགྱེས་བཞིན་བཞུགས། །གནས་གསུམ་རྡོ་རྗེ་གསུམ་གྱི་ས་བོན་གྱིས། །མཚན་པའི་ཧཱུཾ་ཡིག་འོད་ཟེར་
ལྕགས་ཀྱུ་ཡིས། །ཡིད་དགའ་ཆོས་འཛིན་གནས་ནས་བྱམས་པའི་གཏེར། །བརྒྱུད་པ་གསུམ་གྱི་བླ་མ་
ཡི་དམ་དང་། །སངས་རྒྱས་བྱང་སེམས་མཁའ་འགྲོ་ཆོས་སྐྱོང་རྣམས། །སྤྱན་དྲངས་དམ་ཚིག་པ་དང་
དབྱེར་མེད་དུ། །བདག་སོགས་བསོད་ནམས་ཞིང་དུ་བརྟན་པར་བཞུགས། །སྨྲ་བའི་ཟླ་བ་ངག་གི་
དབང་ཕྱུག་དཔལ། །བྱམས་པས་འགྲོ་ཀུན་བུ་ལྟར་གཅེས་འཛིན་པ། །སྐྱབས་གནས་ཀུན་འདུས་རྩ་
བའི་བླ་མ་ལ། །སྙིང་ནས་དད་ཅིང་གུས་པས་ཕྱག་འཚལ་ལོ། །ཆུ་གཉིས་ཉེར་སྤྱོད་རོལ་མོ་འདོད་ཡོན་
ལྔ༑ ༑རྒྱལ་སྲིད་སྣ་བདུན་བཀྲ་ཤིས་རྫས་རྟགས་སོགས། །ཕྱི་ནང་གསང་བའི་མཆོད་སྤྲིན་རྒྱ་མཚོས་
མཆོད། །སྒོ་གསུམ་ཉེས་ལྟུང་མ་ལུས་སོ་སོར་བཤགས། །བདེ་གཤེགས་སྲས་བཅས་འགྲོ་བ་མ་ལུས་
-470 -



ཇ
འ་བཞུགས་སུ་གསོ་ཉམཐོ་ངེས་ལེགས་པ་མ་རིག་མུན་སེལ་བa,
( ) ༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་བསྡུས་པ་སོགས། །༼ངོ༽
པའི༑ ༑བསོད་ནམས་ཕུང་པོ་ཀུན་ལ་རྗེས་ཡི་རང་། །འགྲོ་བ་ཀུན་གྱི་མ་རིག་མུན་སེལ་བའི། །ཟབ་
དང་རྒྱ་ཆེའི་འོད་སྟོང་སྤྲོ་བ་དང་། །མངོན་མཐོ་ངེས་ལེགས་པད་ཚལ་རྒྱས་པའི་ཕྱིར། །སྲིད་པ་ཇི་སྲིད་
བརྟན་པར་བཞུགས་སུ་གསོལ། །བདག་གིས་དུས་གསུམ་བགྱིས་དང་བགྱིད་འགྱུར་བའི། །རྣམ་
དཀར་ཀུན་དང་ལེགས་སྤྱད་ཅི་མཆིས་པ། །སྲིད་པའི་འབྱོར་དང་ཞི་མཐའ་ལས་ལྡོག་ནས། །བླ་མེད་
བྱང་ཆུབ་ཁོ་ནའི་རྒྱུར་གྱུར་ཅིག །སྤྲོ་ན་ཚངས་སྤྱོད་དང་། ཟབ་ཡངས་མ་གང་རུང་འདོན། དེ་ནས་བྱམས་པས་དམ་
བཅས་པའི་གཟུངས་དང་། དམིགས་བརྩེ་མ་དང༌། རྩ་བའི་བླ་མའི་གསོལ་འདེབས་གདུངས་ཤུགས་དྲག་པོས་བྱས་ཏེ། སླར་
ཡང་ཐུགས་རྒྱུད་བསྐུལ་བའི་གསོལ་འདེབས་འདི་ལྟར་བྱ་སྟེ། མ་འགྲོ་བ་ཀུན་ལ་རྗེས་བརྩེ་བ། །སྐྱབས་བླ་ན་
མེད་པ་མ་ཕམ་མགོན། །སྐུ་ངུར་སྨྲིག་ཟོལ་གྱི་ཟློས་གར་མཁན། །དྲིན་འཁོར་མེད་བླ་མར་སྙིང་ནས་
འདུད། །སྔར་གྲངས་མེད་རྒྱལ་བས་མ་ཐུལ་བའི། །བདག་དམུ་རྒོད་འདྲེན་མཛད་བླ་མ་ལ། །སྐྱོན་
ཅུང་ཟད་ཙམ་ཡང་མི་བསམ་པར། །ཡིད་དད་གུས་སྒོམ་པར་བྱིན་གྱིས་རློབས། །ཆོས་བླང་དོར་སྟོན་
མཁས་ཡོངས་འཛིན་དང་། །རྟེན་དལ་འབྱོར་མི་ལུས་འཛོམ་དུས་འདིར། །ཚེ་མི་རྟག་དྲན་པའི་ལོང་
མེད་ཀྱིས། །ལམ་མ་ནོར་སྒྲུབ་པར་བྱིན་གྱིས་རློབས། །གནས་ཁམས་གསུམ་འགྲོ་བ་གར་སྐྱེས་ཀྱང་། །
སེམས་ཉོན་མོངས་དབང་གིས་ལས་བསགས་ནས། །མཐའ་མི་མངོན་འཁོར་བར་འཁྱམ་ཚུལ་ལ། །
ཡིད་གཏིང་ནས་སྐྱོ་བར་བྱིན་གྱིས་རློབས། །སེམས་མནར་མེད་འཁོར་བ་རྒྱུ་བཅས་པར། །ཡིད་
འཇིགས་ཤིང་སྐྲག་པས་མཆོག་གསུམ་ལ། །སྙིང་རྩེ་གཅིག་སྐྱབས་སུ་འགྲོ་བ་དང་། །ལས་བླང་དོར་
མཁས་པར་བྱིན་གྱིས་རློབས། །དགྲ་ཡུན་རིང་སྟོབས་ལྡན་དུག་གསུམ་པོ། །ཆོས་བསླབ་གསུམ་
དཔུང་གིས་ཕམ་བྱས་ཏེ། །སེམས་ཞི་ཞིང་སྤྲོས་བྲལ་གོ་འཕང་དེ། །དུས་མྱུར་དུ་ཐོབ་པར་བྱིན་གྱིས་
རློབས། །ཚེ་ཐོག་མེད་དུས་ནས་ཕ་མ་དང༌། །གཉེན་མཛའ་བཤེས་གྱུར་ནས་ཕན་བཏགས་པའི། །མ་
ཉམ་ཐག་འགྲོ་བའི་དྲིན་དྲན་ནས། །གཞན་གཅེས་པར་འཛིན་པར་བྱིན་གྱིས་རློབས། །རང་བདེ་
འདོད་དུག་གིས་མྱོས་གྱུར་ཏེ། །གཞན་ཡལ་བར་དོར་ནས་བྱས་པའི་ལས། །གང་བྱས་ཚད་དོན་མེད་
སོང་མཐོང་ནས། །རང་གཅེས་འཛིན་འདོར་བར་བྱིན་གྱིས་རློབས། །ཕྱི་སྣོད་ཀྱི་འཇིག་རྟེན་མི་རྟག་
ཅིང་༑ ༑ནང་བཅུད་ཀྱི་སེམས་ཅན་རྟོག་བཏགས་ཙམ། །དེ་བདེན་པར་ཞེན་པའི་ཁོང་སྐྲན་འདི། །ད་
རྩད་ནས་དབྱུང་བར་བྱིན་གྱིས་རློབས། །ཁོང་སྔོན་བྱོན་རྒྱལ་དང་རྒྱལ་སྲས་རྣམས། །ལམ་གང་ནས་
བྱོན་པའི་མདོ་སྔགས་ཀྱི། །དོན་མ་ནོར་ལམ་བཟང་ཆ་ཚང་ལ། །དུས་ནམ་ཡང་སློབ་པར་བྱིན་གྱིས་
ཁ 471



,
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽ 1
རློབས། །ཕ་རྗེ་བཙུན་དྲིན་ཅན་བླ་མ་དང་། །སྐྱབས་དཀོན་མཆོག་གསུམ་གྱི་ཐུགས་རྗེ་ཡིས། །སེམས་
གདུལ་དཀའ་ངེས་འབྱུང་བྱང་སེམས་དང་། །མཐའ་གཉིས་སྤངས་ལྟ་བས་འདུལ་བར་ཤོག །ཆེས་
གསང་བའི་བླ་མེད་ཐེག་པ་ལ། །དབང་ཚུལ་བཞིན་ཐོབ་ནས་རིམ་གཉིས་ཀྱིས། །ཚེ་གཅིག་ལ་སངས་
རྒྱས་སར་བསྒྲོད་ནས། །མ་འགྲོ་ཀུན་འདྲེན་པའི་དཔལ་གྱུར་ཅིག །ཚེ་འདི་སྣང་འགགས་པའི་དེ་མ་
ཐག ༑རྗེ་རྒྱལ་ཚབ་དམ་པའི་མདུན་སྐྱེས་ཏེ། །ཆོས་ཟབ་རྒྱས་བདུད་རྩིར་ལོངས་སྤྱད་ནས། །ཕྱིར་མི་
ལྡོག་ལུང་བསྟན་ཐོབ་པར་ཤོག །དེ་ནས་བླ་མའི་གནས་གསུམ་གྱི་ཡིག་འབྲུ་ལས་འོད་ཟེར་དང་བདུད་རྩི་འབེབས་
སྦྱང་དབང་བཞི་བྱིན་རླབས་ཀྱི་ཚུལ་དུ་ལེན་པར་འདོད་ན་མན་ངག་ལྟར་བྱའོ། །དེ་ནས། དེ་ལྟར་གདུང་ཤུགས་དྲག་
པོས་གསོལ་བཏབ་པས། །བླ་མ་བྱམས་པའི་གཏེར་ཆེན་དགྱེས་བཞིན་དུ། །འོད་དུ་ཞུ་ནས་རང་ལ་
ཐིམ་གྱུར་ཏེ། །སྒོ་གསུམ་སྐུ་གསུང་ཐུགས་དང་དབྱེར་མེད་གྱུར། །དེ་ནས་བྱམས་སྨོན་སོགས་སྨོན་ལམ་ཅི་
རིགས་བརྗོད་པར་བྱའོ། །
ཞེས་པ་འདི་ཡང་ར་ཉག་སྤྲུལ་པའི་སྐུ་དང་། སེལ་དཀར་སྐུ་སྐྱེ་བློ་གྲོས་དང༌། སྔགས་རམས་པ་རྒྱ་མཚོ་ཤེས་རབ་སོགས་
དད་ལྡན་མང་པོས་བསྐུལ་བའི་ངོར་ཕུར་བུ་ལྕོག་གི་རི་ཁྲོད་པ་ངག་དབང་བྱམས་པས་བྲིས་པ་དགེ་ལེགས་འཕེལ།། །།
- 472 -



(
༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་བསྡུས་པ་སོགས། །༼ངེ༽
ཀa
༈ འཇམ་དབྱངས་ཆོས་སྐོར་གྱི་ནང་ཚན་འཇམ་
དབྱངས་དཔའ་བོ་གཅིག་པ་སྒྲུབ་
ཚུལ་བཞུགས་སོ། །
༈ རྟེན་འབྱུང་སྟོང་པའི་དོན་གཟིགས་མཁྱེན་རབ་དང༌། །འགྲོ་ཀུན་བུ་གཅིག་ལྟར་དགོངས་སྙིང་
རྗེའི་དཔལ། །སེམས་དཔའི་གཟི་བྱིན་རབ་འབར་ལྷག་པའི་ལྷ། །སྙིང་གི་པད་མོར་བཞུགས་ལ་
དངོས་གྲུབ་སྩོལ། །
དེ་ལ་འདིར་རྗེ་བཙུན་འཇམ་དཔལ་དབྱངས་ཀྱིས་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་ལ་དངོས་སུ་གནང་བའི་འཇམ་
དབྱངས་ཆོས་བསྐོར་གྱི་ནང་གི་འཇམ་དབྱངས་དཔའ་བོ་གཅིག་པ་སྒྲུབ་པར་འདོད་པས། དཀར་གཏོར་འདབ་མ་བཞི་པ།
མཆོད་པ་རྣམས་སྟ་གོན་བྱས་ཏེ། སྟན་ལ་འཁོད་ནས་སྐྱབས་འགྲོ་སེམས་བསྐྱེད་ཚད་མེད་བཞི་སྔོན་དུ་བཏང་། རང་ཐ་མལ་
དུ་གནས་པའི་སྙིང་སྒོ་ང་ལྟ་བུ་རྩེ་མོ་གྱེན་དུ་བསྟན་པའི་ནང་དུ་ཟླ་བ་ལ་གནས་པའི་དྷིདམར་སེར་ཚེག་
དྲག་དང་བཅས་པ་ལས། འོད་ཟེར་འཕྲོས། འཕགས་པ་མཆོད། སེམས་ཅན་གྱི་དོན་བྱས། ཚུར་
འདུས། རང་གི་ལུས་ལ་ཐིམ་པས་ཤ་རུས་རྡོས་བཅས་ཀྱི་ལུས་དང་སྙིང་སྒོ་ང་ལྟ་བུ་འོད་དུ་ཞུ། དྷིལ་
ཐིམ༑ དེ་ཡོངས་སུ་གྱུར་པ་ལས། རང་རྗེ་བཙུན་འཇམ་དབྱངས་དམར་སེར་ཞལ་གཅིག་ཕྱག་གཉིས་
ཀྱི་གཡས་རལ་གྲི། གཡོན་པས་ཨུཏྤ་ལའི་ཡུ་བ་ཐུགས་ཀར་མཐེབ་སྲིན་གྱིས་འཛིན་པ། སྙན་གྱི་ཐད་
ཀར་ཁ་བྱེ་བའི་སྟེང་ན་བརྒྱད་སྟོང་པའི་གླེགས་བམ་འཛིན་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་
པ༑ དར་དང་རིན་པོ་ཆེའི་རྒྱན་རྣམས་ཀྱིས་སྤྲས་པ། རལ་པའི་ཟུར་ཕུད་གཡོན་དུ་འཕྱང་བ། ཞི་བ་
འཛུམ་པའི་ཉམས་དང་ལྡན་པ་སྣང་ལ་རང་བཞིན་མེད་པ་མེ་ལོང་ནང་གི་གཟུགས་བརྙན་ལྟ་བུ་ཤིན་ཏུ་
གསལ་བར་གྱུར་པའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཧཱུྃ་ལས་འོད་འཕྲོས་རྗེ་བཙུན་
འཇམ་དབྱངས་ལ་རྒྱལ་བ་སྲས་བཅས་ཀྱིས་བསྐོར་བ་སྤྱན་དྲངས། ཨོཾ་ཨཱརྱ་མཉྫ་ཤི་ཨབྷཾ་ནས་ཤཔྟའི་
བར་གྱིས་མཆོད་ལ། ཇི་ལྟར་མགོན་པོ་ཁྱོད་ཀྱིས་ནི། །སྔོན་ཚེ་འགྲོ་ལ་དབང་བསྐུར་ལྟར། །དེ་བཞིན་
ཐུགས་རྗེས་བདག་ལ་ཡང་། །དབང་བསྐུར་དམ་པ་སྩལ་དུ་གསོལ། །ཞེས་ལན་གསུམ་གསོལ་བ་
- 473-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཏབ་པས། དེ་རྣམས་ཀྱིས་བདུད་རྩིས་གང་བའི་བུམ་པ་ཐོགས་ཏེ། ཇི་ལྟར་སྔོན་ཚེ་འགྲོ་རྣམས་ལ། །
དབང་བསྐུར་དམ་པ་མཛད་ཇི་བཞིན། །དེ་རིང་ཡེ་ཤེས་བདུད་རྩིའི་ཆུས། །བུ་ཁྱོད་ལ་ནི་དབང་བསྐུར་
རོ༑ །ཨོཾ་ཨཱརྱ་མཉྫ་ཤཱི་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཧཱུྃ། ཞེས་གསུང་ཞིང་དབང་བསྐུར་བས་
ལུས་ཐམས་ཅད་གང་། དྲི་མ་ཐམས་ཅད་དག །དབང་བཞི་ཐོབ། ཆུ་ལྷག་མ་ཡར་ལུད་པ་ལས། རྡོ་རྗེ་
སྔོན་པོ་རྩེ་ལྔ་པས་དབུ་བརྒྱན་ཅིང་། དབང་ལྷ་རྣམས་ཡེ་ཤེས་སེམས་དཔའི་ཚུལ་དུ་རང་ལ་ཐིམ་པར་
གྱུར༔ མཆོད་པ་ཨ་མྲྀ་ཏས་བསངས་བྱིན་གྱིས་བརླབས། ཨོཾ་ཨརྱ་མཉྫཤི་ཨབྷཾ་ཞེས་སོགས་ཀྱིས་མཆོད། རྒྱལ་བ་
ཀུན་གྱི་མཁྱེན་རབ་གཅིག་བསྡུས་པ། །དམར་སེར་སྐུ་ཡིས་ཡིད་འཕྲོག་ལྷག་པའི་ལྷ། །འགྲོ་བ་ཀུན་
གྱི་སྐྱབས་གཅིག་མཁྱེན་པའི་གཏེར། །གཏན་གྱི་སྐྱབས་གནས་ཁྱོད་ལ་མགོས་ཕྱག་འཚལ། །ཞེས་
བསྟོད། དེ་ནས། རང་གི་ཐུགས་ཀར་ཟླ་བ་ལ་གནས་པའི་དྷིདམར་སེར་རིང་ཆ་ཚེག་དྲག་དང་བཅས་པ་
ལ༑ ཨོཾ་ཨ་ར་པ་ཙ་ན། ཞེས་པའི་སྔགས་ཀྱིས་བསྐོར་བ་ལས་འོད་ཟེར་འཕྲོས། རྒྱལ་བ་སྲས་བཅས་
དང་། ཕྱི་ནང་གི་པཎ་གྲུབ་རྣམས་ཀྱི་འཆད་རྩོད་རྩོམ་གསུམ་གྱི་ཤེས་རབ་དང་མི་བརྗེད་པའི་གཟུངས་
ལ་སོགས་པ་ཕྱག་མཚན་དང་ས་བོན་གྱི་རྣམ་པར་སྤྱན་དྲངས། སྔགས་ཕྲེང་ལ་ཐིམ་པས་ཤེས་བྱ་
ཐམས་ཅད་ལ་བློ་གྲོས་ཀྱི་སྣང་བ་རྒྱས་པར་བསམས་ལ། བཟླས་པ་ཅི་རིགས་བྱས་པའི་མཐར་རང་གི་ལྕེའི་སྟེང་
དུ་དྷིདམར་སེར་མགོ་གྲེ་ཕུག་ཏུ་བསྟན་པ་ལས་དྷིཡིག་གི་ཚོགས་སྤྲོས་ཏེ་ལུས་ཀྱི་ནང་ཐམས་ཅད་
གང་བར་བསམས་ལ། དབུགས་ཐེངས་གཅིག་ལ་དྷིཋབརྒྱ་རྩ་བརྒྱད་བགྲངས། མཆིལ་མ་མིད་པ་དང་མཉམ་དུ་ལྕེ་སྟེང་གི་
དྷི༔ ཁོག་པའི་ནང་དུ་སོང་བས་ལུས་ཐམས་ཅད་འོད་ཀྱིས་གང་། སྡིག་སྒྲིབ་དང་མི་ཤེས་པ་ཐམས་ཅད་
དག་པར་བསམས་ལ། གང་ཚེ་བལྟ་བར་འདོད་པའམ། །ཞེས་སོགས་བྱ། ཐུན་མཐར་གཏོར་མ་འབུལ་ན། མཆོད་
གཏོར་བྱིན་གྱིས་བརླབས། ཐུགས་ཀའི་ཧཱུཾ་ལས་འོད་ཟེར་འཕྲོས། རྗེ་བཙུན་འཇམ་དཔལ་དབྱངས་ལ་རྒྱལ་
བ་སྲས་བཅས་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། ལྗགས་འོད་ཟེར་གྱི་སྦུ་གུས་གཏོར་
མ་དྲངས་ཏེ་གསོལ་བར་གྱུར། ཨོཾ་ཨཱརྱ་མཉྫའི་ཞེས་སོགས་གསུམ་མམ་བདུན་གྱིས་འབུལ། ཨནྡྷཾ་སོགས་ཀྱིས་
མཆོད། གཞོན་ནུའི་སྐུ་ལུས་འཆང་བ་པོ། །སོགས་ཀྱིས་བསྟོད་ཅིང་གསོལ་བ་གདབ། ཡིག་བརྒྱ་བརྗོད། བཟོད་
པར་གསོལ། མདུན་བསྐྱེད་ཀྱི་སྐུ་སོགས་ལ་བརྟན་བཞུགས་བྱ། དེ་ནས་རང་གི་ཐུགས་ཀའི་དྷིལས་འོད་ཟེར་
འཕྲོས། སྣོད་བཅུད་ཐམས་ཅད་དང་། རང་གི་ལུས་འོད་དུ་ཞུ་ནས་དྷིལ་ཐིམ། དེ་ཚེག་དྲག་ལ། དེ་
ཡང་འོད་གསལ་དུ་གྱུར། སྟོང་པའི་ངང་ལས་རང་ཉིད་འཇམ་དཔལ་དབྱངས་སུ་གསལ་བའི་གནས་
- 474-



༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་བསྡུས་པ་སོགས། །༼ང༽
གསུམ་ལ་ཡི་གེ་གསུམ་གྱིས་མཚན་པར་གྱུར། ཕྱོགས་བཅུ་ནམ་མཁའི་མཐས་གཏུགས་པའི། །ཞེས་
སོགས་སྨོན་ལམ་ཅི་རིགས་པ་བྱའོ། །
ཞེས་པ་འདི་ནི་གྱེ་རེ་ལྷ་བཙུན་སྐལ་བཟང་ཚོགས་གཉིས་ཀྱི་ཐུགས་དམ་རྒྱུན་འཁྱེར་དུ་རི་ཁྲོད་པ་ངག་དབང་བྱམས་པས་
བྲིས་པ་དགེ་ལེགས་འཕེལ།། །།
-475-



ན
(#
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༈ ཕྱག་རྡོར་འབྱུང་འདུལ་གྱི་མངོན་རྟོགས་བསྡུས་པ་བཞུགས་སོ། །
ལ་བླ་གནས་པའི་སྟེང་དུ་འཇང་པོ་གཉིས་གྲི་ཐོད། གཉན་གྱིས་མི་ཐུབ་པ་དཀར་
༈ འདིར་ཕྱག་རྡོར་འབྱུང་འདུལ་གྱི་མངོན་རྟོགས་བསྡུས་པ་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་
ལ༑ ༑ཞེས་སོགས་ལན་གསུམ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག །
ཅེས་སོགས་ལན་གསུམ། ཨོཾ་སྭ་བྷ་ཝ་ཤུདྡྷ་སརྦ་དྷརྨ་སྭ་བྷ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་
ལས་སྣ་ཚོགས་པདྨ་དང་ཉི་མའི་སྟེང་དུ་འབྱུང་པོ་གཞན་གྱིས་མི་ཐུབ་པ་དཀར་པོ་གདོང་པ་གཅིག་མིག་
གསུམ་པ། ལག་པ་བཞིའི་དང་པོ་གཉིས་གྲི་ཐོད། འོག་མ་གཉིས་ཌ་མ་རུ་དང་ཁ་ཊཾ་ག་འཛིན་པ་གན་
རྐྱལ་དུ་གནས་པའི་སྟེང་དུ་རང་གི་སེམས་ཧཱུྃ་མཐིང་ནག་འོད་ཟེར་འབར་བ། དེ་ཡོངས་སུ་གྱུར་པ་ལས་
རང་ཉིད་ཕྱག་ན་རྡོ་རྗེ་འབྱུང་པོ་འདུལ་བ་སྐུ་མདོག་མཐིང་ནག །ཞལ་གཅིག་ཕྱག་བཞིའི་གཡས་དང་
པོས་རྡོ་རྗེ་འཕྱར་ཞིང་། གཡོན་དང་པོས་ཞགས་པ་དང་བཅས་པའི་སྡིགས་མཛུབ་མཛད་པ། འོག་མ་
གཉིས་ཐུགས་ཀར་འབྱུང་པོ་འདུལ་བའི་ཕྱག་རྒྱ་འཆིང་བ། ཞལ་མཆེ་བ་གཙིགས་ཤིང་མ་རུངས་པའི་
གད་མོ་རྒོད་པ། དབུ་སྐྲ་སྨ་ར་དམར་སེར་འབར་ཞིང་རིན་པོ་ཆེ་དང་སྦྲུལ་རིགས་ལྔས་བརྒྱན་པ། དར་
གྱི་སྟོད་གཡོགས་དང་སྟག་གི་པགས་པའི་ཤམ་ཐབས་ཅན་ཡེ་ཤེས་ཀྱི་མེ་འབར་བའི་དབུས་ན་ཞབས་
གཡས་བསྐུམ་གཡོན་བརྐྱང་གིས་བཞུགས་པའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། ཐུགས་
ཀའི་ཧཱུཾ་ལས་འོད་འཕྲོས་རང་འདྲའི་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས། ཛཧཱུྃ་བཾ་ཧོ
གཉིས་སུ་མེད་པར་གྱུར། དབང་གི་ལྷས་དབང་བསྐུར། རྡོ་རྗེ་སེམས་དཔས་དབུ་བརྒྱན་པར་གྱུར།
ཨོཾ་བཛྲ་པཱ་ཎི་ཨནྡྷཾ། པཱཏུཾ། པུ། དྷུ་པེ། ཨཱ་ལོ་ཀེ། གནྡྷེ། ནེ་ཝི་ཏེ། ཤཔྟ་པྲ་ཏིཙྪ་ཨཱཧཱུྃ། སངས་རྒྱས་
ཀུན་གྱིས་རབ་ཏུ་བསྔགས། །སྟོབས་བོ་ཆེ་ལ་དྲག་ཤུལ་ཆེ། །གདུལ་དཀའ་བ་དག་འདུལ་བ་པོ། །རྡོ་
རྗེ་བསྣམས་ལ་ཕྱག་འཚལ་བསྟོད། །རང་གི་སྙིང་གར་ཉི་མ་ལ་གནས་པའི་སྔགས་ཕྲེང་ལས་འོད་ཟེར་
མེ་འོད་ལྟ་བུ་འཕྲོས་པས་སྡིག་སྒྲིབ་དང་ནད་གདོན་བསྲེགས་པར་གྱུར། ཧཱུྃ་བཛྲ་ཕཊ། ཅི་མང་དང་། ཨོ་
བྷུ་ཏ་ཌ་མ་ར་བྷུ་ཏ་ཨ་དྷི་པ་ཏི་ཨཀྟ་ ཀི་རི་ཊི་ན་སརྦ་བྷུ་ཏ་པྲ་ཏ་པི་ཤ་ཙཱ་ན་ས་དྷ་ཡ་ཧཱུྃ་ཕཊ། ཅེས་
བཟླས་ཏེ། གང་ཞིག་ཡིད་ལ་དྲན་ཙམ་གྱིས། །ལྷ་ཀླུ་གནོད་སྦྱིན་རྒྱལ་བཙན་སོགས། །འཇིགས་སྐྲག་
- 476-



༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་བསྡུས་པ་སོགས། །༼ང༽
སྔངས་ནས་བྱེར་འགྱུར་བ། །འབྱུང་པོ་འདུལ་བྱེད་ལ་ཕྱག་འཚལ། །ཞེས་དང་། ཁྱོད་ལ་བསྟོད་ཅིང་
གསོལ་བ་བཏབ་པའི་མཐུས། །ཞེས་སོགས་བརྗོད་དོ། །བདག་གི་བློ་ཐོག་ནས་བྲིས་པ་ཡི་གེ་མ་དག་པ་འདྲ་ཡོད་མེད་
གཟིགས་པ་ཞུ་ཞུ། །།
- 477 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༈ ལྷ་མོ་དང་བླ་མ་ལ་གསོལ་བ་འདེབས་ཚུལ་
ཤིན་ཏུ་བསྡུས་པ་བཞུགས་སོ། །
༈ ན་མོ་བཛྲ་དྷ་ར་ཡ། རང་གི་མདུན་གྱི་ནམ་མཁར་རླུང་ནག་འཚུབ་མའི་ནང་དུ་ཁྲག་གི་རྒྱ་མཚོ་
ཆེན་པོའི་དབུས་སུ་དྲེའུ་རྐྱང་སེར་ག་པའི་སྟེང་དུ་དཔལ་ལྡན་དམག་ཟོར་རྒྱལ་མོ་ཕྱག་གཡས་བེ་ཅོན་
དང་གཡོན་ཐོད་ཁྲག་འཛིན་པ། འཁོར་ཆུ་སྲིན་གདོང་ཅན་དང་སེང་གེའི་གདོང་ཅན་དུས་བཞིའི་ལྷ་མོ་
ཚེ་རིང་མཆེད་ལྔ་བསྟན་མ་བཅུ་གཉིས་ཡུལ་ལྷ་གཞི་བདག་དང་བཅས་པ། ལྷ་མོའི་དབུའི་སྟེང་དུ་སེང་
ཁྲི་པད་ཟླའི་གདན་ལ་སྐྱབས་གནས་ཀུན་འདུས་རྒྱལ་བ་ཙོང་ཁ་པ་ཆེན་པོ་པཎ་ཞྭ་ཆོས་གོས་གསོལ་
ཞིང་ཕྱག་གཉིས་ཆོས་འཁོར་གྱི་ཕྱག་རྒྱ་མཛད་པ། ལྷ་མོ་དང་རྗེ་བླ་མ་གཉིས་ཀྱི་སྤྱི་བོར་ཨོཾ། མགྲིན་
པར་ཨཱཿ ཐུགས་ཀར་ཧཱུཾ། ཐུགས་ཀའི་ཧཱུྃ་ལས་འོད་འཕྲོས། དགའ་ལྡན་ནས་རྗེ་བླ་མ་དང༌། བྱང་ཤར་
མུ་ལེ་དིང་གི་མཚོ་ནང་ནས་ལྷ་མོ་འཁོར་བཅས་སྤྱན་དྲངས། སོ་སོ་ལ་ཐིམ་པར་གྱུར། མཁྱེན་བརྩེའི་
བདག་ཉིད་བློ་བཟང་གྲགས་པ་དང༌། །མཐུ་སྟོབས་དབང་ཕྱུག་དཔལ་ལྡན་དམག་ཟོར་མར། །གུས་
པས་ཕྱག་འཚལ་ཟག་མེད་མཆོད་གཏོར་འབུལ། །དགྱེས་བཞིན་བཞེས་ནས་དོན་གཉིས་ལྷུན་གྲུབ་
མཛོད། །དེ་ནས། རྗེ་རིན་པོ་ཆེའི་སྐུ་ལས་འོད་དང་བདུད་རྩིའི་རྒྱུན་བྱུང་། རང་གི་སྤྱི་བོ་ནས་ཞུགས།
སྡིག་སྒྲིབ་ཐམས་ཅད་སྦྱངས། ཚེ་དང་བསོད་ནམས་རྒྱས་པར་བསམས་ལ། དམིགས་མེད་བརྩེ་བའི་
གཏེར་ཆེན་སྤྱན་རས་གཟིགས། །དྲི་མེད་མཁྱེན་པའི་དབང་པོ་འཇམ་དཔལ་དབྱངས། །གངས་ཅན་
མཁས་པའི་གཙུག་རྒྱན་ཙོང་ཁ་པ། །བློ་བཟང་གྲགས་པའི་ཞབས་ལ་གསོལ་བ་འདེབས། །ཞེས་གང་
ནུས་འདོན། དེ་ནས། ལྷ་མོའི་ཐུགས་ཀར་ཉི་མའི་སྟེང་དུ་བྷོནག་པོའི་མཐར་སྔགས་ཀྱིས་བསྐོར་བ་ལས་
འོད་ཟེར་སྣ་ཚོགས་འཕྲོས། རང་ལ་ཐིམ་པས་མི་འདོད་པ་ཐམས་ཅད་ཞི་བ་དང་། ཚེ་དང་བསོད་
ནམས་རྒྱས་པར་བྱས། མི་དང་མི་མ་ཡིན་ཐམས་ཅད་དབང་དུ་བསྡུས། དགྲ་བགེགས་ཐམས་ཅད་
ཚར་བཅད་པར་བསམས་ལ། བྷོ༔ རཀྵ་བྷོ༔ རཀྵ་བྷོ༔ རཀོ་ཐུན་བྷོ ཁ་ལ་རཀ་ཆེན་མོ་རཀོ་ཨ་བྱ་
ཏ་བྱ་ཐུན་བྷོ༔ རུ་ལུ་རུ་ལུ་ཧཱུྃ་བྷོ༔ ཧཱུྃ༔ ཞེས་གང་མང་བཟླས། དུས་རྒྱུན་མདུན་ནས་ཚུར་རང་ལ་ཞལ་གཟིགས་ཤིང་
- 478-



» ༄༅། །རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་བསྡུས་པ་སོགས། །༼ངོ༽
གཞན་དང་འཐབ་པའི་ཚེ་རང་གི་སྤྱི་བོ་ནས་ཞལ་དགྲ་ངོས་ལ་གཟིགས་པར་བསམ། ཉལ་ཁར་བསྡུ་འདོད་ན་ལྷ་མོ་འཁོར་
བཅས་རྗེ་ལ་ཐིམ། རྗེ་འོད་དུ་ཞུ་ནས་རང་གི་སྨིན་མཚམས་ནས་ཐིམ་པས་རྗེ་དང་ལྷ་མོའི་བྱིན་རླབས་
ཐམས་ཅད་རང་ལ་ཞུགས་པར་བསམ་མོ། །ཉིན་རེ་བཞིན་དེ་ལྟར་བྱས་ན་ཤིན་ཏུ་ནས་ལེགས་སོ། །
ལྷ་དང་བླ་མ་ལ་གསོལ་བ་འདེབས་ཚུལ་ཤིན་ཏུ་བསྡུས་པ་འདི་ནི་༧འཇམ་དབྱངས་གོང་མ་ཆེན་པོའི་ནང་གི་འཁོར་ཆོས་
དང་འཇིག་རྟེན་གཉིས་ཀ་ལ་མཁྱེན་པའི་སྤྱན་ཡངས་པ་ཇིའི་ཏཱ་ཞིང་རིན་པོ་ཆེའི་གསུང་ལྟར། རི་ཁྲོད་པ་ངག་དབང་བྱམས་པས་
བྲིས་པའོ།། །།
༈ ན་མོ་མཉྫགྷོ་ཥཱ་ཡ། མདུན་གྱི་ནམ་མཁར་འོད་ལྔའི་གུར་ཁྱིམ་དབུས། །རིན་ཆེན་ཁྲི་དང་པདྨ་ཉི་
ཟླའི་སྟེང་། །རྩ་བའི་བླ་མ་ཐ་མལ་དགེ་སློང་ཚུལ། །འགྲོ་ལ་བརྩེ་བའི་འཛུམ་དཀར་འཕྲོ་བཞིན་
བཞུགས། །དེ་ལས་འོད་འཕྲོས་སྒྲིབ་བྲལ་ཆོས་དབྱིངས་ནས། །སྐྱབས་གནས་མ་ལུས་སྤྱན་དྲངས་
དབྱེར་མེད་གྱུར། །ཡིད་རབ་དང་བས་ཕྱག་འཚལ་མཆོད་ཚོགས་འབུལ། །ཉེས་ལྟུང་ཀུན་བཤགས་
དགེ་ལ་རྗེས་ཡི་རང་། །ལེགས་བཤད་སྒྲ་སྒྲོགས་སྲིད་མཐར་བརྟན་པར་བཞུགས། །ལེགས་བྱས་མ་
ལུས་བྱང་ཆུབ་ཆེན་པོར་བསྔོ། །མཁྱེན་བརྩེའི་ནུས་པ་ཕུལ་བྱུང་སྐྱབས་ཀུན་གྱིས། །འདུལ་བར་མ་
ནུས་དམུ་རྒོད་བདག་སོགས་ཀྱི། །མགོན་སྐྱབས་ཟླ་མེད་བླ་མ་ཐུགས་རྗེ་ཅན། །སྐུ་ཚེ་མི་འགྱུར་རི་
དབང་ལྟར་བརྟན་ཤོག །རྫུ་འཕྲུལ་མངོན་ཤེས་ཐུགས་རྗེ་མཐར་ཕྱིན་པའི། །བརྩེ་ལྡན་ཀུན་གྱིས་ཅེར་
རེ་གཟིགས་བཞིན་དུ། །རང་གི་ཉེས་པས་སྲིད་པའི་བཙོན་ཁང་དུ། །ཡུན་རིང་འཁྱམས་པ་བདག་
སོགས་ཐུགས་རྗེས་དྲོངས། །རྒྱལ་བའི་གདམས་ངག་སྐྱེས་བུ་གསུམ་གྱི་ལམ། །ལྷ་བཞི་ཆོས་གསུམ་
གསེར་གྱི་འཁོར་ལོ་ཡིས། །ཐུབ་བསྟན་གླིང་བཞིར་དབང་བསྒྱུར་བྱམས་པ་དང་། །སྙིང་རྗེའི་རང་
བཞིན་ཅན་ལ་གསོལ་བ་འདེབས། །ལེགས་ཚོགས་ཀུན་གྱི་རྩ་བ་བཀའ་དྲིན་ཅན། །ཅི་མཛད་བསྟན་
འགྲོའི་དོན་ལས་མི་འདའ་བར། །མཐོང་ནས་སྐྱོན་རྟོག་ཅུང་ཟད་མི་སྐྱེ་བར། །སངས་རྒྱས་དངོས་སུ་
མཐོང་བར་བྱིན་གྱིས་རློབས། །གཏན་བདེ་གཏན་སྡུག་ཁེ་ཉེན་ཆེ་བའི་ལུས། །རྙེད་བཀུར་དོན་མེད་བྱ་
བས་མི་གཡེང་བར། །རྣམ་དག་ངེས་འབྱུང་ཁྲིམས་དང་བྱང་སེམས་དང་། །མཐའ་བྲལ་ལྟ་བས་ཕྱུག་
པར་བྱིན་གྱིས་རློབས། །གཞུང་ལུགས་ཕྱོགས་ཙམ་ཤེས་པའི་ཤེས་རབ་དང་། །སྲིད་འབྱོར་ཆུ་ཡི་ལྦུ་
བས་མི་ཁེངས་པར། །རང་རྒྱུད་ཆོས་ལས་གོལ་བའི་སྐྱོ་ཤས་ཀྱིས། །རྟག་ཏུ་དམན་ཆ་འཛིན་པར་བྱིན་
གྱིས་རློབས། །སྲས་བཅས་རྒྱལ་བས་གཅེས་པར་བཟུང་བའི་མ། །འདི་ཀུན་བྱམས་དང་སྙིང་རྗེས་
- 479 -



མ
རྣ
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༢༽
གཅེས་བཟུང་ནས། །ཟབ་དང་རྒྱ་ཆེ་ཆོས་ཀྱི་མཛོད་བཟུང་སྟེ། །དུས་གསུམ་རྒྱལ་བའི་རྒྱལ་ཚབ་བྱེད་
པར་ཤོག །སྐྱེ་བ་ཀུན་ཏུ་ཐེག་ཆེན་དགེ་བའི་བཤེས། །འབྲལ་མེད་སྙིང་གི་པདྨོར་གུས་བསྟེན་ནས། །
ལུང་རྟོགས་དམ་ཆོས་ཀུན་གྱི་མཛོད་བཟུང་སྟེ། །འགྲོ་ཀུན་བདག་ཉིད་གཅིག་པུས་སྒྲོལ་བར་ཤོག །
ཅེས་པ་འདི་ནི་སེར་བྱེས་དཔོན་སློབ་བློ་བཟང་མཁས་མཆོག་གི་ཐུགས་བཞེད་ལྟར་བྱམས་པས་བྲིས། མངྒལཾ། །
༈ ན་མོ་གུ་རུ་ཤཱཀྱ་མུ་ན་ཡེ། སྐྱབས་འགྲོ་སེམས་བསྐྱེད་སྔོན་དུ་བཏང་ནས། མདུན་གྱི་ནམ་མཁར་སེང་ཁྲི་
པད་ཟླའི་སྟེང་། །རྩ་བའི་བླ་མ་ཐུབ་དབང་རྡོ་རྗེ་འཆང་། །མཚན་དཔེའི་གཟི་འབར་གསེར་གྱི་ལྷུན་པོ་
ལྟར༑ ༑ལྟ་བས་མི་ངོམས་རྡོ་རྗེའི་སྐྱིལ་ཀྲུང་བཞུགས། །གནས་ལྔའི་ཡི་གེ་ལྔ་ལས་འོད་ཟེར་འཕྲོས། །
ཆོས་ཀྱི་དབྱིངས་ནས་སྐྱབས་གནས་མ་ལུས་པ། །སྤྱན་དྲངས་ཐིམ་པས་དབྱེར་མེད་རོ་གཅིག་གྱུར། །
དད་གདུང་དྲག་པོས་སྒོ་གསུམ་གུས་ཕྱག་འཚལ། །མཆོད་ཚོགས་ཀུན་འབུལ་སྡིག་ལྟུང་ཐམས་ཅད་
བཤགས། །རང་གཞན་དགེ་ལ་ཡི་རང་སྲིད་མཐའི་བར། །མྱ་ངན་མི་འདའ་ཆོས་འཁོར་བསྐོར་བར་
བསྐུལ། །ཚོགས་གཉིས་ཅི་བསགས་བྱང་ཆུབ་ཆེན་པོར་བསྔོ། །སྐྱོབ་པ་ཐུགས་རྗེ་ཆེ་ལྡན་མཐའ་ཡས་
པས༑ ༑འདྲེན་པའི་ཡུལ་དུ་མ་གྱུར་བདག་སོགས་ཀྱི། །རེ་གནས་གཅིག་པུ་དཔལ་ལྡན་བླ་མ་མཆོག །
ངེས་པ་ལྔ་ལྡན་ཇི་བཞིན་བརྟན་པར་བཞུགས། །བསྟན་པའི་སྒོར་བཞུགས་སྟོན་པའི་གསུང་ཀུན་ལས། །ཕྱི་
རོལ་གྱུར་བདག་ངན་འགྲོའི་གཡང་ས་ལས། །མྱུར་དུ་དྲངས་ནས་ངེས་ལེགས་བཙན་ས་དེར། །མྱུར་དུ་
དྲོངས་ཤིག་བླ་མ་ཐུགས་རྗེ་ཅན། །བཀའ་དང་གདམས་ངག་ཀུན་གྱི་སྙིང་པོའི་དོན། །འཆད་ལ་དབང་
འབྱོར་བྱམས་པའི་ཐུགས་མངའ་བ། །ལུས་སྲོག་ཡལ་བར་དོར་ནས་མགོན་ཁྱོད་ཀྱི། །བཀའ་བཞིན་
བསྒྲུབས་ཏེ་ཚུལ་བཞིན་མཉེས་བྱེད་ཤོག །དོན་གཉིས་སྒྲུབ་པའི་མཐུན་རྐྱེན་ཀུན་ཚང་བ། །རྟེན་འདི་
ཤིན་ཏུ་རྙེད་དཀའ་ཤེས་གྱུར་ནས། །ངེས་འབྱུང་བྱང་སེམས་ལྟ་བ་རྣམ་དག་གིས། །དོན་ལྡན་སྙིང་པོ་
ལེན་པར་བྱིན་གྱིས་རློབས། །རང་བདེར་སྲེད་པ་དུག་གི་མེ་ཏོག་ལྟར། །མཐོང་ནས་ཕྱིན་དྲུག་བསྡུ་
བཞི་རིམ་གཉིས་ཀྱི། །བདུད་རྩིས་བདག་བརྒྱུད་ལེགས་པར་བཀང་བྱས་ནས། །འགྲོ་ཀུན་སྲིད་ཞིའི་
རྒུད་པ་ལས་སྒྲོལ་ཤོག །ཡང་ཡང་སྲིད་པའི་ཤུལ་རིང་འཁྱམས་པ་ན། །ཡོངས་འཛིན་བླ་མས་དགྱེས་
བཞིན་རྗེས་བཟུང་ནས། །རྒྱལ་བ་སྲས་བཅས་ཀུན་གྱི་རྣམ་ཐར་རྣམས། །ཇི་བཞིན་བཟུང་ནས་འགྲོ་
བའི་སྐྱབས་གྱུར་ཅིག །ཅེས་པ་འདི་ནི་སྤོས་ཁང་དགེ་སློང་བློ་བཟང་ཚེ་རིང་སྤུན་གཉིས་ཀྱིས་དོན་གཉེར་ཆེན་པོས་བསྐུལ་
བ་ལྟར་བྱམས་པས་བྲིས། །མངྒལཾ།། །།
-480 -



i
(
༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
༄༅། །རྡོ་རྗེ་འཆང་དོན་ཡོད་མཁས་གྲུབ་དཔལ་བཟང་
པོའི་རྣམ་པར་ཐར་པ་བདེ་གཤེགས་
གཞུང་ལམ་ཞེས་བྱ་བ་
བཞུགས་སོ། །
༈ ན་མོ་གུ་རུ་བཛྲ་དྷ་ར་ཡ། རྣམ་པ་ཀུན་ཏུ་འགྲོ་ལ་ཕན་འགྱུར་བའི། །སྐུ་གསུང་ཐུགས་ཀྱི་མཛད་
པ་དོན་ཡོད་པ། །མཁས་དང་གྲུབ་པའི་རྣམ་ཐར་གཙང་མ་ཡིས། །ཡོངས་རྫོགས་བསྟན་པ་འཛིན་པ་དེ་
ལ་འདུད། །གང་ཞིག་སྙིང་རྗེའི་རྩ་བ་བརྟན་པོ་ལས། །སེམས་བསྐྱེད་མྱུ་གུ་སྨིན་པའི་རྒྱལ་སྲས་སྤྱོད། །
ཚོགས་གཉིས་ཡལ་འདབ་རབ་རྒྱས་སྐུ་གསུམ་གྱི། །འབྲས་བུས་སྲིད་ཞིའི་དབུལ་སེལ་དེ་ལ་འདུད། །
ཟུང་འཇུག་མཚན་དཔེའི་དཔལ་འབར་སྲིད་པའི་མིག །སྒྲིབ་བྲལ་ཆོས་དབྱིངས་མཁའ་ལ་རྟག་འཆར་
བའི༑ ༑སྣང་བརྙན་སྐལ་བཟང་འགྲོ་འདིའི་ཡིད་ཀྱི་མཚོར། །མོས་པ་ཇི་བཞིན་འཆར་བ་དེ་ལ་འདུད། །
སྣ་ཚོགས་ཁམས་དང་མོས་པ་ཇི་བཞིན་དུ། །རྩོལ་མེད་ངང་གིས་འཇུག་པའི་རྣམ་པར་ཐར། །རྟོག་
གེའི་བློ་དང་ངག་གི་ཡུལ་མིན་ན། །བདག་འདྲས་ཇི་ལྟར་བསམ་ཞིང་ཇི་ལྟར་བརྗོད། །དེ་ལྟ་ན་ཡང་
བདག་ཅག་ཐ་མལ་པའི། །བློ་དང་འཚམས་པར་སྐུ་ཚེ་འདི་ཉིད་ལ། །འཁྲུངས་ནས་ཐུབ་བསྟན་འཛིན་
སྐྱོང་སྤེལ་བའི་ཚུལ། །རང་གཞན་དད་པའི་གསོས་སུ་ཅུང་ཟད་འཆད། །གང་དག་ཆགས་སྡང་དུག་
ཆུས་ཡིད་མྱོས་པས། །དམ་པ་རྣམས་དང་དམ་པའི་ཆོས་རྣམས་ལས། །ཕྱི་རོལ་གྱུར་པ་རྩིང་སྤྱོད་བླ་
བརྟོལ་གྱིས། །གྲོལ་བར་སྨྲ་བ་དེ་དག་བཏང་སྙོམས་མཛོད། །ཐུབ་དབང་སྨྲ་བའི་སེང་གེའི་བསྟན་པའི་
གནད། །ཇི་བཞིན་མཁྱེན་ནས་ཇི་བཞིན་བསྒྲུབ་མཛད་པ། །ཨ་ཏི་ཤ་དང་ཀུན་མཁྱེན་ཙོང་ཁ་པའི། །
རྗེས་སུ་སློབ་འདོད་དེ་རྣམས་གུས་པས་ཉོན། །
ཇི་སྐད་དུ། ཀྱེ་རྡོར་གྱི་རྒྱུད་ལས། གང་ཉིད་རྡོ་རྗེ་སེམས་དཔའ་ཞེས། །དེ་ཉིད་སློབ་དཔོན་
- 481-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཟུགས་སུ་འཛིན། །སེམས་ཅན་ཕན་གདགས་དམིགས་ནས་ནི། །ཐ་མལ་པ་ཡི་གཟུགས་སུ་གནས། །
ཞེས་དང་། རྡོ་རྗེ་གུར་ལས་ཀྱང་། མ་འོངས་ཐ་མའི་དུས་སུ་ནི། །ང་ཉིད་སློབ་དཔོན་གཟུགས་སུ་
གནས། །ང་ཡིན་སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། །ཅེས་རྡོ་རྗེ་སེམས་དཔའ་འམ་རྡོ་
རྗེ་འཆང་རང་ཉིད་སེམས་ཅན་ལ་ཕན་གདགས་པའི་དགོས་པ་ཉེ་བར་དམིགས་ནས་ཐ་མལ་པའི་
གཟུགས་སུ་གནས་པ་དང་། དེ་ཡང་རྩོད་དུས་ཀྱི་ཐ་མ་འདི་ལྟ་བུར་རྡོ་རྗེ་འཆང་དངོས་སུ་བྱོན་ཀྱང་
གདུལ་བྱ་ཐ་མལ་བ་རྣམས་ཀྱིས་དངོས་སུ་མི་མཐོང་བས་ཐ་མལ་བའི་དགེ་བའི་ བཤེས་གཉེན་གྱི་
གཟུགས་སུ་འབྱོན་པ་དེ་ཉིད་རྡོ་རྗེ་འཆང་ཡིན་པར་ངོ་ཤེས་པར་གྱིས་ལ་ལུས་སེམས་གུས་པ་བསྐྱེད་
ཅིག་ཅེས་རྒྱལ་བ་རྡོ་རྗེ་འཆང་རང་ཉིད་ཀྱིས་གསུངས་པ་ལྟར། རྡོ་རྗེ་འཆང་དབང་ཐ་མལ་པའི་
གཟུགས་སུ་ཐུགས་རྗེ་ཆེན་པོས་བྱོན་པ་མཚན་བརྗོད་པར་དཀའ་བ་བཀའ་དྲིན་གསུམ་ལྡན་དོན་ཡོད་
མཁས་གྲུབ་དཔལ་བཟང་པོ་ཞེས་སྙན་པ་དབྱར་རྔའི་སྒྲས་ཕྱོགས་ཀྱི་འཁོར་ལོ་འགེངས་པས་སྐལ་
ལྡན་མདོངས་མཐའ་ཅན་རྣམས་ཀྱི་སྙིང་ལ་རབ་ཏུ་སིམ་པའི་བདེ་བ་སྩོལ་ཞིང་མཁས་པ་དང་གྲུབ་པའི་
དབང་ཕྱུག་ཀུན་གྱི་བླ་ན་བཙུན་པ་དང་བཟང་བའི་གཟི་བྱིན་རིན་ཆེན་ལྷུན་པོ་ལྟར་ལྷམ་པ། ཡངས་
པའི་ས་ཆེན་པོ་ཆོས་བཞིན་དུ་སྐྱོང་བའི་རྒྱལ་པོ་ལུགས་གཉིས་ལ་མཁྱེན་པའི་སྤྱན་ནམ་མཁའ་ལྟར་
ཡངས་པ་དཔུང་གི་ཚོགས་ཡན་ལག་བཞི་པའི་དྲག་ཤུལ་གྱིས་ལྷ་མ་ཡིན་གྱི་དཔུང་གི་ཚོགས་ས་འོག་ཏུ་
ཡིབ་པར་བྱེད་པ་འཁོར་དང་བཅས་པའི་ཡན་ལག་མཆོག་གིས་ཞབས་སེན་གྱི་པདྨ་ཚུལ་ཁྲིམས་ཀྱི་དྲི་
བསུང་འཕྲོ་བ་ལ་ལན་བརྒྱར་བཏུད་ཀྱང་ཁེངས་པའི་དྲི་ཙམ་ཡང་མི་མངའ་ཞིང་། ཤིན་ཏུ་དམན་ཞིང་
ཉམ་ཐག་པའི་འགྲོ་བ་ཀུན་ལ་སྤྱན་འབྲས་ལྟར་གཅེས་པར་འཛིན་པ། རྒྱ་མཚོ་ཆེན་པོ་ལྟར་ལུང་དང་
མངོན་པར་རྟོགས་པའི་ཡོན་ཏན་གྱི་ནོར་བུས་ཕྱུག་ཀྱང་ཕྱིར་མི་མངོན་པ། བསྟན་པ་ཐམས་ཅད་གྲུ་
བཞིར་ལམ་གྱིས་ཉམས་སུ་ལེན་པ་ལ་སྐད་ཅིག་ཀྱང་གཡེལ་བ་མེད་པ་འཕྲིན་ལས་ཀྱི་འཇུག་པ་ནམ་
མཁའ་ལྟར་རྒྱ་ཆེ་བ་དེས། ལམ་རིམ་ཆེན་མོ་ལས། བསྟན་པ་རིན་ཆེན་མཆོག་གིས་མ་ཁྱབ་པའམ། །
ཁྱབ་ཀྱང་ཉམས་པར་གྱུར་པའི་ཕྱོགས་དེར་ནི། །སྙིང་རྗེ་ཆེན་པོས་ཡིད་རབ་བསྐྱོད་པ་ཡིས། །ཕན་
བདེའི་གཏེར་དེ་གསལ་བར་བྱེད་པར་ཤོག །ཅེས་གསུངས་པ་ལྟར་སྐབས་དེར་རྗེ་བདག་ཉིད་ཆེན་
པོའི་མདོ་སྔགས་ཀྱི་སྒྲུབ་པའི་བསྟན་པ་ཉམས་དམའ་བ་གསོ་བར་བཞེད་ནས་བསམས་བཞིན་དུ་མ་
དག་པའི་ཞིང་འདིར་སྐྱེ་བ་བཞེས་པའི་གནས་ནི། འཕན་ཡུལ་རིག་པའི་འབྱུང་གནས་སུ་གྲགས་པ་
བ 482 -



( ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །།ཅི༽
བཀའ་གདམས་པའི་བསྟན་འཛིན་ཆེན་པོ་སྐ་བ་ཤཱཀྱ་དབང་ཕྱུག་དང༌། པོ་ཏོ་བ་རིན་ཆེན་གསལ།
ཁམ་པ་ལུང་པ། ཤ་ར་བ། གླང་ཐང་བ། གྲབ་པ། རྒྱ་ལྕགས་རི་གོང་ཁ་བ་སོགས་མཁས་བཙུན་
བཟང་གསུམ་འཛོམ་པའི་དམ་པ་ལ་ལ་འཁྲུངས་ཤིང་ལ་ལས་ཆོས་ཀྱི་འཁོར་ལོ་བསྐོར་བའི་ཡུལ་གྱི་
སྨད་ཆ་ཅུང་པ་ཞེས་བྱ་བ་ན། ཆུ་སྐོར་བ་ཞེས་པའི་ཁྱིམ་གྱི་རྗེ་བོ་འཇིག་རྟེན་པའི་ཆོས་ལུགས་ལ་མཁས་
ཤིང་སྙིང་དཔའ་བ་ཡབ་ཚེ་རིང་ལྷ་སྲུངས་ཞེས་པ་དང་། ཡུམ་ཨ་སངས་ཞེས་བྱ་བ་གཡོ་སྒྱུ་ཆུང་ཞིང་
ངང་རྒྱུད་དལ་བ་ཧ་ཅང་ཕྱུག་པ་དང་དབུལ་བ་གཉིས་ཀའི་སྐྱོན་དང་བྲལ་བ་ལ་སྲས་སྐུ་མཆེད་བདུན་
འཁྲུངས་པའི་གསུམ་པ་མཚན་དབང་ལྡན། ཞེས་ཕ་མས་བཏགས་པ་འདི་ཉིད་ཡིན་ལ། དམ་པ་འདི་
ཡུམ་གྱི་མངལ་དུ་ཞུགས་པ་ནས་ཁྱིམ་དུ་བཀྲ་ཤིས་པ། ཡུམ་ལུས་སེམས་བདེ་བ། ཁང་པ་ལ་འཇའ་
ཡང་ཡང་ཟུག་པ་སོགས་དགེ་མཚན་དུ་མ་བྱུང་ཞིང་ལྕགས་མོ་ཕག་ལོའི་གཟའ་ཚེས་འཕྲོད་སྦྱོར་བཟང་
བ་ལ་རང་དང་ཡུམ་ལ་ཟུག་རྔུ་མེད་པར་བདེ་བར་སྐུ་བལྟམས་སོ། །དེ་ལྟར་ན་དེའི་ཚེ་དཀར་ཕྱོགས་ལ་
དགའ་བའི་བར་སྣང་གི་ལྷ་རྣམས་ཀྱིས། རྩོད་དུས་འཁོར་བའི་འདམ་ཁྲོད་ཨ་སངས་ཀྱི། །མངལ་
སྦུབས་རྒྱ་ལས་གྲོལ་བའི་པད་དཀར་འདིས། །མདོ་སྔགས་གཞུང་ལུགས་འདབ་སྟོང་བཞད་པ་དང་། །
ཉམས་རྟོགས་ཟེའུ་འབྲུ་ངོམ་པ་ལྷན་ཅིག་བྱེད། །འདི་ཡིས་སྐལ་ལྡན་བུང་བ་ཚིམ་བྱེད་ཅིང་། །ལང་
ཚོའི་དཔལ་ནི་དབེན་པར་དེངས་པའམ། །ཡང་ན་འཇིག་རྟེན་ཀུན་གྱི་སྤྱི་བོས་བཀུར། །ཐུབ་བསྟན་
ཡངས་པའི་ས་འདི་མཛེས་པར་བྱེད། །ཅེས་བསྔགས་པ་བརྗོད་དམ་སྙམ་མོ། །
སྐུ་བལྟམས་ནས་གཞོན་ནུ་སྨྲ་མི་ཤེས་པའི་གནས་སྐབས་ན་ཡང་། སྐྱེས་རབས་ལས། དགེ་དང་
མི་དགེའི་ལས་རྣམས་གོམས་བྱས་པས། །མི་རྣམས་ལ་ནི་འདྲིས་པ་ཉིད་དུ་འགྱུར། །དེ་ལྟ་བུ་དག་ཆེད་
དུ་མ་བསྒྲིམས་ཀྱང༌། །སྐྱེ་བ་གཞན་དུ་རྨི་ལམ་ལྟ་བུར་སྤྱོད། །ཅེས་གསུངས་པ་ལྟར་སྔོན་གྱི་གོམས་
པས་མི་རྟག་པ་དང༌། སྟོང་པ་དང་། སྙིང་བརྩེ་བ་རྣམས་བུམ་ནང་གི་མར་མེ་ལྟར་གསལ་ཞིང་ཅུང་ཟད་
སྨྲ་ཤེས་པ་ནས་བཟུང་། བྱིས་པ་ཐ་མལ་པའི་ངང་ཚུལ་ལས་འདས་པའི་སྤྱོད་ལམ་རྡོ་རྗེ་སྐྱིལ་ཀྲུང་
མཛད་ནས་སྒོམ་པའི་རྣམ་པ་དང་། བྱིས་པ་གཞན་ལ་ཆོས་འཆད་པའི་རྣམ་པ་དང༌། འབུ་སྲིན་སོགས་
ལ་སྙིང་བརྩེ་བའི་རྣམ་པ་མཛད་ཅིང་། འཐབ་རྩོད་དང་ཞིང་ལས་སོགས་ཁྱིམ་གྱི་བྱ་བ་ལ་ཡིད་གཏིང་
ནས་སུན་པ་ཞིག་ཡོད་པར་སྣང་ལ། ལོ་དྲུག་བདུན་གྱི་སྐབས་ཤིག་ཕྱུགས་མ་འཚོ་བར་ཕྱིན་པས་ཆུ་
དོང་གཏིང་ཟབ་པ་ཞིག་ཏུ་ལྷུང་ནས་འཆི་ལ་ཉེ་བ་བྱུང་བའི་ཚེ། མི་ནག་པོ་བ་ལང་གི་མགོ་ཡོད་པ་ཞིག་
- 483-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གིས་ཆུ་ནས་བཏོན་པའི་སྣང་བ་བྱུང་བས་ཆུ་ནས་ཐར། དེའི་རྗེས་སུ་བསམས་པ་ན། དམ་ཅན་ཆོས་
རྒྱལ་གྱིས་རྗེས་སུ་བཟུང་བར་འདུག་གསུང་། དེ་ནས་བསམ་མནོ་ཅུང་ཟད་རྙེད་པ་ནས་བཟུང་ཁྱིམ་གྱི་
གནས་རྫ་བ་དྲི་ཆིང་ངེ་བ། བྱ་ཕག་གི་ཕྲུ་གུ་སོགས་ཀྱི་ངུ་སྐད་ཙེ་རེ་བ། ཚོང་ཞིང་ལས་སོགས་སྙིང་པོ་
མེད་པ་འདི་དག་དོར་ནས་རབ་ཏུ་བྱུང་བ་ཞིག་བྱས་ནས་འདི་ཕྱི་གཉིས་ཀར་འཚེངས་པའི་ཆོས་ཤིག་
རང་བྱེད་བསམ་(ལ་པ་)ཉིན་མཚན་འཁོར་མར་ཡོད་པའི་ཚེ། སྟག་རྩེ་ཞབས་དྲུང་རྡོ་རྗེ་རྣམ་རྒྱལ་རིན་
པོ་ཆེ་ནས་ཞོག་གུར་སྨོན་དུ་ཐོ་བཙུན་བཞི་བཅུ་ཞེ་ལྔ་དགོས་པའི་བཀའ་ཕེབས་པས་ཕ་མས་དགྱེས་
བཞིན་གནང་སྟེ། སྔོན་གྱི་ཁམས་པ་གྲྭ་ལོའི་གདན་ས་ཞོག་གུར་སྨོན་དུ་དགའ་ལྡན་ཁྲི་རིན་པོ་ཆེ་བློ་
བཟང་དོན་ཡོད་ཅེས་པའམ། རྣམ་དག་རྡོ་རྗེ་ཞེས་པ་དགའ་ལྡན་ནས་གདན་དྲངས་པའི་དྲུང་དུ་བསྙེན་
ཏེ་གཙུག་ཕུད་ཕུལ་ཞིང་མིང་གནང་། དེ་སྐབས་རྗེ་འདི་པ་ནང་ལ་བློ་ཡི་མར་མེ་ཆེས་ཆེར་གསལ་ཡང་
ཕྱིར་མི་མངོན་པར་མཛད་པས་བྱིས་པ་གཞན་གྱིས་ཞུགས་མཐོང་བྱེད་པ་ལ་ཞབས་དྲུང་རིན་པོ་ཆེ་ནས་
ཕྲུ་གུ་ལྐུགས་པ་འདྲ་བ་འདི་འདྲ་ལ་མཐར་ལེགས་པོ་འོང་གསུང་། ཁྲི་རིན་པོ་ཆེ་ནས་ཐོ་བཙུན་རྣམས་
ཀྱི་མིང་ཡིག་ཕྱག་ཏུ་བསྣམས་ནས་ཐུགས་སྨོན་ཡང་དག་མཛད་དེ་སོ་སོར་གནང་ནས། དོན་ཡོད་
མཁས་གྲུབ་སུ་ལ་བྱུང་གསུང་། ངེད་ལ་བྱུང་ཞུས་པར། མདུན་དུ་ཤོག་གསུངས་ནས་རྗེ་འདི་པའི་དབུ་
ལ་ཕྱག་གིས་བྱིལ་བྱིལ་མཛད་ནས་འདི་ལ་གཞན་ལས་ཁྱད་པར་འཕགས་པ་ཞིག་འོང་གསུངས། དེ་
ནས་མཚམས་ཤིག་ན་སླར་ཐོ་བཙུན་རྣམས་ཡབ་རྗེ་རྒྱལ་བ་གཉིས་པའི་གདན་ས་འབྲོག་རི་བོ་ཆེ་
དགའ་ལྡན་རྣམ་པར་རྒྱལ་བའི་གླིང་དུ། ཁྲི་རིན་པོ་ཆེ་དེ་ཉིད་ཀྱིས་མཁན་སློབ་ཟུང་འབྲེལ་མཛད་ནས།
བསྟན་པ་ལ་འཇུག་པའི་སྒོ་དམ་པ་སྐྱབས་སུ་འགྲོ་རྩོམ་བྱེད་དུ་མཛད་ནས་ཡོངས་རྫོགས་དགེ་བསྙེན་
གྱི་སྡོམ་པ་དང་། བར་མ་རབ་བྱུང་སྔོན་དུ་འགྲོ་བའི་དགེ་ཚུལ་གྱི་སྡོམ་པ་མཇུག་ཆོག་དང་བཅས་པ་
ལེགས་པར་སྩལ་ཅིང་། སྲུང་སྡོམ་དག་པ་གཞིར་བཞག་པའི་སྟེང་ནས་ཐོས་བསམ་སྒོམ་གསུམ་གྱིས་
རྗེ་རིན་པོ་ཆེའི་མདོ་སྔགས་ཀྱི་བསྟན་པ་ལ་བགོ་སྐལ་མ་ཕམ་པ་ལེན་དགོས་ཚུལ་གྱི་བསླབ་བྱ་ནན་
ཏན་དུ་གནང་ངོ༌། །སྔོན་གོམས་ངེས་འབྱུང་རྟ་བདུན་གྱིས་དྲངས་ནས། །རྣམ་དག་སྡོམ་ཁྲིམས་གཟི་
བྱིན་རབ་འབར་བའི། །དོན་ཡོད་མཁས་གྲུབ་པདྨོའི་གཉེན་འདི་བྱུང་། །འཇིག་རྟེན་དགེ་ལེགས་སྣང་
བས་ཁྱབ་པར་མཛད། །
དེ་ནས་མཁན་པོའི་གསུང་སྙིང་ལ་གཅེས་པར་འཛིན་པས་རྩ་བ་དང་ཡན་ལག་གི་ལྟུང་བས་མ་
- 484-



(༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
གོས་པའི་ཚུལ་ཁྲིམས་རིན་པོ་ཆེ་མིག་འབྲས་ལྟར་བསྲུངས་ཤིང་། གུར་སྨོན་དུ་ཡོན་ཏན་ཐམས་ཅད་
ཀྱི་གཞི་མ་ཀློག་སློབ་པའི་སློབ་དཔོན་དགེ་སློང་ཆོས་གྲུབ་ཅེས་པ་བསྟེན་ནས་སྦྱངས་པས། རིང་པོར་
མ་ཐོགས་པར་ཀློག་ལ་ཤིན་ཏུ་བྱང་བར་གྱུར་ཅིང་། སློབ་དཔོན་དེ་ཉིད་བསྟེན་ནས་ཚོགས་འདོན།
ཆོས་སྤྱོད། གསང་འདུས། འཇིགས་བྱེད། ཀུན་རིག །བསྐང་གསོ་སོགས་ལ་ཤིན་ཏུ་བརྩོན་པར་
མཛད་པས་ཀློག་གྲྭ་བ་གཞན་རྣམས་ལས་སྔ་བར་ཐུགས་སུ་ཆུད་པར་མཛད་དོ། །ལྷ་མོའི་བསྐང་བ་
འཛིན་སྐབས་མངོན་རྟོགས་ཇི་ལྟ་བ་བཞིན་དཔལ་ལྡན་ལྷ་མོའི་གཟིགས་སྣང་བྱུང་བ་ལ་བྱེད་དངངས་
ཆེན་པོ་བྱུང་ཞིང་དེ་ཚུན་ཆད་ལྷ་འདིས་འཕྲིན་ལས་བསྒྲུབས་པའི་རྒྱུ་མཚན་མང་དུ་ཡོད་གསུང་། །
འཇིགས་བྱེད་དང་ཀུན་རིག་སོགས་ཀྱི་བདག་མདུན་གྱི་སྒོམ་ཚུལ་དང་། གཞལ་ཡས་ཁང་གི་རྣམ་པ་
སོགས་དེ་སྐབས་བློ་ལ་འཆར་བ་ཕྱིས་སུ་བསམས་ཚེ་ཚུལ་མཐུན་བྱུང་འདུག་གསུང་ཞིང་། དེ་སྐབས་
སྟག་རྩེར་སྐུ་རིམ་བརྒྱ་ཁག་ལ་ཕེབས་དུས་བཀའ་འགྱུར་རིན་པོ་ཆེ་ལྗགས་ཀློག་གནང་བའི་ཚེ་སྔོན་གྱི་
བྱུང་བ་ལས་འབྲས་དང་བྱང་སེམས་ཀྱི་སྤྱོད་པ། སངས་རྒྱས་དང་བྱང་སེམས་ཀྱི་ཡོན་ཏན་སོགས་ངོ་
མཚར་བའི་ཚིག་དང་དོན་ཐུགས་ལ་བཟུང་ནས་གུང་སེང་སྐབས་གཞན་ལ་བཤད་པས་བླ་མ་བཟང་
པོས་ཆོས་བཤད་པ་ལྟར་ཟླ་གྲོགས་རྣམས་ཀྱིས་གུས་པས་ཉན་ཅིང་རང་གཞན་གྱི་བློ་སྣ་འགྱུར་ཐུབ་པ་
ཡོད་གསུང་། ཡང་དེ་དག་གི་སྐབས་སུ་ནམ་འཆི་ཆ་མེད་ལྷང་ལྷང་དྲན་ཞིང་དེས་རྐྱེན་བྱས་ནས་གནས་
གྲོགས་ལོངས་སྤྱོད་གང་ལ་ཡང་ཡིད་བརྟན་མེད་པ་སྙམ་དུ་སྙིང་རླུང་ལངས་པ་འདྲ་བ་བྱུང་ནས།
ཚོགས་བར་ཐམས་ཅད་དུ་ཟླ་གྲོགས་དང་ལོང་གཏམ་རྩེད་འཇོ་དོར་ནས་གཅིག་པུ་རང་ལ་གབ་ས་
འཚོལ་དགོས་པ་བྱུང་བས་སྲོག་རླུང་ཞུགས་པ་ཡིན་ནམ་སྙམ་པ་བྱུང་ཡང་མིན་པར་མཆིས་གསུང་། དེ་
ལྟར་དགུང་ལོ་བརྒྱད་པ་ནས་བཅུ་དགུ་པའི་བར་གུར་སྨོན་གྱི་ཚོགས་འདུ་འགྲིམ་ཞིང་སྐལ་མཉམ་གྱི་
གདུལ་བྱ་སྨིན་པ་དང་། དགོན་པའི་སྒྲིགས་ལམ་སྤྱན་ལྟོས་ལ་ཕན་པར་མཛད་ནས། ཐུགས་ལ་ད་ནི་
ལོ་ཡང་མང་རབས་སོང་འདུག་རྟེན་བཟང་པོ་འདི་འདྲ་བ་རྙེད་ནས་གཏན་གྱི་འདུན་མ་ཞིག་མ་སྒྲུབས་
པར་ཤི་ན་གྱོང་ཆེ་བས་སེམས་རྒྱུད་འདུལ་བའི་ཆོས་ཤིག་ལ་སྒྲུབ་པ་སྙིང་པོར་བྱེད་དགོས་པ་འདུག །
དེ་ལ་སྒྲུབ་པ་བྱེད་ལུགས་མ་ནོར་བར་ཤེས་པ་གལ་ཆེ་བ་འདུག་པས་བླང་དོར་གྱི་གནས་སྟོན་པ་ལ་
འཁྲུལ་པ་མེད་པ་སངས་རྒྱས་ཀྱི་བཀའ་དགོངས་འགྲེལ་དང་བཅས་པ་ལ་ཚིག་སྤྱི་ཙམ་མིན་པར་མཁས་
པ་བསྟེན་ནས་སྦྱོང་དགོས་པར་འདུག་སྙམ་དུ་སེམས་པ་རྒྱུན་མ་ཆད་པ་བྱུང་བས་རྒྱུ་བྱས་ཏེ། ཁམས་
- 485 -



ལ
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
:
:
གསུམ་ན་ཆོས་ཀྱི་རྔ་བོ་ཆེའི་སྒྲ་ལྷང་ངེར་གྲག་པ་འབྲོག་རི་བོ་ཆེ་དགའ་ལྡན་རྣམ་པར་རྒྱལ་བའི་གླིང་དུ་
དཀའ་ཆེན་རྒྱ་མཚོ་ལྟ་བུ་ལ་ཐོས་པ་ངོམས་པ་མེད་པར་འཚོལ་བའི་ངང་པའི་དེད་དཔོན་འདི་དགའ་
སྤྲོའི་གཤོག་རླབས་གཡོ་བས་ཞུགས་པར་གྱུར་ཏོ། །རྒྱ་བོད་མཁས་པའི་ལེགས་བཤད་ཆུ་ཀླུང་ཀུན། །
ཀུན་ནས་འཁྱིལ་ཞིང་མཁས་གྲུབ་ཀླུ་དབང་རྣམས། །བཤད་སྒྲུབ་རྩེད་འཇོས་བྲེལ་དེར་འཁོར་ལོའི་
ལག ༑ཟླ་བྲལ་རྣམ་དཔྱོད་གཤོག་རྩལ་ཅན་འདི་ཞུགས། ། །
དེར་གྲྭ་ཚང་གོང་བྱང་རྩེའི་འཆད་ཉན་ལས་ཐོག་པ་མཁས་པའི་དབང་པོ་བློ་བཟང་དགེ་ལེགས་
ཀྱི་ཞབས་སོར་གྱི་པདྨ་སྤྱི་བོའི་ཅོད་པན་དུ་བཞེས་ནས་རིག་པའི་སྒོ་འབྱེད་བསྡུས་གྲྭ་ཁ་དོག་དཀར་
དམར་ནས་བརྩམས་ཏེ། རྟགས་རིག་བློ་རིག་གི་བར་ལ་རྩི་བཞག་འཛིན་པ་དང་སྐྱོར་བ་ལ་སྲོད་ཕར་
བསྐྱལ་ཐོ་རེངས་ཚུར་བསུས་ནས་འབད་ཅིང་། དམ་བཅའ་བགྲོ་གླེང་ལ་འཁྱགས་ལྟོགས་གང་ལ་ཡང་
མ་བལྟོས་པར་འབད་པས་ལོ་གསུམ་གྱི་ནང་དུ་དེ་དག་ལ་ཤིན་ཏུ་མཁས་པར་གྱུར་ཅིང་། ཐམས་ཅད་
ཀྱིས་སྨོན་གནས་སུ་བྱེད་པ་བྱུང་། གཙོ་བོར་ཆོས་གྲྭ་འགྲིམས་པའི་བར་རྣམས་སུ་ཁྲི་རིན་པོ་ཆེ་སྦྱིན་པ་
རྒྱ་མཚོའི་སྐུ་ཞབས་ནས་བྱང་ཆུབ་ལམ་རིམ་ཆེན་མོའི་བཤད་ལུང་ཟབ་རྒྱས་སུ་གསན་ཅིང་བསྟན་པ་
ཐམས་ཅད་གྲུ་བཞིར་ལམ་གྱིས་འཁྱེར་བའི་ཆོས་ལུགས། ཇོ་བོ་རྗེ་དཔལ་ལྡན་ཨ་ཏི་ཤའི་རྣམ་ཐར་
གཙང་མ་ཆོས་ཀྱི་རྒྱལ་པོ་ཙོང་ཁ་པས་ཉམས་བཞེས་མཛད་ཚུལ་མ་འཕྱུགས་པ་རྗེ་རང་དངོས་སུ་མཇལ་
ཡང་དེ་ཕན་ལ་གཏུགས་རྒྱུ་མེད་པ་འདི་འདྲ་ཡོངས་འཛིན་ཚད་ལྡན་གྱི་ཞལ་ལས་དངོས་སུ་ཐོས་པ་འདི་
རྨི་ལམ་མིན་ན་རུང་། འདི་ནས་འབྱུང་བ་ལྟར་ལམ་ཚང་ལ་མ་ནོར་བ་ཞིག་ལ་ཚེ་དང་སྒྲུབ་པ་སྙོམས་པ་
ཞིག་མ་བྱས་ན་རིག་པ་ལྟར་སྣང་འགའ་ཞིག་ལ་མགོ་འགས་འགས་སུ་རྩོད་ཀྱང་ཆོས་སུ་འགྲོ་དཀའ་བ་
འདུག་སྙམ་དུ་སྐྱོ་ཤས་དང་དད་པ་དང་སྒྲུབ་པ་བྱེད་འདོད་རྣམས་འགྲན་པས། ཚོགས་ཆོས་གྲྭ་འགྲོ་
འདུག་གང་གི་ཚེ་ཡང་ཆོས་བྱེད་ལོང་མེད་པར་ཤི་ན་ཇི་ཙུག་བྱེད་སྙམ་དུ་ས་ལ་འདུག་པར་མི་ཚུགས་པ་
ཙམ་བྱུང་ཞིང༌། ཁྲི་རིན་པོ་ཆེ་འདི་པ་དང་། མངོན་དགའ་སྤྲུལ་སྐུ་ངག་དབང་ཕུན་ཚོགས་དང་། ཁྲི་
ཟུར་བཞུགས་བྲ་ཉི་བློ་བཟང་དོན་ཡོད་དཔལ་བཟང་པོ་རྣམས་ལ་ཆོས་བཀའ་ཅི་རིགས་པ་གསན་ཞིང་
ཐུགས་གཉེར་ལ་བརྩོན་པ་ཤིན་ཏུ་ཆེ་བའི་མུས་ནས་འབྲུམ་ནད་ལ་བྱོལ་ཏེ་ཞོག་ཏུ་ལོ་ངོ་གཉིས་ཙམ་
བཞུགས་དགོས་བྱུང་བས་བསླབ་སྦྱོང་ལ་ཤིན་ཏུ་གནོད་པར་གྱུར། དེ་སྐབས་གྲྭ་པ་ཞིག་གིས་ཆོས་པུ་
ཏི་ཞིག་བྱིན་པ་རྨིས། དེ་སླར་ཞོག་ཏུ་བསྡད་ནས་ཆོས་འཆད་པ་འདི་ལ་ལྟ་བ་འདུག་གསུང་། དེ་ནས་
- 46 -



ཀྱ
༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །།ཅི༽
འབྲུམ་ནད་ཐག་ཆོད་ནས་སླར་ཡང་དགའ་ལྡན་དུ་ཕེབས་ནས་སྔར་རྒྱུན་ལྟར་ཆོས་གྲྭ་འགྲིམ་ཞིང་ཕར་
ཕྱིན་གྱི་སྐབས་དང་པོ་རྫོགས་པའི་བར་ལ་ཐུགས་རྩོལ་ཤིན་ཏུ་ཆེ་བར་མཛད་ནས་ཤེར་ཕྱིན་གྱི་མདོ་སྡེ་
ཟབ་མོའི་དོན་ཤིན་ཏུ་དཔག་པར་དཀའ་བ་དག །ཐལ་ངག་ཡང་དག་དང་སྒྲུབ་ངག་ཡང་དག་གིས་
གཏན་ལ་ཕབ་ནས་སྒྲོ་སྐུར་གྱི་མཐའ་གཉིས་སེལ་བ་ལས་ལྷག་པ་རི་ཕུག་ཏུ་འདག་སྦྱར་ལ་བསྡད་
ཀྱང་མི་འོང་སྙམ་ནས་ཤིན་ཏུ་སྤྲོ་ཞིང་ཐུགས་བཞེད་ཆེ་བར་ཡོད་པའི་མུ་ནས། གཞིས་དགོན་གྱི་ལས་
སྣེ་དགེ་སྐོས་བབ་པས་སློབ་གཉེར་ལ་ཐུགས་འཕྲེང་བཞིན་དུ་འོག་ཏུ་བྱོན་ནས་དགུང་ལོ་ཉེར་ལྔ་པའི་
ཐོག་ཏུ་གུར་སྨོན་གྱི་དགེ་སྐོས་མཛད། དེ་ཡི་ཚེ་ཡང་དགེ་འདུན་གྱི་བཅའ་ཁྲིམས་རྣམས་ལས་འབྲས་
དཔང་དུ་བཞག་ནས་ཉེ་རིང་ཕྱོགས་ལྷུང་ཟ་འདོད་སྙད་འཚོལ་མེད་པར་ངན་པ་རྣམས་ཀྱི་གཉའ་བཅག །
དམའ་མོ་རྣམས་བྱམས་པས་བསྐྱངས། ཚུལ་མཐུན་རྣམས་གཟེངས་བསྟོད་ནས་དགོན་པའི་མིག་ལྟོས་
ལ་ཤིན་ཏུ་ཕན་པར་མཛད་དོ། །ལས་སྣེ་དེའི་སྐབས་རྣམས་སུ་གཞིས་དགོན་གྱི་གྲྭ་པ་འཆི་བ་ཡིད་ལ་
མི་དྲན་པར་གྲོང་ཆོག་དང་། ཚོང་དང་བུན་བསྐྱེད་ལ་རེམ་རེམ་ནས་གློ་བུར་དུ་འཆི་བའི་ཚེ་གཉེན་
བཤེས་དང་ཆས་ཀ་འདུག་གནས། ཐམས་ཅད་བཞག་ནས་དེ་དག་གི་ཆེད་དུ་བྱས་པའི་སྡིག་པ་རི་བོ་
ལས་ལྕི་བ་ཁུར་ནས་རོ་གཅེར་བུར་དུར་ཁྲོད་དུ་བསྐྱལ། རྣམ་པར་ཤེས་པ་ཚེ་འདི་ལ་འཕྲེང་བཞིན་དུ་
ངན་འགྲོ་མུ་མཐའ་མེད་པར་འཁྱམས་པ་འགའ་རེ་མཐོང་ནས། ཀྱེ་མའོ། སྤྱོད་འཇུག་ལས། ཡིད་
བརྟན་མི་རུང་འཆི་བདག་འདི། །བྱས་དང་མ་བྱས་མི་སྡོད་པས། །ན་དང་མི་ན་ཀུན་གྱི་ཡང་། །གློ་བུར་
ཚེ་ལ་ཡིད་མི་བརྟན། །ཐམས་ཅད་བོར་ཏེ་ཆ་དགོས་པར། །བདག་གིས་དེ་ལྟར་མ་ཤེས་པས། །མཛའ་
དང་མི་མཛའི་དོན་གྱི་ཕྱིར། །སྡིག་པ་རྣམ་པ་སྣ་ཚོགས་བྱས། །མི་མཛའ་རྣམས་ཀྱང་མེད་འགྱུར་ཞིང་། །
མཛའ་བ་རྣམས་ཀྱང་མེད་པར་འགྱུར། །བདག་ཀྱང་མེད་པར་འགྱུར་བ་སྟེ། །དེ་བཞིན་ཐམས་ཅད་
མེད་པར་འགྱུར། །རྨི་ལམ་ཉམས་སུ་མྱོང་བ་བཞིན། །དངོས་པོ་གང་དང་གང་སྤྱད་པ། །དེ་དེ་དྲན་
པའི་ཡུལ་དུ་འགྱུར། །འདས་པ་ཐམས་ཅད་མཐོང་མི་འགྱུར། །རེ་ཞིག་གསོན་ཚེ་འདི་ཉིད་ལའང་། །
མཛའ་དང་མི་མཛའ་དུ་མ་འདས། །དེ་དག་དོན་དུ་བྱས་པའི་སྡིག །མི་བཟད་གང་ཡིན་མདུན་ན་
གནས། །དེ་ལྟར་བདག་ནི་གློ་བུར་ཞེས། །བདག་གིས་རྟོགས་པར་མ་གྱུར་པས། །གཏི་མུག་ཆགས་
དང་ཞེ་སྡང་གིས། །སྡིག་པ་རྣམ་པ་དུ་མ་བྱས། །ཞེས་དང་། རྨི་ལམ་ལོ་བརྒྱར་བདེ་མྱོང་ནས། །སད་
པར་གྱུར་པ་གང་ཡིན་དང་། །གཞན་ཞིག་ཡུད་ཙམ་བདེ་མྱོང་ནས། །སད་པར་གྱུར་པ་གང་ཡིན་པ། །
- 487-



A
+
༈ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སད་པ་དེ་དག་གཉིས་ཀ་ལའང་། །བདེ་བ་དེ་ནི་ཕྱིར་འོང་མེད། །ཚེ་རིང་ཚེ་ཐུང་གཉིས་ཀ་ཡང་། །འཆི་
བའི་དུས་སུ་དེ་འདྲར་ཟད། །ཅེས་གང་གསུངས་པ་མངོན་སུམ་དུ་མཐོང་བ་འདི་ཡིན་པས། ཚེ་འདིའི་
བྱ་བཞག་ཐམས་ཅད་བཤོལ་ནས་དབེན་པར་སོང་སྟེ་སྒྲུབ་པ་སྙིང་པོར་བྱེད་དགོས་སྙམ་དུ་ཞེ་དམ་མང་
དུ་མཛད། དབེན་པར་ཕེབས་པ་ཐག་ཆོད་པའི་ཚེ་མཛའ་གྲོགས་དང་སྙིང་ཉེ་བ་མང་པོས་ཚིག་འགྲིག་
མང་པོས་བཤོལ་ན་ཡང་། རྟག་པ་མེད་པའི་མཛའ་བཤེས་ཀྱིས། །གཡུང་དྲུང་ཆོས་ཀྱང་འཇིག་པར་
བྱེད༑ ༑བྱིས་དང་སྐལ་བ་མཉམ་སྤྱོད་ན། །ངེས་པར་ངན་འགྲོར་འགྲོ་འགྱུར་ཏེ། །སྐལ་མི་མཉམ་པར་
འཁྲིད་བྱེད་ན། །བྱིས་པ་བསྟེན་པས་ཅི་ཞིག་བྱ། །སྐད་ཅིག་གཅིག་གིས་མཛའ་འགྱུར་ལ། །ཡུད་ཙམ་
ཞིག་གིས་དགྲར་ཡང་འགྱུར། །དགའ་བའི་གནས་ལ་ཁྲོ་བྱེད་པས། །སོ་སོའི་སྐྱེ་བོ་མགུ་བར་དཀའ། །
ཞེས་དང༌། དེས་ཀྱང་བདག་དོན་མ་བྱས་ལ། །བདག་ཀྱང་དེ་དོན་མི་འགྱུར་བས། །བྱིས་ལས་ཐོག་
རིང་བྱོལ་བར་བྱ། །ཞེས་གསུངས་པ་ལྟར་ཡིན་པས་སུ་ལ་ཡང་གྲོས་མི་འདྲ་བར་རང་ཐག་རང་གིས་
བཅད་ནས། འཇིག་རྟེན་ཀུན་ནས་གདུང་བཞིན་དུ། །ཇི་སྲིད་སྐྱེས་བུ་བཞི་ཡིས་ནི། །དེ་ལས་དེ་ནི་མ་
བཏེགས་པ། །དེ་སྲིད་དུ་ནི་ནགས་སུ་སོང་། །བཤེས་མེད་འཁོན་པའང་མེད་བྱས་ནས། །ལུས་འདི་
གཅིག་པུ་དབེན་གནས་ཏེ། །སྔ་ནས་ཤི་དང་འདྲར་བརྩིས་ནས། །ཤི་ནའང་མྱ་ངན་བྱེད་པ་མེད། །དྲུང་
ན་འཁོར་བ་སུ་དག་ཀྱང་། །མྱ་ངན་གནོད་པ་བྱེད་མེད་པས། །འདི་ཡིས་སངས་རྒྱས་རྗེས་དྲན་སོགས། །
སུས་ཀྱང་གཡེངས་པར་འགྱུར་བ་མེད། །དེ་བས་ཤིན་ཏུ་མདངས་དགའ་བའི། །ནགས་ཚལ་ཚེགས་
ཆུང་བདེ་སྐྱིད་ཅིང་། །གཡེང་བ་ཐམས་ཅད་ཞི་བྱེད་པར། །བདག་ཉིད་གཅིག་པུ་གནས་པར་བྱ། །
བསམ་པ་གཞན་ནི་ཀུན་བཏང་སྟེ། །བདག་ལ་སེམས་པ་གཅིག་པུ་ཡིས། །སེམས་ནི་མཉམ་པར་
བཞག་ཕྱིར་དང་། །དུལ་བར་བྱ་ཕྱིར་བརྩོན་པར་བྱ། །ཞེས་གསུངས་པ་ལྟར་མྱུར་དུ་དབེན་པར་འགྲོ།
དབེན་པར་སོང་ནས་ཀྱང་ཉམས་ལེན་མ་ནོར་བ་ཞིག་མ་བྱས་ན། སློབ་དཔོན་དཔའ་བོས། བརྩོན་
འགྲུས་གཅིག་པུ་བྱས་པ་ངལ་བའི་མཐའ། །ཤེས་རབ་གྲོགས་ཀྱིས་བསྟབས་ན་དོན་ཆེན་འགྲུབ། །
ཅེས་གསུངས་པ་དང་། ཐོས་པའི་རྗེས་འཇུག་སྒྲུབ་པ་སྙིང་པོར་བྱེད། །སྐྱེ་བའི་རྫོང་ལས་ཚེགས་ཆུང་
ཐར་བར་འགྱུར། །ཞེས་གསུངས་པས་ལམ་ཚང་ལ་མ་ནོར་བ་དཔལ་མར་མེ་མཛད་ཀྱིས་མན་ངག་བྱང་
ཆུབ་ལམ་རིམ་གྱི་ཁྲིད་དང་། ཇོ་བོ་བཀའ་གདམས་པའི་ལྐོག་ཆོས་བདག་པས་གཞན་གཅེས་ཀྱི་བྱང་
སེམས་སྤྱོད་ཚུལ་གྱི་གདམས་པ་གསན་བཞེད་ནས། ཐོག་མར་སྤྱན་སྔ་ཚུལ་ཁྲིམས་འབར་གྱི་གདན་
བ 488-



༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
ས་ལོ་དགོན་པར་ཕེབས་ནས། དགའ་ལྡན་རྩེར་གྲུབ་པའི་དབང་ཕྱུག་བྱམས་པ་ཆོས་ལྡན་པའི་ཞབས་
དྲུང་དུ་བྱོན་ཏེ་བསམ་སྦྱོར་གཉིས་ཀས་ཚུལ་བཞིན་ཏུ་བསྟེན་ནས་དམར་འཁྲིད་འཇམ་དཔལ་ཞལ་
ལུང་འཛིན་ཆོས་སུ་སྩལ་ཅིང་གསུང་བཤད་ཞིབ་པར་གནང་བ། སྣོད་ཀྱི་སྐྱོན་གསུམ་དང་བྲལ་བར་
གསན་ནས་ལམ་གྱི་ངོ་བོ་གོ་རིམ་གྲངས་ངེས། ཐུན་དངོས་དང་ཐུན་མཚམས་སུ་ཇི་ལྟར་བྱ་བ་དང་མྱོང་
བ་རྩོལ་བཅས་དང་རྩོལ་མེད་སྐྱེ་ཚུལ་རྣམས་ལ་མི་འཁྲུལ་བའི་ངེས་པ་རྙེད་པར་མཛད་ཅིང་། རྗེ་དེ་ཉིད་
ཀྱིས་ཀྱང་གང་ཟག་ཁྱད་པར་ཅན་དུ་གཟིགས་ནས་གཟབས་འཁྲིད་ནན་ཏན་ཆེ་བར་མཛད་དོ། །དེ་
ནས་མལ་གྲོ་ལྷ་ལུང་དུ་ལུང་དང་མངོན་པར་རྟོགས་པའི་བདག་ཉིད་རྗེ་བཙུན་བསོད་ནམས་དོན་གྲུབ་
པའི་དྲུང་དུ་བྱོན་ཏེ་བློ་སྦྱོང་དོན་བདུན་མའི་ཉམས་འཁྲིད་དང་བློ་སྦྱོང་སྙན་བརྒྱུད་ཆེན་མོ། མཚོན་ཆ་
འཁོར་ལོ། རྨ་བྱ་དུག་འཇོམས་སོགས་ཞིབ་པར་གསན་ནས་ཡུན་རིང་ཙམ་བཞུགས། བླ་མ་དེས་རྗེ་
འདི་ལ་ཆོས་ཀྱི་བཀའ་གནང་མང་པོ་དྲིས་པར་ལན་ཟབ་ལ་མཐའ་ཆོད་པ་རེ་རེ་ནས་ཕུལ་བས། བླ་མ་
དེའི་ཞལ་ནས་འདི་འདྲ་བའི་ཤེས་རབ་འོང་བ་འཕགས་ཡུལ་གྱི་པཎྜི་ཏ་ཞིག་གི་སྐྱེ་བ་ཡིན་པ་འདྲ་་་
གསུང་། ཤིན་ཏུ་མཉེས་མཉེས་མཛད། དེ་ནས་ཐུགས་དགོངས་ལ། ད་ནི་སྔར་ནས་བློ་ཐག་བཅད་པ་
ལྟར་ཐོས་དོན་སྒྲུབ་པ་སྙིང་པོར་བྱེད་པ་སྐབས་སུ་བབ་བོ་སྙམ་ནས། འཕན་ཡུལ་གྲབ་ཀྱི་ཕུར་སྒྲུབ་
ཕུག་རྙིང་པ་ཆུ་ཤིང་སོགས་འཛོམ་པ་ཞིག་འདུག་པ་དེར་ཕེབས། བྱང་ཆུབ་ལམ་གྱི་རིམ་པའི་ཐུན་
བཞིའི་ཉམས་ལེན་ལ་འབད་པས། སྔོན་བྱོན་དམ་པ་རྣམས་ཀྱི་རྣམ་ཐར་ཡང་འདི་ལྟ་བུ་ཞིག་ཡིན་པས་
དེ་རྣམས་ཀྱི་རྗེས་སུ་བསླབ་རྒྱུ་ཡོད་པ་འདི་ལྟ་བུ་ནི་སྟོང་གསུམ་གསེར་གྱིས་བཀང་པ་ལས་ཀྱང་དོན་
ཆེའོ་སྙམ་དུ་སྤྲོ་བ་ཆེར་འཕེལ་བས་ཟས་གོས་དང་འདུ་འཛི་ལ་དགའ་བ་ཟིལ་གྱིས་ནོན་པ་བྱུང་། དེར་
ཐུགས་དམ་ཤིན་ཏུ་འཕེལ་ཡང་མི་ཆོས་དང་ཧ་ཅང་ཐག་ཉེ་བས་ཡེར་པར་བྱོན། དེར་ཕུག་པ་ཉམས་སྤྲོ་
བ་མང་དུ་འདུག་པས་དེ་དག་གང་དུ་བག་ཕེབས་པ་དེ་དང་དེར་བཞུགས་ནས་ཇོ་འབྲོམ་ཡབ་སྲས་ཀྱི་
རྣམ་པར་ཐར་པ་ཆོས་སྡེ་སྣོད་གསུམ་བཤད་ཆོས་ཙམ་དུ་མ་ལུས་པར། དོན་བསླབ་པ་གསུམ་རྒྱུད་ལ་
ཉམས་སུ་ལེན་ཚུལ་བྱང་ཆུབ་ལམ་གྱི་རིམ་པ་འདི་ལྟ་བུ་དང་ཕྲད་པ་ནི། སྔོན་བསོད་ནམས་རྒྱ་ཆེན་པོ་
བསགས་པའི་འབྲས་བུ་ཡིན་པས། ཇོ་འབྲོམ་ཡབ་སྲས་རྒྱལ་བ་ཙོང་ཁ་པ་ཡབ་སྲས་ཀྱི་རྗེས་སུ་ཞུགས་
ཏེ་ཕ་རྗེས་བུས་ཟིན་པ་ཞིག་མ་བྱས་ན་བདག་དབེན་པར་འོངས་པ་དོན་མེད་དོ་སྙམ་དུ་བསམས་ནས།
ཞལ་ལུང་ལས། མ་དག་སྣོད་ཀྱི་སྐྱོན་སྤངས་གཟུར་གནས་ཀྱི། །རྣ་བར་དམ་པའི་ཆོས་ཀྱི་དབྱངས་
- 489 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྙན་པོ། །ཡོངས་འཛིན་ཞལ་གྱི་སྒོ་ལས་ཉེར་ཐོས་པ། །བསྐལ་པར་བསྒྲུབས་པའི་བསོད་ནམས་ཟོང་
གིས་རྙེད། །ཁྱད་པར་རྒྱ་བོད་མཁས་གྲུབ་མ་ལུས་པའི། །ཐུགས་ཀྱི་ཉིང་ཁུ་ཆེ་བ་བཞི་ལྡན་ཆོས། །
མཆོག་དམན་འགྲོ་ལ་རིས་མེད་ཕན་པའི་སྨན། །བདུད་རྩིའི་སྤུན་ཟླ་གཉིས་པ་རྙེད་དཀའི་ལམ། །
ལམ་མཆོག་འདི་འདྲ་ཐོས་བསམ་སྒོམ་གསུམ་གྱིས། །ཉམས་སུ་བླང་བྱར་ཡོད་པའི་སྐལ་བཟང་
རྣམས། །མནོག་ཆུང་ཚེ་འདིའི་འདུན་མ་རྒྱང་བསྲིངས་ཏེ། །ཞེན་ལོག་སྐྱོ་ཤས་དྲག་པོས་རྒྱུད་བསྐུལ་
ནས༑ ༑འདུ་འཛིས་དབེན་པའི་ས་འཛིན་མཐོན་པོའི་ངོས། །སྤང་ལྗོངས་ནགས་ཚལ་མེ་ཏོག་ཁོར་ཡུག་
ཅན༑ ༑རྡོ་བའི་སྤྱིལ་ཆུང་རང་ཤོང་ཁང་བུ་རུ། །གྲིབ་མ་གཉིས་པའི་གྲོགས་དང་ལྷན་ཅིག་པར། །ལྷུང་
ལྷུང་དལ་གྱིས་འབབ་པའི་ཉལ་འགྲོ་དང་། །བག་ཕེབས་རི་དྭགས་རྒྱུ་བའི་སྐད་གཉིས་ལས། །གཞན་
དུ་དུག་གསུམ་བསྐྱེད་པའི་ལོང་གཏམ་གྱིས། །བསམ་གཏན་ཚེར་མའི་བྱེད་པོ་དམིགས་སུ་མེད། །
ཕྱག་དར་ཁྲོད་པའི་གོས་དང་བསོད་སྙོམས་ཀྱིས། །ཉེར་འཚོ་དཀོར་ནག་དུག་ཆུས་མ་སྦགས་པས། །
རྣམ་དཀར་དགེ་ལ་བསྐུལ་ནས་ལུས་ངག་ཡིད། །གཏན་གྱི་བདེ་སྒྲུབ་འདུན་མའི་ཡང་རྩེར་སོན། །
ཞེས་གསུངས་པ་ཞལ་འདོན་གནང་ཞིང་ཤུགས་དྲག་ལ་རྒྱུན་རིང་བའི་བརྩོན་འགྲུས་ཀྱིས་གཙོ་ཆེར་
སྐྱེས་བུ་ཆུང་འབྲིང་གི་སྐོར་ལ་འབད་ནས་རྒྱུན་མི་རིང་ཙམ་བཞུགས་པས་ལྷ་དང་བླ་མས་བྱིན་གྱིས་
བརླབས་པའི་མཚན་མ་ཅི་རིགས་བྱུང་། དེ་ནས་ལོ་དགོན་པར་ཕེབས་ནས་རེ་ཞིག་བཞུགས་ཤིང་། དེ་
ནས་ཀྱང་ཀླུང་ཤོད་དུ་ཕེབས། སྤྱིལ་བུ། སྟབས་ཀ །དགོན་གསར་སོགས་སྔོན་བཀའ་གདམས་པའི་
དྲང་སྲོང་ཆེན་པོ་རྣམས་ཀྱི་སྒྲུབ་གནས་རྣམས་སུ་ཟས་བསོད་སྙོམས་པ། གོས་ཕྱག་དར་ཁྲོད་པ། སྨན་
བཀུས་ཏེ་བོར་བ། གནས་མལ་ཤིང་དྲུང་དང་། ས་ཕུག་དང་བྲག་ཕུག །རྫ་སྤྱིལ་བདག་མེད་རྣམས་སུ།
སྤོང་བ་དང་སྒོམ་པ་ལ་དགའ་བས། བདག་གཞན་མཉམ་བརྗེ་ཀུན་རྫོབ་བྱང་ཆུབ་ཀྱི་སེམས་དང་།
རང་བཞིན་མེད་རྟོགས་དོན་དམ་བྱང་ཆུབ་ཀྱི་སེམས་ལ་ཐུན་བཞིར་བཅད་ནས་འབད་པས་སྐུ་ལུས་
དཀའ་ཐུབ་ཀྱིས་རིད་ཅིང་ཕྲ་ལ་སྐྱ་བོ་སེང་སེང་པོ་ལ་དབང་པོ་དྭངས་ཤིང་ཟོ་མདོག་བདེ་བ་དྲི་མ་དང་
བཤང་གཅི་ཉུང་ཞིང་གཉིད་ཆུང་བ་འཕགས་པའི་ནོར་བདུན་གྱིས་ཕྱུག་ཅིང་། ནང་དུ་ཡང་དག་འཇོག་
གི་དགའ་བདེ་རྒྱས་པ། ཀུན་ནས་ཉོན་མོངས་ཕྱོགས་དང་། རྣམ་བྱང་ཕྱོགས་ཀྱི་རྒྱུ་འབྲས་རེ་རེ་ལ་ཡང་
རིག་པའི་འཆར་སྒོ་འབུམ་ཕྲག་གློག་ལྟར་འཁྱུག་པས་མངོན་པར་ཤེས་པ་ལྔ་དང་ལྡན་པའི་ལྷའི་དྲང་
སྲོང་ཆེན་པོ་རྣམས་ཀྱང་དཔའ་ཞུམ་པར་མཛད་ཅིང་དབྱར་དགུན་གྱི་དུས་རྣམས་འདའ་བར་མཛད་དོ། །
- 490 -



( ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། ། ཅ༽
དེ་ལ་འདི་སྐད་ཅེས་བྱ་སྟེ། ལུས་ཀྱི་དཀའ་ཐུབ་གཙོར་འཛིན་ཐུབ་པ་རྣམས། །རློམ་པའི་སྐྱིད་ཀྱིས་འོག་
ཏུ་ལྷུང་འགྱུར་ཞིང་། །ནང་གི་ཉོན་མོངས་གདུང་བའི་དཀའ་ཐུབ་པ། །སྒྲིབ་པ་ཡང་པས་ངེས་ལེགས་
གནས་སུ་འགྲོ། །ཞེས་པའོ། །
དེ་ནས་ཐུགས་དགོངས་ལ་རྗེ་བདག་ཉིད་ཆེན་པོས། དལ་བའི་རྟེན་འདི་ཡིད་བཞིན་ནོར་ལས་
ལྷག །འདི་འདྲ་རྙེད་པ་ད་རེས་ཙམ་ཞིག་ཡིན། །རྙེད་དཀའ་འཇིག་སླ་ནམ་མཁའི་གློག་དང་འདྲ། །
ཚུལ་འདི་བསམས་ནས་འཇིག་རྟེན་བྱ་བ་ཀུན། །སྦུན་པ་འཕྱར་བ་བཞིན་དུ་རྟོགས་གྱུར་ནས། །ཉིན་
མཚན་ཀུན་ཏུ་སྙིང་པོ་ལེན་པ་དགོས། །ཞེས་གསུངས་པ་ལྟར་རྙེད་དཀའ་དོན་ཆེ་འཇིག་སླ་བའི་ལུས་
འདི་ལ་སྙིང་པོ་རྣམ་པར་དག་པ་ཞིག་ལོན་པ་ལ། ཚེ་འདི་པ་དང་རྒྱབ་འགལ་མ་བྱས་པར་བྱ་བཏང་དུ་
མིང་བཏགས་པའི་ཁ་ནས་ཅི་ཡང་མི་དགོས་ཟེར་བ་ལ་སེམས་ལ་ཅིས་ཀྱང་མི་ཆོག་པ་དེ་ལྟ་བུས་སྙིང་
པོ་མི་ལོན་པར་མ་ཟད་བྱས་ན་ཚེ་འདིར་གཞན་བསླུ། ཕྱི་མར་རང་བསླུ་བ་གཉིས་མེད་སེང་གེ་ཞིག་
ལས་མི་འོང་བར་འདུག་པས་ཡུལ་ཕྱོགས་དང་ས་ཕྱོགས་སྔར་རྒྱུས་མེད་པའི་གངས་ཏི་སེའམ་ (རྩྭ་ཙ་)
རིའམ། ཁམས་ཕྱོགས་ཤིག་ལ་ཕྱིན་ནས་ཚེ་དང་སྒྲུབ་པ་མཉམ་པ་ཞིག་བྱེད་དགོས་སྙམ་དུ་ (གློ་བློ་)
ཐག་བཅད་ནས། འགྲོ་ཁར་བཀའ་དྲིན་ཅན་གྱི་བླ་མ་རྣམས་ཀྱི་ཞལ་མཇལ། ཁྱད་པར་དུ་དགའ་ལྡན་
དུ་ཕ་བླ་མའི་དངུལ་གདུང་རིན་པོ་ཆེའི་མདུན་དུ་གསོལ་འདེབས་བསྔོ་སྨོན་ཁོ་ཐག་ཆོད་པ་ཞིག་བྱེད་
དགོངས་ནས་དགའ་ལྡན་དུ་བྱོན་ནས། དངུལ་གདུང་རིན་པོ་ཆེར་མཆོད་འབུལ་གསོལ་འདེབས་
མཛད་ནས་བྱང་རྩེ་ཆོས་རྗེ་བློ་བཟང་དགེ་ལེགས་རིན་པོ་ཆེ་མཇལ་བར་ཕེབས་གནས་ཚུལ་རྣམས་
ཞུས་པས། ཕྱག་ནས་འཇུས་ཏེ་ཁྱོད་ཀྱིས་ཞོག་གུར་སྨོན་གྱི་དགོན་པ་བློས་དོར་ནས་ས་ཕྱོགས་གཞན་
དུ་ཕྱིན་ན་ངེད་རང་གཉིས་ཀྱི་ཆོས་དམ་ཚིག་གི་འབྲེལ་བ་ཆད་དོ་གསུངས་ནས་བཀའ་ནན་ཆེ་བ་
བཟློག་མ་ནུས་པར་བརྟེན། གུར་སྨོན་གྱི་རི་ཁྲོད་དུ་སྤྱིལ་པོ་རང་ཤོང་ཞིག་ཏུ་སྒྲུབ་པ་མཛད་པ་ཡིན་ལ།
དེ་ཡང་དགུང་ལོ་ཉེར་བདུན་བཞེས་པ་བྱི་ལོ་ལ་བབས་པ་ན། སྐྱེས་བུ་ཆུང་ངུའི་ལྷ་མིའི་རྒྱུ་ཡང་ཚུལ་
ཁྲིམས། སྐྱེས་བུ་འབྲིང་གི་བསླབ་པ་གསུམ་གྱི་ནང་ནས་ཀྱང་རྩ་བ་ཚུལ་ཁྲིམས། སྐྱེས་བུ་ཆེན་པོའི་བྱང་
སེམས་ཀྱི་ཚུལ་ཁྲིམས་རྣམ་པ་གསུམ་གྱི་རྩ་བ་ཡང་སྡོམ་པའི་ཚུལ་ཁྲིམས། གསང་སྔགས་ཀྱི་དངོས་
གྲུབ་རབ་འབྲིང་ཐ་མ་གསུམ་གྱི་རྩ་བ་ཡང་ཚུལ་ཁྲིམས་ཡིན་པར་འདུག །ཚུལ་ཁྲིམས་ཀྱི་བསླབ་པའི་
གཙོ་བོ་ཡང་བསླབ་གཞི་ཡོངས་སུ་རྫོགས་པ་ནི་བསྙེན་པར་རྫོགས་པའི་སྡོམ་པ་ཡིན་པས། སངས་
- 491-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རྒྱས་དངོས་མི་ཡི་རྣམ་པར་རོལ་པ་པཎ་ཆེན་ཐམས་ཅད་མཁྱེན་པའི་དྲུང་ནས་བསྙེན་རྫོགས་ཀྱི་སྡོམ་པ་
རྣམ་པར་དག་པ་ལེགས་སྨོན་དང་། འཇིགས་སྐྱོབ་ཙམ་མ་ཡིན་པར། སོ་ཐར་གྱི་སྡོམ་པར་འགྱུར་ངེས་
ཤིག་བླངས་ལ་བཅས་མཚམས་ཕྲ་མོ་ལས་ཀྱང་མ་འདས་པར་སྲོག་བསྡོས་བྱས་ནས་བསྲུངས་ཏེ། །
ལམ་ཐུན་མོང་པ་དང་ཐུན་མོང་མ་ཡིན་པ་རྣམས་བསྒོམ་པར་བྱའོ་སྙམ་དུ། བསྙེན་པར་རྫོགས་པ་ལ་
སྐོམ་པ་ཆུ་དོན་དུ་གཉེར་བ་ལྟ་བུས་བཀྲ་ཤིས་ལྷུན་པོར་བྱོན། གཟིམས་ཆུང་ཡིད་དགའ་ཆོས་འཛིན་ཏུ་
བསྟན་པ་ཡོངས་རྫོགས་ཀྱི་མངའ་བདག་པཎ་ཆེན་ཐམས་ཅད་མཁྱེན་པ་བློ་བཟང་ཡེ་ཤེས་དཔལ་
བཟང་པོའི་ཞལ་སྔ་ནས་ཀྱིས་མཁན་སློབ་ཟུང་འབྲེལ་དང་། དཀའ་ཆེན་བསོད་ནམས་གྲགས་པས་
གསང་སྟོན་དང་དུས་གོ་བ་མཛད་དེ། ཟུར་བཞིའི་དཔོན་སློབ་རྣམས་ཀྱིས་ལས་ཀྱི་ཁ་སྐོང་མཛད་པའི་
དགེ་འདུན་གྲངས་ཚང་བའི་དབུས་སུ་མཚན་བློ་བཟང་ཚེ་བརྟན་ཞེས་གནང་སྟེ་གསོལ་བཞིའི་ལས་ཀྱི་
ཆོ་ག་སྦྱོར་དངོས་མཇུག་གསུམ་རྣམ་པར་དག་པས། ཐོབ་པའི་སྤོང་བདུན་འཁོར་བཅས་ཀྱི་ཚུལ་
ཁྲིམས་ཡན་ལག་བརྒྱད་ལྡན་གྱི་ཆུ་བོས་ཐུགས་ཀྱི་བུམ་བཟང་ལེགས་པར་གཏམས་ནས་བསྟན་པ་
རིན་པོ་ཆེའི་བདག་པོར་གྱུར་ཏེ་འཕགས་པ་ཉེ་བར་འཁོར་སླར་ཡང་ལྗོངས་འདིར་བྱོན་པ་བཞིན་དུ་
གྱུར་ཏོ། །མངོན་མཐོ་ངེས་ལེགས་ཡོན་ཏན་མ་ལུས་པའི། །ས་བོན་གྲུང་པོ་སྡོམ་པའི་ཚུལ་ཁྲིམས་ལས། །
ཕྱིན་དྲུག་རིམ་གཉིས་ཡལ་འདབ་རབ་རྒྱས་རྩེར། །སྐུ་གསུམ་འབྲས་བུས་དུད་འདི་འགྲོ་བའི་སྐྱབས། །
ཞེས་བྱའོ། །
དེ་ནས་མཁན་ཆེན་བསྟན་པའི་བདག་པོར་བླ་མ་མཆོད་པའི་འཁྲིད་ལུང་དང་། ཕྱག་དྲུག་པའི་
རྗེས་གནང་སོགས་ཆོས་བཀའ་ཅི་རིགས་གསན་ཞིང་། གནས་མཇལ་མཆོད་འབུལ་མཛད་ནས་སླར་
ཡང་ཞོག་གི་རི་ཁྲོད་རང་དུ་བྱོན་ནས་སྒྲུབ་པ་ལ་རྩེ་གཅིག་ཏུ་གཞོལ་བར་མཛད་དོ། །དེ་ཡང་འཚོ་བ་
གུར་སྨོན་གྱི་ཚོགས་སྐལ་ཙམ་ལ་བརྟེན་ནས་འཇམ་དཔལ་ཞལ་ལུང་ལ་འབད་པ་དང་། བར་སྐབས་
ཤིག་ན། སེ་ར་བྱེས་པ་རབ་འབྱམས་པ་ལེགས་བཤད་རྒྱ་མཚོ་ཞུ་བ་ཧ་ཅང་མཁས་པའི་སྙན་གྲགས་མི་
ཆེ་ཡང་མཚན་ཉིད་དང་སྔགས་ཕྱོགས་ཀུན་ལ་འདྲིས་ཆེ་ཞིང་ཀུན་སྤྱོད་གཙང་བ། སྐྱིད་ཤོད་ཞབས་དྲུང་
ངག་དབང་བསྟན་འཛིན་འཕྲིན་ལས་དང་། བཤེས་གཉེན་བྱམས་པ་ཆོས་ལྡན་པའི་ཐུགས་སྲས་དམ་
པ་དེ་ལ་དབེན་ས་བཀའ་འབུམ་གྱི་ལུང་དང་། བྱང་ཆུབ་བདེ་ལམ་གྱི་དམར་འཁྲིད་རྒྱས་པར་གསན་
ནས་ཞལ་ལུང་དང་ཕན་ཚུན་ཤན་སྦྱར་ནས་ལམ་རིམ་ཉིད་ལ་ལོ་བརྒྱད་དགུ་ཙམ་ཕུར་ཚུགས་སུ་
-492 -



ཚ
༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །།ཅི༽
སྦྱངས། དེ་དག་གི་སྐབས་འཚོ་བ་ཆུ་རྡོར་ཆད་པ་ཞག་གཉིས་གསུམ་ཙམ་ཡང་ཡང་བྱུང་ཡང་། སྤྱོད་
འཇུག་ལས། ཉ་པ་གདོལ་པ་ཞིང་པ་ལ་སོགས་པ། །རང་གི་འཚོ་བ་ཙམ་ཞིག་སེམས་པ་ཡང་། །གྲང་
དང་ཚ་ལ་སོགས་པའི་གནོད་བཟོད་ན། །འགྲོ་བ་བདེ་ཕྱིར་བདག་ལྟ་ཅིས་མི་བཟོད། །ཅེས་པ་ལྟར་
དགོངས་ནས། འཁོར་བ་སྤྱི་བྱེ་བྲག་གི་སྡུག་བསྔལ་དང་། ཆོས་ཀྱི་ཕན་ཡོན་དྲན་པས་ལྷག་པར་དཀའ་
སྤྱད་ལ་སྤྲོ་བར་གྱུར་ཏེ། འདི་ལྟར་དཀའ་བ་སྤྱོད་པ་ཡང་ཐུབ་པའི་འཁྲུངས་རབས་ལས། ཆོག་ཤེས་
ངེས་པའི་བདག་ཉིད་ཅན། །འཚོ་བ་གང་ནའང་བཙལ་མི་དཀའ། །རྩྭ་དང་ལོ་མ་ཆུ་ཡི་གནས། །གང་
ནའང་མེད་པ་མ་ཡིན་ནོ། །ཞེས་དང་། སྔོན་ཐུབ་པའི་དབང་པོ་ཕྱིའི་རྒྱ་མཚོའི་འགྲམ་དུ་དཀའ་ཐུབ་
དྲག་པོ་ལ་བཞུགས་པར་ལྷའི་དབང་པོས་དཀའ་ཐུབ་འདི་ལྟར་མཛད་དགོས་པའི་རྒྱུ་མཚན་དྲིས་པའི་
ལན་དུ། ཡང་དང་ཡང་དུ་སྐྱེ་བའི་སྡུག་བསྔལ་དང་། །རྒ་དང་རྒུད་དང་ན་བའི་སྡུག་བསྔལ་དང་། །
འཆི་བར་འགྱུར་སྙམ་སེམས་པས་འཇིག་རྟེན་རྣམས། །བསྐྱབ་པའི་ཕྱིར་ནི་བདག་གིས་དེ་ལྟར་གནས། །
ཞེས་གསུངས་པ་དང་མཐུན་པས་སྐལ་བ་བཟང་སྙམ་དུ་དགོངས་ནས། ལྟོ་གོས་ཀྱི་ཕྱིར་འཁྲིད་ཀྱི་
དམིགས་རྣམ་སྐྱོང་བ་དོར་ཏེ་གྲོང་ཆོག་དང་། མིའི་ངོ་འཛིན་བྱེད་པའི་འདུ་ཤེས་ཙམ་ཡང་མེད་པར་ལོ་
བརྒྱད་ཙམ་གྱི་བར་དཀའ་ཐུབ་མཛད། དེ་དག་གི་སྐབས། ཡོག་རུ་ནང་པའི་ཡུམ་སྙིང་སྙིང་ཞེས་པ་
རིགས་མཐོ་ལ་དད་པ་ཆེ་བ་ཞིག་ཡོད་པ་དེས་དམ་པ་འདི་ཡི་མཛད་སྤྱོད་ལ་དད་ནས། ཟ་དམ་ཆུང་རེ།
རྩམ་པ་མཚོན་ཙམ་ཡང་ཡང་བསྐྱལ་ནས་མཆི་མ་འབྱིན་པར་བྱེད། དེ་བཞིན་དུ་དཔོན་ཚང་གསོལ་
དཔོན་དཀོན་མཆོག་གིས་ཀྱང་ཡང་ཡང་འཚོ་བ་སྦྱར་བས་སྦྱིན་བདག་འདི་གཉིས་སྦྱིན་བདག་སྔ་ཤོས་
དང༑ འཚོ་བ་བཀྲེན་པའི་དུས་སུ་ཕན་འདོགས་ཆེ་ཤོས་དང་ཁོང་རང་གཉིས་ཀྱང་བསོད་ནམས་ཆེ་
ཤོས་སུ་བྱུང་བ་འདུག །བར་ཞིག་ན་ཁྲི་རིན་པོ་ཆེ་བློ་བཟང་ཆོས་འཕེལ་བའི་དྲུང་ནས་འཇིགས་བྱེད་ཀྱི་
སྔགས་བཏུའི་རྗེས་གནང་གསན། དེ་ལྟར་སྦྱངས་པས་ལམ་ཐུན་མོང་བ་རྒྱ་ཆེན་སྤྱོད་པ་དང་། ཟབ་མོ་
ལྟ་བའི་ལམ་ལ་མྱོང་བ་རྩོལ་བཅས་དང་རྩོལ་མེད་རིམ་གྱིས་སྐྱེས་ནས། འགྲོ་བ་སྒྲོལ་བའི་བློ་ཤུགས་
དྲག་པོ་མནན་པས་མི་བཟོད་པ་སྐྱེས་ཏེ་ཕར་ཕྱིན་ཐེག་པ་ལས་འཚང་རྒྱ་བ་ཆེས་མྱུར་བའི་རྡོ་རྗེ་ཐེག་པ་
ལ་མ་འབད་ན། རྗེ་བདག་ཉིད་ཆེན་པོས། འདི་ན་རྫོགས་སངས་རྒྱས་སུ་བགྲོད་པ་ལ། །ཟབ་མོ་རྡོ་
རྗེའི་ཐེག་དང་ཕར་ཕྱིན་ཐེག །རྣམ་པ་གཉིས་ཡོད་གསང་སྔགས་ཕར་ཕྱིན་ལས། ཤིན་ཏུ་ཁྱད་པར་
འཕགས་པ་ཡིན་ནོ་ཞེས། །ཉི་མ་ཟླ་བ་ལྟ་བུར་ཀུན་ལ་གྲགས། །ཚིག་དེ་བདེན་པའི་ཚིག་ཏུ་འདོད་
-493-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བཞིན་དུ། །ཟབ་མོའི་ཐེག་དེ་ཇི་ལྟ་བུ་ཞིག་ཅེས། །འཚོལ་བར་མི་བྱེད་མཁས་པའི་ཁུར་འཛིན་པ། །དེ་
འདྲ་དེ་ཡང་ཤེས་རབ་ཅན་ཡིན་ན། །དེ་ལས་གཞན་པའི་དབང་པོ་རྟུལ་པོ་གང་། །གསུང་པ་ལྟར་ཡིན་
པས༑ ངེས་པར་ད་ནི་གསང་སྔགས་བླ་ན་མེད་པའི་རིམ་པ་གཉིས་ལ་འཇུག་པར་བྱའོ་སྙམ་ནས་རང་
ལོ་སོ་ལྔ་ཙམ་ལ་ཕེབས་པ་ན་འབྲས་སྤུངས་དགེ་འཕེལ་དུ་རྡོ་རྗེ་འཆང་ཆེན་པོ་ངག་དབང་བརྩོན་
འགྲུས་སམ་འཇམ་དབྱངས་བཞད་པའི་ཞབས་དྲུང་དུ་བྱོན་ནས་དཔལ་རྡོ་རྗེ་འཇིགས་བྱེད་ཀྱི་ལམ་
རིམ་པ་གཉིས་ཀྱི་འཁྲིད་གནང་དགོས་ཞེས་ནན་ཏན་ཆེན་པོས་ཞུས་པ་ན། རྗེ་དེ་ཉིད་ཀྱིས་ཀྱང་དམ་པ་
འདི་གཞན་དང་མི་འདྲ་བར་གཟིགས་ནས། ཐུགས་དགྱེས་ཚོར་ཆེན་པོ་གནང་། རྗེ་རིན་པོ་ཆེའི་བསྟན་
པའི་རྒྱུན་ལ་ཕན་པའི་ཕྱིར་ཁྱེད་ལ་ཡི་དམ་འདིའི་བསྐྱེད་རྫོགས་འབུལ་བར་ཤིན་ཏུ་ནས་སྤྲོ་ཡང་། ངེད་
ཀྱིས་རྡོ་རྗེ་འཕྲེང་བའི་དབང་བྱེད་པའི་བྲེལ་པས་ད་ལྟ་མི་འགྲུབ་པ་འདུག་པས། ད་ཁྱེད་རང་འཕན་
ཡུལ་ཐང་སག་དགའ་ལྡན་ཆོས་འཁོར་གྱི་སློབ་དཔོན་དངོས་གྲུབ་རྒྱ་མཚོ་ལ་གསན་ན་ངེད་གཉིས་སྲིད་
རྒྱུད་རྡོ་རྗེ་འཆང་དཀོན་མཆོག་ཡར་འཕེལ་གྱི་དྲུང་ནས་ཆོས་འདི་མཉམ་དུ་ཐོབ་པ་ཡིན་པས་ཁྱད་མེད་
གསུང་། དེའི་ཚེ་དངོས་གྲུབ་རྒྱ་མཚོ་ཞེས་པའི་མཚན་ཐོས་པས་ལུས་ཀྱི་བ་སྤུ་ལྡང་ཞིང་མཆི་མ་
འཁྲུགས་ཏེ་རེ་ཞིག་སྨྲ་མི་ཤེས་པའི་ངང་དུ་ལུས་པར་གྱུར། དེ་ནས་གྲུབ་ཐོབ་ཆེན་པོ་ལཱ་ལི་ཏ་རྡོ་རྗེ་
འཇིགས་བྱེད་ཆེན་པོའི་རྒྱུད་འཚོལ་བའི་ཕྱིར་ལུས་སྲོག་ལ་ཡང་མི་གཟིགས་པར་ནུབ་ཕྱོགས་ཨུ་རྒྱན་
གྱི་ཡུལ་དུ་བྱོན་པ་ལྟར། ཐང་སག་ཏུ་རྡོ་རྗེ་འཆང་དེ་ཉིད་ཀྱི་ཞབས་དྲུང་དུ་ལྷགས་ཏེ་རྡོ་རྗེ་འཆང་དང་ཐ་
མི་དད་པར་བལྟས་ནས་ཕྱག་རྟེན་ལྷ་རྫས་རབ་དཀར་ཞིག་ཕུལ་ནས་རིམ་པ་གཉིས་འཆད་པར་
གསོལ་བ་བཏབ་པས་ཁྱེད་སྔར་ཐུགས་དམ་གང་བྱས། སེམས་ལ་འཆར་སྒོ་ཇི་ལྟར་འདུག །དུས་རྒྱུན་
འདུག་གནས་གང་ཡིན་སོགས་ཀྱི་དྲི་བ་མཛད་པར། ཞོག་ཏུ་གྲྭ་པ་བྱས། དགའ་ལྡན་དུ་སློབ་གཉེར་
བྱས༑ འཆི་བས་འཇིགས་ནས་ཞལ་ལུང་དང་བདེ་ལམ་གྱི་འཁྲིད་བསྐྱངས་ནས་དབེན་པ་བསྟེན་ནས་
ཡུན་འདི་ཙམ་སོང་། སེམས་ལ་འཆར་སྒོ་ལམ་ཐུན་མོང་བ་ལ་བླ་མེད་ཀྱི་རིམ་གཉིས་སྣོན་དགོས་ཚུལ་
འདི་ལྟར་གོ་ལགས། ཞེས་དྲང་པོར་ཞུས་པས་ཐུགས་དགྱེས་ཚོར་གཞན་དང་མི་འདྲ་བ་གནང་ཞིང་།
ཁྱེད་ལ་རིམ་གཉིས་ཀྱི་འཁྲིད་གཏོང་བར་ཤིན་ཏུ་སྤྲོ་བས་ཆོས་ཉན་མཁན་དམངས་མ་ལས་ཟུར་དུ་
འཛིན་ཆོས་རང་བྱེད་གསུངས་ནས། བསྟན་པ་སྤྱིའི་རྣམ་གཞག །ཁྱད་པར་བླ་མེད། དེའི་ནང་ནས་ཞེ་
སྡང་ཐབས་རྒྱུད་དམར་ནག་འཇིགས་གསུམ། དེའི་ནང་ནས་ཀྱང་རྡོ་རྗེ་འཇིགས་བྱེད་ཀྱི་རྩ་བཤད་ཀྱི་
- 494 -



དཀ
༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །།ཅི
རྒྱུད་ཀྱི་སྙིང་པོ་བསྐྱེད་རིམ་སྐུ་གསུམ་ལམ་འཁྱེར། རྫོགས་རིམ་རྣལ་འབྱོར་བཞིའི་དམར་འཁྲིད་བྱིན་
རླབས་ཀྱི་དྲོད་མ་ཡལ་བ། མི་བར་ཁྱིས་མ་ཆོད་པ། འཆལ་བ་དང་འདྲེས་ཁྱེར་གྱིས་མ་བསླད་པ།
དམིགས་རིམ་གེགས་སེལ་བོགས་འདོན་དང་བཅས་པ་གནང་བས་ཐུགས་རབ་ཏུ་ཚིམ་སྟེ། རང་གི་
སྒྲུབ་གནས་ག་ལ་བ་དེར་བྱོན་ནས་ལོ་གསུམ་གྱི་བར་དུ་ལམ་ཐུན་མོང་བ་ཅུང་ཟད་བསྡུས་ཙམ་དང་།
གཙོ་བོར་རིམ་པ་གཉིས་ལ་རྩལ་དུ་བཏོན་ནས་སྦྱངས་པས་རིམ་པ་གཉིས་སོ་སོའི་ལམ་གྱི་ངོ་བོ་གོ་
རིམ་གྲངས་ངེས་བྱེད་ལས་སོགས་ལ་ངེས་པ་ཕུལ་དུ་ཕྱིན་པ་དང་། དྲོད་རྟགས་ཡ་མཚན་ཅན་ཡང་ཅི་
རིགས་པ་མངོན་དུ་གྱུར། ལྷག་པར་ནུབ་གཅིག་གི་མནལ་ལམ་དུ་གསང་ཕུར་ཕེབས་པས་དེར་དབྱར་
ཆོས་སྐབས་ལྟར་བླ་མ་རྣམས་ཀྱི་བཞུགས་ཁྲི་དང་བཅས་བླ་མ་རྣམས་ཀྱང་བཞུགས་འདུག །དེར་ཁྲི་
ཕུན་སུམ་ཚོགས་པ་ཞིག་གི་ཁར་རྗེ་བདག་ཉིད་ཆེན་པོ་བཞུགས་འདུག་པ་ལ་དད་གུས་རྩེ་གཅིག་པས་
གསོལ་བ་བཏབ་པས་འཁོར་བའི་ཉེས་དམིགས་དང་བྱང་ཆུབ་ཀྱི་སེམས་དང་ལྟ་བའི་སྐོར་མདོར་
བསྡུས་གསུངས་པ་ཞིག་རྨིས། དེ་ནས་བཟུང་སྟེ་སྒྲུབ་པ་ལ་སྔར་ལས་བརྒྱ་འགྱུར་གྱི་སྤོ་ཤུགས་ཆེ་བ་
དང་༑ ལམ་ཐུན་མོང་དང་ཐུན་མོང་མ་ཡིན་པ་གང་ལའང་རྟོགས་པ་དངོས་སུ་སྐྱེས་པའི་མྱོང་བ་འདྲ་བ་
བྱུང༑ དེ་ལ་བརྟེན་ནས་རྗེ་བདག་ཉིད་ཆེན་པོའི་གསུང་རབ་རྣམས་ཀྱི་ལྡེ་མིག་བྱས་ནས་རྒྱ་གཞུང་
རྣམས་ལ་དཔྱད་པ་ན། བོད་གཞུང་རྣམས་ལས་རྒྱ་གཞུང་རྣམས་ཤིན་ཏུ་གསལ་ཞིང་གོ་བདེ་བར་གྱུར་
ཏེ་མདོ་སྔགས་ཀྱི་གཞུང་ཆེན་མོ་ཐམས་ཅད་ལ་མི་འཇིགས་པའི་སྤོབས་པ་མྱུར་ལ་ཟབ་པ་ཐོབ་པ་ཡིན་
གསུང་ངོ་། །དེ་ལྟར་སྒྲུབ་པ་ལ་བརྩོན་པའི་རྣམ་ཐར་གྱིས་ཤེས་ལྡན་རྣམས་ཀྱི་ཡིད་ཀྱི་བརྟན་པ་རང་
དབང་མེད་པར་ཕྲོགས་ནས་ཡུལ་མི་ཐམས་ཅད་གུས་པར་གྱུར་ཅིང་། ལྷག་པར་དུ་ཞོག་གི་ཕུ་ནས་
གྲམ་གྲུ་ལོ་ཡག་མགོན་པོས་འདི་སྐོར་ནས་བཟུང་ཞོ་བཞེས་རྒྱུ་རྒྱུན་མ་ཆད་པར་ཕུལ་བ་ཁོ་རང་གི་ཚེ་
གང་བར་མ་བཅད་ལ། སྟག་རྩེ་ཞོལ་རྒན་པོ་དོན་གྲུབ་ཀྱིས་ཀྱང་འདི་སྐོར་ནས་བཟུང་ཁོ་རང་གི་མི་
ཚེའི་རིང་ལ་བཞེས་རྩམ་མངགས་བཏགས་རྒྱུན་མ་ཆད་པ་ཕུལ། བར་སྐབས་ཞིག་ན་ཧོར་དཀའ་ཆེན་
བློ་བཟང་དོན་གྲུབ་ལ་མདོ་སྔགས་ཀྱི་འཁྲིད་ལུང་ཅི་རིགས་པ་གསན་པར་མཛད། དེ་ནས་རང་ལོ་སོ་
བདུན་བཞེས་པ་ཕག་ལོ་འདིའི་སྔ་ཕྱི་མང་པོར་ཐང་སག་ཏུ་ཕེབས་ནས། དཔལ་གསང་བ་འདུས་པ་
འཕགས་ལུགས་མི་བསྐྱོད་པའི་དབང་བཞི་ཡོངས་རྫོགས་དང་། བསྐྱེད་རིམ་བློས་བསླང་བརྩིག་པ་
སོགས་ཀྱི་ལག་ལེན་ཞིབ་ཆ་དང་བཅས་པ་དང་། རིམ་ལྔ་གདན་རྫོགས་ཀྱི་དམར་ཁྲིད་གེགས་སེལ་
- 495 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བོགས་འདོན། ཐུན་མོང་མ་ཡིན་པའི་གཏུམ་མོའི་འཁྲིད་ལག་རྗེས་དང་བཅས་པ་ཞིབ་པར་གསན་
ཞིང་༑ རྗེ་དེ་ཉིད་ཀྱི་ཞལ་ཏ་ལ། ལྟོ་གོས་མཐའ་གཉིས་སུ་མ་ལྷུང་བ་དང་། སྔགས་པ་ཡིན་ཟེར་ནས་
སྤྱོད་པ་རྩིང་སྤྱོད་དུ་མ་སོང་བ་དང༌། བློས་བཏང་ཡིན་ཟེར་ནས་དད་རྫས་ཆུད་ཟོས་སུ་མ་སོང་བ་དང་།
སྒྲུབ་པ་ཡུན་བསྲིངས་ནས་རྗེ་རིན་པོ་ཆེའི་རང་ལུགས་འདི་གཞན་དང་སྲེ་བསླད་མེད་པར་བྱས་ནས་
བཤད་སྒྲུབ་ཀྱི་བསྟན་པ་འཛིན་དགོས་ཚུལ་ཞིབ་པར་གནང་བ་ཐུགས་ལ་ཤིན་ཏུ་འཕྲོད་པར་གྱུར་ཏེ།
གསུང་དེ་དག་ཇི་ལྟ་བ་བཞིན་ཕྱག་ལེན་ལ་ཐེབས་པར་མཛད་དོ། །ཞལ་ནས་རྡོ་རྗེ་འཆང་ཐང་སག་པ་
དེ་བདག་ལ་བཀའ་དྲིན་གཞན་ལས་ཆེ་བ་ཞིག་ཡིན་གསུང་། དེ་ནས་བྱ་ལོ་ལ་རྒྱལ་པོ་ལྷ་བཟང་གི་
མཚན་ཇུས་(བརྒྱུགས་བསྒྱུར་)ཏེ་ཕག་གི་ལོ། གོང་ས་རིན་པོ་ཆེ་ཚངས་དབྱངས་རྒྱ་མཚོ་རྒྱ་ངོས་ལ་
གདན་དྲངས། སྐུ་ཞབས་ངག་དབང་ཡེ་ཤེས་རྒྱ་མཚོ་ཁྲིར་བཏོན་སྐབས། པཎ་ཆེན་བསྟན་པའི་བདག་
པོ་པོ་ཏ་ལར་ཕེབས་པ་མཇལ་ཞིང་དཔལ་རྡོ་རྗེ་འཇིགས་བྱེད་བདུད་ལས་རྣམ་རྒྱལ་གྱི་དབང་བཞི་གོང་
ས་རིན་པོ་ཆེ་དང་ལྷན་དུ་གསན་ནོ། །བྱི་ལོ་འདི་སྐོར་ནས་བཟུང་ཐོག་མར་ཆོས་ཀྱི་སྒོ་འབྱེད་ལྟ་བུ་
གསོལ་བ་འདེབས་མཁན་ནི་དྭགས་པོ་བྱང་འདྲེན་དཔལ་བཟང་རྒྱ་མཚོ་དང་བློ་བཟང་དབང་པོ་སོགས་
ལས་དང་སྐལ་བར་ལྡན་པ་ཉུང་འདུས་ཀྱིས་གསོལ་བ་བཏབ་ནས། དཔལ་ལྡན་སྨད་རྒྱུད་གྲྭ་ཚང་གུར་
སྨོན་དུ་དཔྱིད་ཆོས་འཚོགས་སྐབས་རྣམས་སུ་གསང་འདུས་དང་། འཇིགས་བྱེད་ཀྱི་བསྐྱེད་རྫོགས་རེ་
རེ་དང་ཆ་ཚང་ཅི་རིགས་པ་གནང་ཞིང་། རིམ་གྱིས་རྒྱུད་པའི་དགེ་བཤེས་མདོ་སྔགས་ཡོངས་རྫོགས་ཀྱི་
བདག་པོ་ལི་ཐང་སངས་རྒྱས་དང་། གོ་བོ་ལ་ཕུག་དང་། གོ་བོ་ལྕགས་ཚགས་སོགས་འཁྲིད་གསན་
མཁན་དཀའ་རབ་འབྱམས་རྣམས་དང་ཆོས་ཀྱི་བགྲོ་གླེང་དང་དགག་སྒྲུབ་མཛད་པས། སྔར་གསར་
ཞུགས་སྐབས་དགུང་ལོ་གཞོན་པ་དང་དཔེ་ཆ་འགྲོ་རྒྱ་ཆུང་ཡང་པོ་ཏི་ལྔ་ཀ་ལ་བློ་གྲོས་མེ་འབར་བ་ལྟར་
གྱུར་ནས་མཁས་པའི་ཡང་རྩེར་སོན་པ་འདི་བྱུང་བ་ཡིན་གསུང་། དེ་ནས་མཚམས་ཤིག་ནས། སྟག་རྩེ་
རྗེ་བཙུན་དྲུང་བསོད་ནམས་ཆོས་འཛོམ་གྱིས་བྱང་ཆུབ་གླིང་དུ་བླ་མ་མཆོད་པའི་འཁྲིད་གསན་པས་སྐྱོ་
ཤས་དང་དད་པ་ཐུན་མོང་མ་ཡིན་པ་འཁྲུངས་ཏེ། དེ་ནས་བཟུང་སྐུ་ཚེའི་བར་གུས་འདུད་རྩེ་གཅིག་ཏུ་
མཛད་པ་ཡིན་ལ། བར་སྐབས་ཤིག་ན་རྗེ་བཙུན་དྲུང་འོལ་ཁར་ཆུ་ཚན་དུ་ཕེབས་པས་མཐུན་རྐྱེན་སྦྱར་
ཏེ༑ རྗེ་འདི་ཉིད་ཀྱང་འོལ་ཁར་ཕེབས་ནས་རྫིང་ཕྱིའི་བྱམས་པར་མཆོད་འབུལ་སྨོན་ལམ་དང་། རྫོང་
གི་ཞོལ་དུ་གསང་བདག་སྤྲུལ་པའི་སྐུར་ཚེ་དབང་གྲུབ་རྒྱལ་མ་གསན། རིན་ཆེན་སྒང་དུ་རྗེ་ནོར་བཟང་
- 496 -



E
( ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
རྒྱ་མཚོའི་འདྲ་སྐུ་བྱིན་རླབས་ཅན་ལ་ཁྲུས་གསོལ་མཆོད་འབུལ་མཛད་པས་ཞལ་མདངས་ཟིལ་ཆེ་རུ་
སོང་བ་ལས། རིང་བསྲེལ་མང་དུ་བབ་པ་སོགས་ལྟས་ངོ་མཚར་བ་བྱུང་། དེ་ནས་སླར་ཡང་ཞོག་ཏུ་
ཕེབས་ནས་བཤད་སྒྲུབ་འཁོར་མར་མཛད་པས། ཆོས་ཉན་པ་མང་དུ་སོང་བར་བརྟེན། རྗེ་བཙུན་དྲུང་
ནས་སྦྱིན་བདག་མཛད་ནས་གཟིམས་ཁང་ཀ་གཉིས་མ་ཁྱམས་རུང་ཁང་དང་བཅས་པ་གསར་དུ་་་་
བསྐྲུན་ཞིང་ཡང་ཡང་བྱང་ཆུབ་གླིང་དུ་གདན་དྲངས་ནས་ཆོས་གསན་པར་མཛད་ཅིང་། རྗེ་བཙུན་དྲུང་
དང་ཞབས་དྲུང་ལྷ་རྒྱལ་རབ་བརྟན་སྐུ་མཆེད་གཉིས་ཞལ་འཛོམ་སྐབས་རྗེ་བཙུན་དྲུང་ནས། རྗེ་འདིའི་
བསྔགས་བརྗོད་མཛད་པས་ཐུགས་ཕྲོགས་ཏེ་ཉིན་གཅིག་གསང་ཐབས་ཀྱིས་ཞབས་དྲུང་རིན་པོ་ཆེ་
ཞོག་རི་ཁྲོད་དུ་ཕེབས་པར་ཞབས་ཏོག་ཞུ་རྒྱུ་གཞན་ལྟ་ཅི་སྨོས་བཞུགས་གདན་ཡིད་དུ་འོང་བ་ཞིག་
ཀྱང་མེད་མོད་ཀྱི། འོན་ཀྱང་ཚེ་བློས་བཏང་གི་གྲུབ་ཐོབ་འདོད་པ་ཆུང་ལ་ཆོག་ཤེས་པ། འཚོ་བ་བཀྲེན་
ལ་གོས་ཧྲུལ་བ་འགྲོ་བདེ་འདུག་བདེ་འདི་འདྲ་བ་ལ་ཉམས་རྟོགས་བཟང་པོ་ཡོད་ངེས། བཀའ་
གདམས་གླེགས་བམ་ལས། འདི་ཡི་བྱ་བར་རྒྱབ་ཀྱིས་ཕྱོགས། །འཕྲལ་ལ་ཟས་འཚོལ་བྱ་དང་འདྲ། །
ཀོག་སྟེ་ལངས་པས་གཞིས་རྫོགས་པ། །བྱར་མེད་དེ་ནི་འདི་བསྟན་ཡུལ། །ཞེས་གསུངས་པ་དང་།
ཚུལ་མཚུངས་པར་འདུག་སྙམ་དུ་ལྷག་པར་དད་ནས། ཆོས་ཀྱི་གསུང་གླེང་གཞི་ཕབ་ནས་མཛད་པས།
ཞབས་དྲུང་འདི་པ་འཕྲལ་ཐུགས་ཆུང་ལ་ཆོས་འཇིག་རྟེན་གང་ལ་ཡང་མཁྱེན་རྒྱ་ཆེ་ལ་མི་གཞི་ལེགས་
པ་ཞིག་བཞུགས་པས། འགྲན་ཟླ་མེད་པའི་མཁས་གྲུབ་ཆེན་པོར་ཡིད་ཆེས་ནས་ཞབས་སྤྱི་བོར་བླངས་
ཏེ༑ དེ་ནས་བཟུང་རྫོང་དུ་ཡང་ཡང་སྤྱན་དྲངས་ཆོས་བཀའ་ཅི་རིགས་པ་གསན་པར་མཛད་ཅིང་ཞབས་
དྲུང་ལྷ་གཟིགས་སུ་གཤེགས་པའི་སྐྱབས་འགྲོ་ཡང་མཛད་དོ། །འདི་སྐབས་བཀྲ་ཤིས་ལྗོངས་སྤྲུལ་
པའི་སྐུ་ངག་དབང་ཕུན་ཚོགས་རིན་པོ་ཆེའི་དྲུང་ནས་རྟ་མགྲིན་ཡང་གསང་གི་དབང་ཆེན་དང་། ཞང་
བློན་དང་། སྣ་ཚོགས་ཡུམ་གྱི་རྗེས་གནང་སོགས་གསན། སྦྲུལ་ལོ་ཞབས་དྲུང་ཚངས་བརྒྱ་ཞིང་ལ་
ཕེབས་པའི་དགོངས་རྫོགས་སྟག་རྩེར་སེར་འཚོགས་ཆེན་པོ་མཛད་སྐབས་རི་ཁྲོད་དང་རྫོང་དུ་
དགོངས་པ་རྫོགས་ཐབས་ལྷོ་སྒོ་སོགས་སྣ་ཚོགས་པ་མཛད། ཁྲི་རིན་པོ་ཆེ་དགེ་འདུན་ཕུན་ཚོགས་ཀྱི་
དྲུང་ནས་ཚེམ་བུ་དམར་ཁྲིད་གསན། བར་བར་ན་རྗེ་བཙུན་མ་ལ་སྙིང་པོ་དོན་གསུམ་དང་། ཚེམ་བུ་
དམར་འཁྲིད་གནང་ཞིང་། དབྱར་གནས་སྐབས་ཕལ་ཆེར་བྱང་ཆུབ་གླིང་དུ་ཕེབས་ནས་བདེ་ལམ་དང་
བསྐྱེད་རྫོགས་གྱི་འཁྲིད་གནང་ཞིང་། གུར་སྨོན་རི་ཁྲོད་དུ་ཡང་རབ་བྱུང་བསྙེན་རྫོགས། དབང་ཆེན།
- 497-



© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རྗེས་གནང་། འཁྲིད་ལུང་སོགས་ཆོས་ཀྱི་འཁོར་ལོ་རྒྱུན་མི་ཆད་དུ་བསྐོར་བར་མཛད་དོ། །གྲུབ་དབང་
རིན་པོ་ཆེ་ལ་མགོན་པོ་ཕྱག་བཞི་པའི་སྐོར་རྣམས་གསན་པར་མཛད། སླར་ཡང་རྗེ་བཙུན་དྲུང་ནས་
མཐུན་རྐྱེན་སྦྱར་ཞིང་རྗེ་ཉིད་ཀྱི་ཡང་ཕྱག་རྫས་ཕོན་ཆེ་བ་བསྣམས་ནས་ཞབས་འབྲིང་བ་བྱང་ཆུབ་གླིང་
གི་དགེ་སློང་མང་ཙམ་དང་བཅས། རྗེ་བཙུན་མ་དང་སྟབས་ཅིག་ཏུ་བཀྲ་ཤིས་ལྷུན་པོར་ཕེབས་ནས།
ཞབས་བརྟན། འབུལ་བ། མང་སྐོལ། མཆོད་འབུལ་ཕུན་སུམ་ཚོགས་པ་མཛད་ཅིང་། པཎ་ཆེན་
ཐམས་ཅད་མཁྱེན་པའི་སྐུ་ཞབས་ནས་སྤྱན་རས་གཟིགས་བཅུ་གཅིག་ཞལ་དཔལ་མོ་ལུགས་ཀྱི་དབང་
ཆེན་དང་ཚེ་དབང་གསན། རྡོ་རྗེ་འཛིན་པའི་སྤྲུལ་པའི་སྐུའི་དྲུང་ནས་མྱུར་ལམ་དམར་ཁྲིད་ཀྱི་ལུང་།
དཔོན་སློབ་རིག་གྲོལ་སྐུ་ཞབས་ནས། དཔལ་མགོན་ཞལ་བཞི་པ་དང་། རྣམ་སྲས་སེར་ཆེན་གྱི་རྗེས་
གནང་སོགས་གསན་ནས་ཞོག་རང་དུ་ཕེབས། འདི་དག་གི་སྔ་ཕྱིར་བཀའ་བློན་ཨ་ཆོས་ཀྱིས་ཡང་ཡང་
ཆོས་ཉན་ཞིང་སྦྱིན་བདག་མཛད། དབུ་མཛད་སངས་རྒྱས་ལ་ལམ་རིམ་ཆེན་མོའི་བཤད་ལུང་གསན།
དབྱངས་ཅན་མ་གསང་སྒྲུབ་ཀྱང་གསན་ནོ། །བྱ་ལོ་དབྱར་ཐོག་སྦྱོང་འགར་བའི་དམག་གསང་ཐབས་
ཀྱིས་འདམ་དུ་སླེབ་ནས་རིམ་གྱིས་རྒྱལ་པོ་ལྷ་བཟང་བཀྲོངས། སྲས་སུར་ཚ་སོག་ཡུལ་དུ་ཁྲིད། བོད་
ཀྱི་མི་དྲག་མང་པོ་བསད། རྙིང་མའི་དགོན་པ་ཕལ་ཆེར་གཏོར། སེ་འབྲས་སོགས་ལ་ཞུ་དག་ཁུལ་
གྱིས་གྲྭ་རྒན་ཕལ་ཆེར་ཕུད་པ་སོགས། ལྷ་སྡེ་མི་སྡེ་ཐམས་ཅད་ལ་བརྡབ་གསིག་ཆེན་པོས་ལོ་བཞི་ཙམ་
གྱི་བར་དབང་བསྒྱུར་ནས། དགེ་ལུགས་ལ་ཞེན་ཆེ་བས་སྐྱིད་ཤོད་སྡེ་པ་ལྷ་རྒྱལ་རབ་བརྟན་མི་འདོད་
བཞིན་དུ་སྡེ་སྲིད་དུ་བསྐོས་པས་ལྷ་ས་རྩེ་མོར་བཞུགས་པའི་ལམ་རིམ་བླ་བརྒྱུད་ཀྱི་གཟུངས་འབུལ་
དང་རབ་གནས་ལ་ལྷ་སར་རྗེ་འདི་པ་སྤྱན་དྲངས་པས་བཞེད་པ་བསྒྲུབས་ཤིང་རྐྱེན་སེལ་གྱི་རྗེས་གནང་
དང་ཆོས་དང་འཇིག་རྟེན་གྱི་གསུང་གླེང་མདོ་དང་མཐུན་པར་མཛད། བསམ་ཡས་མདོ་སྡེ་མཆོད་པར་
བཀྲམ་རྒྱུའི་རྒྱལ་བ་བྱམས་པའི་གོས་སྐུ་ལ་རབ་གནས་བསྡུས་པ་མཛད། སྟག་རྩེའི་དགའ་ལྡན་ཡང་
རྩེར་དྲག་པོ་གསུམ་བསྒྲིལ་གྱི་སྐུ་མཚམས་གནང་སྐབས། ད་ནས་བཟུང་སྟག་རྩེར་འདིར་ལེགས་པོ་མི་
འོང་བ་འདུག་གསུང་། ཕག་ལོ་ནང་དུ་གར་བཞུགས་གར་ཕེབས་ཀྱི་སར་སྐྱོ་སངས་སྐབས་སྐྱ་སེར་
ཀུན་གྱི་སྤྱོད་ཚུལ་དང་། མཐོ་དམན་འགྱུར་ལྡོག་མང་ཞིང་། ཐམས་ཅད་ལ་སྡུག་བསྔལ་མཚོ་བརྡོལ་
བར་བརྟེན་ཐུགས་སྐྱོ་བའི་མགུར་མ་མང་དུ་གནང་བ་རྣམས་མ་འོངས་ལུང་བསྟན་ལྟ་བུར་སྣང་། ཚེ་
རིང་འབུམ་པར་དགེ་འདུན་སུམ་ཅུ་སྐོར་ལ་བྱང་ཆུབ་བདེ་ལམ་གྱི་འཁྲིད་རྒྱས་པར་གནང་བས་སློབ་མ་
- 498 -



༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །།ཅ༽
སྒྲུབ་པ་ལ་གཞོལ་བ་མང་དུ་བྱུང་། དེ་ནས་བྱི་བ་ལོ་གུར་སྨོན་གྱི་འཇིགས་བྱེད་ཆེན་མོ་ཞལ་ཕྱག་ཡོངས་
རྫོགས་འདི་བཞེང་པའི་ཞལ་ཏ་གནང་ཞིང་། བཀའ་བློན་ཨ་ཆོས་ཀྱིས་སྦྱིན་བདག་མཐིལ་མཛད་ནས་
བཞེངས་ཏེ། ཟླ་བ་ལྔ་པ་ཚུན་ལ་རབ་གནས་མ་གྲུབ་ན་བགེགས་དབང་དུ་འགྲོ་གསུངས་ནས་རྩོལ་བ་
ཆེན་པོས་བཞེངས་ཏེ། དུས་ཐོག་དེར་རབ་གནས་རྒྱས་པར་མཛད་དེ། རྗེ་ཉིད་ཀྱི་ཐུན་མོང་མ་ཡིན་
པའི་ཡི་དམ་གྱི་སྐུ་འདི་ནང་གཟུངས་རྒྱུ་ཡོན་རབ་གནས་ཕུན་སུམ་ཚོགས་ཤིང་རྗེ་ཉིད་ཀྱི་སྐུ་ཚབ་ལྟ་བུ་
ཡིན་པས་སྐུ་འདི་མཇལ་བ་དང་དངོས་སུ་མཆོད་པ་འབུལ་རྒྱུ་ཡོད་པ་ནི་བསོད་ནམས་བླ་ལྷག་ཏུ་
བསགས་པ་ཡིན་ནོ། །དེ་ནས་བྱང་ཆུབ་གླིང་དུ་དབྱར་ཞལ་བཞེས་མཛད་པའི་དགེ་སློང་རྣམས་ལ་མདོ་
སྔགས་ཀྱི་ཆོས་དང་། མགུར་མ་མང་དུ་གནང་ཞིང་རྒྱ་དམག་བོད་དུ་ལྷགས་པས་སྟག་རྩེར་ལེགས་པོ་
མི་བྱེད། ངེད་ལ་ཡང་ཆོས་གེགས་ཅུང་ཟད་འོང་གསུང་བ་ལྟར། དེ་ལོ་རྒྱ་དམག་བོད་དུ་ལྷགས་སྦྱོང་
འགར་བ་འཁྲ་མ་ཚུགས་པར་བརྟེན་སྤྱིར་བོད་ཡུལ་འདིར་འཕོ་འགྱུར་མང་ཞིང་། ཁྱད་པར་ཞབས་དྲུང་
བྱང་ཆུབ་སེམས་དཔའ་དཔོན་གཡོག་སྦྱོང་འགར་བས་སྡེ་སྲིད་དུ་བསྐོས་པའི་རྐྱེན་གྱིས་ལྷ་སར་་་
བཀྲོངས་པས། དེའི་དགོངས་རྫོགས་མཆོད་འབུལ་སྦྱང་བ་སྨོན་ལམ་སོགས་མངོན་ཆུང་གི་སྒོ་ནས་སྔ་
ཕྱི་མང་པོར་ཐུགས་འདུན་རྩེ་གཅིག་པས་གནང་། དེ་ནས་རྒྱ་སོག་ཨ་སྦ་པའི་ལི་ཟེར་བས་རྗེ་བླ་མ་
འདིའི་སྙན་གྲགས་ཐོས་ནས། ཐབས་སྣ་ཚོགས་པས་རྒྱ་ཡུལ་དུ་གདན་འདྲེན་པའི་བང་ཕྱིན་དང་ཡི་གེ་
ཡང་ཡང་བྱུང་བར་བརྟེན་སྔར་ནས་རྙེད་བཀུར་ལ་ཐུགས་འདོད་མེད་པའི་སྟེང་དུ། འཁོར་བའི་ཕུན་
ཚོགས་བསླུ་བའི་ཆོས་ཅན་དུ་མངོན་སུམ་དུ་གཟིགས་པས་བྱོལ་ཐབས་ཀྱིས། ར་ཁ་བྲག །དབྱེ་མཚོ་
སྔོན༑ འཕན་ཡུལ་དགའ་ལྡན་ཆོས་འཁོར། ཤབ་ཀྱི་བྲག་ཕུག །བཟང་མོའི་བྲག་ཕུག །གཞོང་ལེའི་
བྲག་ཕུག །ཀླུང་ཤོད་སྤྱིལ་བུ་རྣམས་སུ་ཕེབས་ནས། འཁོར་བའི་ལམ་རིང་པོར་ཐོག་མ་མེད་པ་ནས་
ཞུགས་ཤིང་། ད་དུང་ཡང་སྔར་ལས་ཡུན་རིང་བར་འཁྱམས་པ་རྣམས་ཀྱི་ངང་ཚུལ་ཡང་ལས་ཀྱིས་
བདས་ནས་རྒྱུས་མེད་ཀྱི་ཡུལ་དུ་འཁྱམས་ཤིང་སྐྱེ་བའི་གནས་རེ་བཟུང་། ཡང་ཕྱི་མའི་ལམ་དུ་འཇུག །
བཀྲེས་སྐོམ་སོགས་མི་འདོད་པས་མནར། གནས་དང་གྲོགས་གང་ལ་ཡང་ཡིད་བརྟན་མེད་པ་བདག་
གི་འགྲོ་འདུག་འདི་དང་མཚུངས། འདི་ལྟ་བུའི་སྤྱོད་པ་རང་དབང་མེད་པའི་སྐབས་སུ་ཡང་དཀོན་
མཆོག་རིན་པོ་ཆེ་ཁོ་ན་ལ་བློ་ལྟོས་འཆའ་ཞིང་། ཐུབ་བསྟན་ཡོངས་རྫོགས་ཀྱི་ལམ་ལ་ཞུམ་པ་མེད་པར་
བསླབ་ཏུ་ཡོད་པ་ནི་བཀའ་དྲིན་ཟླ་མེད་དམ་པ་རྣམས་ཀྱི་བཀའ་དྲིན་ཡིན་སྙམ་དུ་ཐུགས་ཤིན་ཏུ་སྤྲོ་
- 499 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བར་གྱུར་ཏོ། །དེ་ནས་འོལ་ཁ་རྫིང་ཕྱིར་ཕེབས་ནས་མཆོད་འབུལ་སྨོན་ལམ་མཛད་ནས། ཆོས་ལུང་
སོགས་རྗེ་རིན་པོ་ཆེའི་སྒྲུབ་གནས་རྣམས་སུ་གནས་ཞག་དང་སྨོན་ལམ་གནང་ནས་སླེ་ལུང་དུ་ཕེབས་
ཏེ༑ གསང་བདག་སྤྲུལ་སྐུ་རིན་པོ་ཆེ་ནས་གུས་འདུད་ཆེན་པོ་མཛད་གསོལ་བ་བཏབ་པ་བཞིན་དུ།
བྱང་ཆུབ་བདེ་ལམ་གྱི་འཁྲིད་རྒྱས་པ་དང་། འཇིགས་བྱེད་ཀྱི་བསྐྱེད་རྫོགས་སོགས་ཟབ་ཆོས་མང་དུ་
ཕུལ་ཞིང་། སྤྲུལ་པའི་སྐུ་ལས་གསང་བ་བསམ་གྱིས་མི་ཁྱབ་པའི་འཁྲིད་སོགས་ཅི་རིགས་གསན་ཏེ།
དཔོན་སློབ་གཉིས་ཀ་ཕན་ཚུན་ཆོས་ཀྱི་རྗེས་སུ་འབྲངས་པའི་དད་པ་དང་དག་སྣང་ཕུལ་དུ་བྱུང་བས་
ཐུགས་ཡིད་གཅིག་ཏུ་འདྲེས་པར་གྱུར། དེ་ནས་ཚུར་ཕེབས་ལམ་དུ་མངའ་རིས་གྲྭ་ཚང་གི་དཔོན་སློབ་
ཆོས་གྲགས་ལ་རྒྱལ་དབང་དགེ་འདུན་རྒྱ་མཚོའི་གསུང་འབུམ་གྱི་ལུང་གསན་ནས། འོན་གྱི་གཟིམས་
ཆུང་རྩེ་དང་བཀྲ་ཤིས་རྡོ་ཁར་མཆོད་འབུལ་སྨོན་ལམ་མཛད་དེ་བསམ་ཡས་སུ་ཕེབས། དེར་དབུ་རྩེ་
གླིང་བཞི་གླིང་ཕྲན་བརྒྱད་སོགས་ཞིབ་པར་མཇལ་ནས་མཆོད་འབུལ་དང་བསྟན་པ་རྒྱས་པའི་བསྔོ་
སྨོན་མཛད། ལྷག་པར་བྱང་ཆུབ་ཆེན་པོའི་མདུན་དང་། བྱང་སྒོ་སེམས་བསྐྱེད་གླིང་དུ་བདེ་ལམ་ནས་
འབྱུང་བ་ལྟར་སྨོན་པ་དང་འཇུག་པའི་སེམས་བསྐྱེད་ནས་བྱང་སྡོམ་བཟུང་སྟེ་དགའ་བ་བསྒོམས་པར་
མཛད་དོ། །དེ་ནས་རིམ་གྱིས་ཞོག་ཏུ་ཕེབས་ནས་སྔར་རྒྱུན་ལྟར་ཐུན་བཞིའི་རྣལ་འབྱོར་ཆུ་བོའི་རྒྱུན་ལྟ་
བུ་ནས་སྐལ་ལྡན་མང་པོ་ལ་ཟབ་ཆོས་འདོད་སྦྱར་མང་དུ་གནང་ཞིང་། སྐབས་ཤིག་ན་གསང་བདག་
སྤྲུལ་པའི་སྐུ་བྱང་ཆུབ་གླིང་དུ་ཕེབས། རྗེ་བཙུན་མས་སྣེ་ལེན་མཛད་ནས་རྣམ་འཇོམས་ལྷ་མང་གི་
དབང་ཆེན། ཕྱག་རྡོར་སྐུ་ལྔའི་རྗེས་གནང་སོགས་གསང་བདག་བཀའ་འབུམ་གྱི་རྗེས་གནང་རྒྱུན་ཡོད་
པ་རྣམས་དང་། ལྷ་མོ་དམག་ཟོར་མ། ལས་བཞིའི་ལྷ་མོ། གུར་མགོན་བཅས་ཀྱི་རྗེས་གནང་གསན་
པར་མཛད། ཐོ་ལིང་མཁན་ཆེན་ངག་དབང་མཆོག་ལྡན་དཔལ་བཟང་པོ་རྒྱུད་སྨད་པའི་བླ་མ་ལས་
ཐོག་པ་མཛད་སྐབས་མཁན་རིན་པོ་ཆེར་རིམ་ལྔ་གསལ་སྒྲོན་གྱི་གཟབས་བཤད་དང་། ཀུན་རིག་ཊཱིཀ་
ཆེན་གྱི་བཤད་ལུང་རྒྱས་པར་གསན་པའི་བར་སྐབས་རྣམས་སུ་དཔོན་སློབ་གཉིས་ཀ་ཕན་ཚུན་དག་
སྣང་འབའ་ཞིག་གི་སྒོ་ནས་ལམ་ཐུན་མོང་དང་ཐུན་མོང་མ་ཡིན་པ་སྤྱི་དང་། ཁྱད་པར་དུ་དབུ་མ་ཐལ་
འགྱུར་བའི་ལྟ་བའི་འཇོག་མཚམས་ཕྲ་ཞིང་ཟབ་པ། སྣང་བས་ཡོད་མཐའ་སེལ་ཞིང་སྟོང་པས་མེད་
མཐའ་སེལ་བའི་དཀའ་གནད་ལ་ཉམས་བསྡུར་དང་། བརྒལ་ལན་མཛད་པས་གཉིས་ཀའི་ཐུགས་
དམ་གྱི་བོགས་འདོན་བླ་ན་མེད་པར་གྱུར་ཏོ། །འདི་ལོ་གུར་སྨོན་གཟིམས་སྤྱིལ་དུ་གུར་སྨོན་པ་ཉེར་ལྔ་
- 500 -



༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
ལ་འཇིགས་བྱེད་བཅུ་གསུམ་མའི་དབང་བཞི་གཟབས་བཤད་དང་བཅས་པ་གནང་། དེའི་ཕྱི་ལོ་གླང་
ལོ་སྟོན་ནས་བཟུང་ལོ་ངོ་གསུམ་གྱི་བར་དུ་གུར་སྨོན་གྱི་ཆོས་གྲྭར་ལམ་ཐུན་མོང་བ་འཇམ་དཔལ་ཞལ་
ལུང་དང་། ལམ་གྱི་གཙོ་བོ་རྣམ་གསུམ་གྱི་མྱོང་འཁྲིད་ཞིབ་པ་གྲྭ་མང་ལ་ལོ་རེ་རེ་ལ་ཟླ་བ་གསུམ་
གསུམ་སྟེ་ཁྱོན་ཟླ་བ་དགུའི་བར་དུ་གནང་ཞིང་། དེ་རྗེས་སླར་ཡང་གྲྭ་མང་ལ་འཇིགས་བྱེད་བཅུ་
གསུམ་མའི་དབང་ཆེན་དང་། སྔགས་བཏུའི་རྗེས་གནང་སྩལ་ཞིང་བསྟན་པ་ཇི་སྲིད་གནས་ཀྱི་བར་དུ་
དགུན་གྲྭ་པ་བརྒྱད་གྲྭས་འཇིགས་བྱེད་ཀྱི་བསྙེན་སྒྲུབ་སྦྱིན་སྲེག་དང་བཅས་པ་སྒྲུབ་པའི་ཐེབས་སྦྱར།
དེ་མཚུངས་ཀུན་རིག་གི་བསྙེན་སྒྲུབ་ཀྱི་ཐེབས་ཀྱང་སྦྱོར་འཇགས་གནང་། སྦྲུལ་གྱི་ལོ་ཀྲེ་བོ་མ་ཟུར་
མཁན་པོ་ཡེ་ཤེས་རྒྱལ་མཚན་གྱིས་གསོལ་བ་བཏབ་ནས་ལམ་རིམ་ཆེན་མོའི་བཤད་ལུང་སེམས་
བསྐྱེད་མཆོད་པ་དང་བཅས་པ་ཟླ་བ་དྲུག་གི་བར་དུ་སྦྲེལ་ནས་གནང་། ཁོང་ལ་ཁམས་ཕྱོགས་སུ་རྗེ་
རིན་པོ་ཆེའི་བསྟན་པ་ལ་ཕན་དུ་རེ་ནས་དེ་ལྟར་བཤད་པ་ཡིན་པ་ལ་རྗེས་སུ་འོལ་ཁ་སླེ་ལུང་དུ་བྱོན་
ནས་ནག་ཆང་ལ་འཛེམ་མེད་དུ་སྤྱོད་པ་སོགས་རྩིང་སྤྱོད་མཛད་པས་ངའི་ཆོས་བཤད་དེ་ཕངས་པོ་བྱུང་
གསུངས། རྟ་ལོ་ཁམས་རྟ་ཚག་རྗེ་དྲུང་རིན་པོ་ཆེར་འཇིགས་བྱེད་ཀྱི་བསྐྱེད་རྫོགས་གནང་བ་སོགས་
འདོད་ཆོས་མང་དུ་གནང་། ལུག་གི་ལོ་དགེ་ལྡན་དུ་མང་ཇ། དངུལ་གདུང་རིན་པོ་ཆེར་བརྒྱ་མཆོད།
ཐུབ་པ་ཚུལ་ཁྲིམས་མ་དང་། མགོན་ཁང་རྣམས་སུ་མཆོད་འབུལ་སྙན་ཤལ་གཟབས་པ་ཕུལ་ནས་རྗེ་
རིན་པོ་ཆེའི་བསྟན་པ་རྒྱས་པའི་བསྔོ་སྨོན་ཡང་དག་གནང་། ཤ་ར་ཧོ་བས་གདན་དྲངས་པར་རྗེ་རིན་པོ་
ཆེའི་སྦྱིན་བདག་ཁུངས་མ་ཡིན་པས་དགྱེས་ཚོར་ཆེན་པོས་ཆོས་དང་ཟང་ཟིང་གི་ཕན་འདོགས་་་་་
གཟབས་རྒྱས་གནང་། མཁས་གྲུབ་ཐམས་ཅད་མཁྱེན་པའི་ཕྱག་བྲིས་མ། རིམ་ལྔ་གསལ་སྒྲོན་ཕུལ་
བས་སྟོང་གསུམ་གསེར་གྱིས་བཀང་སྟེ་ཕུལ་བ་ལས་ཀྱང་ལྷག་པའི་དགྱེས་ཚོར་གནང་། རིམ་གྱིས་ལྷ་
ས་༑ འབྲས་སྤུངས། སེ་ར་རྣམས་སུ་ཕེབས། མཆོད་འབུལ། གྲྭ་ཇ་མང་ཇ་གནང་ནས་སོ་སོའི་མགོན་
ཁང་རྣམས་སུ་རྒྱལ་བ་གཉིས་པའི་བསྟན་པ་གཉེར་གཏད་དྲག་ཏུ་མཛད། འདི་ལོ་ཟླ་བ་ལྔ་པའི་ཚེས་
འགོར། ཞོག་རི་ཁྲོད་དུ་ཁམས་ཁ་བ་དཀར་པོའི་བླ་མས་ཞུས་ནས་འཇིགས་བྱེད་བཅུ་གསུམ་མའི་
དབང་རྒྱས་པར་གནང་། དེ་ནས་མུ་མཐུད་བདག་གིས་གཙོ་བྱས་པའི་གྲྭ་པ་དྲུག་ཅུ་སྐོར་ལ་གསང་
འདུས་མི་བསྐྱོད་པའི་བསྐྱེད་རིམ་དམར་ཁྲིད་རྩི་བཞག་བཅུ་དགུ་ཐམ་པ་གནང་ཞིང་། རྫོགས་རིམ་མུ་
མཐུད་པའི་ཞལ་བཞེས་ཡོད་ཀྱང་གློ་བུར་དུ་མཚམས་འཇོག་པ་གནང་ནས་སླར་འོང་གསུང་། དེ་ཅི་
- 501-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཡིན་ནམ་སྙམ་པ་ལ་དེ་མ་ཐག་ཏུ། སྡེ་པ་ཁང་ཆེན་ནས་རྙིང་ལུགས་ལ་སྡང་དྲགས་པ་དང་། ཁོང་ལ་
བོད་ཁྲི་སྐོར་བཅུ་གསུམ་ཤེས་སུ་འཇུག་པའི། གོང་མའི་འཇའ་ས་འབྱོར་ཉེ་བར། བཀའ་བློན་ང་ཕོད་
པ༑ ལུམ་པ་བ་སོགས་ཕྲག་དོག་པ་དང་། གྲུབ་མཐའི་ཆགས་སྡང་གིས་རྐྱེན་བྱས་ནས་ལྷ་སའི་གཙུག་
ལག་ཁང་དུ། ཁང་ཆེན་ནས་དཔོན་གཡོག་མང་པོ་ལྐོག་གསོད་བྱས། དེ་མཚུངས་སྡེ་པ་ཕོ་ལྷ་ཐའི་ཇི་
ཡང་ལྐོག་གསོད་བྱེད་རྩིས་ལ། ཁོང་ཐུགས་སྒམ་དྲགས་པས་དོགས་ཟོན་ཚུད་པ་དང་། སླར་བོད་
འབོངས་ཆོས་བཞིན་སྐྱོང་བའི་ལས་དང་སྨོན་ལམ་དུས་སུ་སླེབས་པས། ཁོང་ཚོའི་ལག་པར་མ་ཚུད་
པར་གཙང་ཕྱོགས་དང་། སྟོད་པ་རྣམས་དཔུང་བསྒྲིལ་པར་བརྟེན་ལོ་ངོ་གཉིས་ཀྱི་བར་གཙང་དབུས་
འཁྲུག་པ་ཆེན་པོར་གྱུར་པས་དེ་ལ་དགོངས་པར་སྣང་། དེ་ནས་སྟོན་ཁ་སླར་ཡང་གསང་བ་འདུས་པའི་
རྫོགས་རིམ་རིམ་ལྔ་གདན་རྫོགས་ཀྱི་དམར་འཁྲིད་རྩི་བཞག་དགུ་དང་། བདག་རང་ལ་གེགས་སེལ་
བོགས་འདོན། གཏུམ་མོ་ཐུན་མོང་མིན་པའི་འཁྲིད། དགེ་འདུན་ཉི་ཤུ་སྐོར་ལ་ཚེམ་བུ་དམར་འཁྲིད་
གནང་། ས་སྤྲེལ་ལོ་ཟླ་བ་ལྔ་པ་དང་དྲུག་པའི་འགོར། ལམ་གྱི་གཙོ་བོ་རྣམ་གསུམ་གྱི་འཁྲིད་དཔལ་རྡོ་
རྗེ་འཇིགས་བྱེད་བཅུ་གསུམ་མའི་བསྐྱེད་རྫོགས་བཅས། བདག་དང་སེ་ར་སྟོད་པ་བླ་མ་དང་། འབྲས་
སྤུངས་དགེ་བཤེས་འཇམ་དབྱངས་རྒྱ་མཚོ། དྭགས་པོ་རབ་འབྱམས་པ་སོགས་མང་ཙམ་ལ་ཞིབ་པར་
གནང་ངོ༌། །སྤྲེའུ་ལོ་འདིའི་ཟླ་བ་དྲུག་པའི་མཇུག་ཏུ། ཕོ་ལྷ་ཐའི་ཇིས་བཀའ་བློན་ང་ཕོད་པ་དང་ལུམ་
པ་བ་འཁོར་བཅས་ཆམ་ལ་ཕབ་སྟེ་བོད་ཡོངས་ལ་མངའ་བསྒྱུར་བ་ཡིན། འདིའི་ཟླ་བ་བཅུ་གཅིག་
པར༑ གོང་ས་རིན་པོ་ཆེ་རྒྱ་དཔོན་ཨ་ལི་ཨམ་པས་གདན་དྲངས་ནས་ལོ་ངོ་བདུན་ཙམ་ལི་ཐང་དང་།
མགར་ཐར་དུ་བཞུགས་ཏེ་ཡོས་ལོ་ལ་ཡར་ཆིབས་བསྐྱོད་གནང་བ་ཡིན་ལ། མི་དབང་ཕོ་ལྷ་ནས་ཀྱི་
མཚན་ཇུས་ (བརྒྱུགས་བསྒྱུར་)པའི་ལོ་རྗེས་མ་བྱ་ལོ་དཔྱིད་ཁ་ཟླ་བ་བཞི་པར་རྭ་སྒྲེང་ཁུ་ཡུག་མཆོད་
པའི་དུས་ཆེན་ལ་ཕེབས། དགོན་གོང་འོག་སོགས་རྟེན་བརྟེན་པ་ཐམས་ཅད་ཞིབ་ཏུ་མཇལ་མཆོད་
འབུལ་རྣམ་གྲངས་མང་བ་དང་། ཚོགས་བརྒྱ། དགེ་འདུན་རྣམས་ལ་མང་འགྱེད། སྐྱ་སེར་མང་པོར་
སྐྱབས་འགྲོ་སེམས་བསྐྱེད། བླ་མའི་རྣལ་འབྱོར་སོགས་འདོད་ཆོས་ཀྱིས་ཚིམ་པར་མཛད་ནས། ཞོག་
རི་ཁྲོད་དུ་ཕེབས། ལོ་སྔ་མ་ནས་དཔལ་འཁོར་ཆོས་སྡེའི་མཁན་པོ་འཇམ་དབྱངས་རྒྱ་མཚོས་རིམ་ལྔ་
གསལ་སྒྲོན་གྱི་གཟབས་བཤད་སྙན་གསན་ཕུལ་སོང་བར། བདག་ལ་དེ་དུས་ཅི་ནས་ཤོག་གསུང་
བཀའ་ཕེབས་ཡོད་པ་བཞིན། འགྲོ་ཁར། མི་དབང་རིན་པོ་ཆེ་མཇལ་བར་ཕྱིན་པས་བླ་མ་མཁས་གྲུབ་
- 502 -



༔་
འ16ག
13zs
༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
འདི་གྲགས་པ་ཆེན་པོ་འདུག་པས་འདི་སྐུ་ཡོན་དང་མཛད་སྤྱོད་ཇི་ལྟར་ཡིན་གསུང་པར། བདག་རང་
གི་ཤེས་ཚོད་དང་ཐོས་ཚོད་དྲང་པོར་ཞུས་པས་ཐུགས་དགྱེས་ཆེན་པོ་གནང་ཞིང་
། ཞབས་པད་ཡུན་
རིང་དུ་བརྟན་ནས་བསྟན་འགྲོའི་དོན་གནང་དགོས་ཚུལ་གྱི་ཞུ་ཤོག །མཛོད་བཏགས། དངུལ་སྲང་ཉི་
ཤུ་བཅས་འབུལ་རྒྱུ་གནང་བྱུང་བ། ཁྱེར་ནས་ཕུལ་ཞིང་ལོ་རྒྱུས་རྣམས་ཞུས་པར། བླ་མ་རྡོ་རྗེ་འཆང་
ཆེན་པོ་ཡང་རྙེད་བཀུར་དང་སྙན་གྲགས་ལ་གཟིགས་པ་མིན་ཡང་། མཆོད་ཡོན་འབྲེལ་ཆགས་པས་
བསྟན་འགྲོའི་དོན་འགྲུབ་པར་དགོངས་ནས་ཤིན་ཏུ་ནས་མཉེས་པར་གྱུར། དེ་ནས་སྙན་གསན་འབུལ་
བ་པོ་ཕེབས་པ་མ་འགྲིག་ཀྱང་། བདག་དང་དྭགས་པོ་རབ་འབྱམས་པ། བླ་མ་མཁས་མཆོག་སོགས་
དྲུག་ཅུ་ལོངས་པར་ཟླ་བ་གཅིག་དང་ཞག་ཉི་ཤུའི་བར་སྦྲེལ་ནས་ཉིན་ལྟར་གུང་ཡོལ་ནས་དགོང་ཇ་
གཉིས་པའི་བར་དུ། ལམ་རིམ་པ་ལྔ་གསལ་བའི་སྒྲོན་མེའི་ཚིག་དོན་གྱི་བཤད་པ་འོལ་སྤྱི་ཙམ་མིན་
པར་ཉམས་མྱོང་ལ་བཀར་ནས། ཤ་ཆོད་རུས་ཆོད་དུ་གསུངས་པས་བདག་སོགས་ཉན་པ་པོ་རྣམས་ལ་
མདོ་སྔགས་ཀྱི་ལམ་ཡོངས་སུ་རྫོགས་པ་དང་། ཁྱད་པར་གསང་སྔགས་བླ་ན་མེད་པ་དང་། དེའི་ནང་
ནས་དཔལ་གསང་བ་འདུས་པའི་ཐུན་མོང་མ་ཡིན་པའི་ཁྱད་ཆོས་ཀུན་རྫོབ་བདེན་པ་སྒྱུ་མའི་སྐུའི་སྒྲུབ་
གཞི་སེམས་ཅན་ཐམས་ཅད་ལ་ཇི་ལྟར་གནས་པ་དང་། དེ་ལས་སྒྱུ་མའི་སྐུ་སྒྲུབ་ཚུལ། དེ་འོད་གསལ་
དུ་དག་ཚུལ། དེ་ལས་ཟུང་འཇུག་འགྲུབ་ཚུལ། དེ་ལ་བོགས་འབྱིན་པའི་སྤྱོད་པ་རྣམ་པ་གསུམ་ལ་
བསླབས་པས། འབྲས་བུ་མངོན་དུ་བྱེད་ཚུལ་རྣམས་ལ་གོ་བ་གཏིང་ཚུགས་པར་སྐྱེས་ཤིང་། རྗེ་བཙུན་
བླ་མ་ཙོང་ཁ་པ་ཆེན་པོའི་རིང་ལུགས་གཞན་འདྲེས་མེད་པ་ལ་ངེས་ཤེས་འདྲོངས་ཏེ། རྗེ་འདི་ཉིད་ཀྱང་
རྒྱལ་བ་ཙོང་ཁ་པ་དངོས་དང་ཁྱད་པར་མེད་པར་མཐོང་ནས་ཆོས་ཀྱི་རྗེས་སུ་འབྲངས་པའི་དད་པ་ཐོབ་
པར་གྱུར་ཏོ། །རྡོ་རྗེ་འཆང་དབང་དུས་ཀྱི་ཐ་མ་འདིར། །མི་ཡི་ཟོལ་གྱིས་རྒྱུད་སྡེ་རྒྱ་མཚོའི་བཅུད། །མ་
ལུས་ལྷུག་པར་སྩོལ་བའི་དགའ་སྟོན་ལ། །ཅི་དགར་སྤྱོད་པའི་སྐལ་བཟང་ཐོབ་པས་སྤྲོ། །
བཤད་ལུང་གྲུབ་ནས་ཆོས་རའི་ནང་གི་རྗེ་ཉིད་ཀྱི་བཞུགས་ཁྲིར་བདག་འཇོག་པ་གནང་། རྒྱལ་
བ་ཚེ་དཔག་མེད་ཀྱི་སྐུ་དང་། ཞལ་དཀར་རྩ་རིང་སྟེགས་བཅས་ཞོས་བཀང་བ་གནང་། རྗེ་ཉིད་འཁོར་
བཅས་དང་། སྐྱ་བཙུན་མང་ཙམ་འདུས་པ་ཐམས་ཅད་ལ་རྒྱན་འཇུག་གཉིས་དང་། དབུ་མ་རྩ་བ་ཤེས་
རབ་སྤྱོད་འཇུག་བཅས་ཀྱི་ལུང་གྱིས་གནང་བ། རང་ཉིད་བླ་མ་རྡོ་རྗེ་འཆང་ཆེན་པོའི་ཁྲི་ལ་འདུག་པ་
དང༑ ཕར་ཆོས་འབུལ་བ་བག་ཤིན་ཏུ་ནས་འཁུམས་ཀྱང་། རྡོ་རྗེ་སློབ་དཔོན་གྱི་དགོངས་གཞི་ཇི་ལྟར་
-503-



，
1
ཕུ
© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཡིན་མ་ཤེས་ཤིང་། བཀའ་གྱེན་ལྡོག་མ་ནུས་པས་ལུང་དག་པར་ཕུལ་བས་དགྱེས་ཚོར་ཆེན་པོ་གནང་།
དེར་ཚོགས་ཐམས་ཅད་ལ་ཞོ་འགྱེད་དང༌། གཞུང་བཞི་པོ་དེ་རང་རང་གིས་ཇི་ཙམ་ཁ་འདོན་བྱེད་པའི་
ཁས་ལེན་བསྐོར་བར་མཛད་དོ། །ལོ་དེའི་སྟོན་ཕྲན་ཆུང་ཆབ་མདོར་འགྲོ་ཞོར་མཇལ་བར་ཕྱིན་པས།
མདོ་ཁམས་བསྟན་པའི་སྒྲོན་མེ་རྒྱལ་བ་འཕགས་པ་ལྷ་ལ་རྗེ་རིན་པོ་ཆེའི་བཞེད་སྲོལ་གྱི་བསྟན་པ་
ཡོངས་སུ་རྫོགས་པ་འདི་ལྟར་ཤོད་ལ་ཡིད་ཆེས་ཀྱི་རྐང་ཚུགས་པ་གྱིས་གསུངས་ནས། དཔལ་འཁོར་
ལོ་སྡོམ་པའི་སྐུ་བརྙན་ལི་དམར་ལས་གྲུབ་པ་གཅིག་གནང་། བདག་ཉིད་ས་ཐག་རིང་པོར་འགྲོ་
དགོས་པ་དང༌། བླ་མ་རྡོ་རྗེ་འཆང་སྐུ་ན་བགྲེས་ཤིང་བཀའ་དྲིན་དྲན་ནས་འབྲལ་མི་ཕོད་པ་ཙམ་བྱུང་
ནས་མཆི་མ་མང་དུ་བཏོན་པས། སེམས་སྡུག་མི་དགོས་ཁྱོད་རང་ཁམས་ལ་འགྲོ་དོན་ལེགས་པོ་འོང་།
ཁྱོད་ཡར་མ་འཁོར་བར་དུ་ང་རྒས་ཀྱང་མི་འཆིའོ། །ཡར་འཁོར་ནས་གསང་བ་འདུས་པའི་དབང་ཆེན་
ཡང་བསྐུར་གསུངས་བྱུང་། ཕྱི་ལོ་ལྕགས་ཁྱི། ཟླ་བ་གཉིས་པའི་ནང་དུ་ལྷ་སར་ཕེབས། ཇོ་ཤཱཀ་རིན་
པོ་ཆེ་ལ་མཆོད་འབུལ་རྒྱས་པར་གནང་། དགའ་ལྡན་ཁང་གསར་དུ་བོད་ཀྱི་ཆོས་རྒྱལ་ཆེན་པོ་དང་
མཆོད་ཡོན་ཞལ་འཛོམ་པས། རྗེ་འདི་པ་སྐུ་གསུང་ཐུགས་ཀྱི་མཛད་པ་ཐམས་ཅད་རང་བབ་ལ་གང་
ཡོད་པ་དེ་ལས་ཚུལ་འཆོས་པའི་རིགས་མི་མཛད་ཅིང་། ཐུགས་སྒམ་ལ་དཀྱེལ་ཆེ་བ་ཞིག་བཞུགས་
པར་མི་རྗེ་ཆོས་ཀྱི་རྒྱལ་པོས་ལུགས་གཉིས་ལས་བརྩམས་པའི་དྲི་བ་ཅི་འདྲ་ཞིག་ཞུས་ཀྱང་། སྐབས་སུ་
བབ་ལ་འཕྲོད་པ་མང་ཉུང་རན་ལ་འགག་འདྲིལ་བ་རེ་ཞུས་པས། སྐྱེས་རབས་ལས། མི་ཡི་བདག་པོ་
ལྟ་བ་བཟང་ངམ་ངན། །རིགས་མཐུན་ལས་ནི་བསྒྲུབས་པའི་རྒྱུ་དག་གིས། །དེ་དང་དེ་ལ་ཁྱོད་ཀྱིས་
བརྟགས་ན་ནི། །ཚིག་དང་སྤྱོད་པ་རྣམས་ཀྱིས་གསལ་བར་སྟོན། །ཞེས་གསུངས་པ་ལྟར། མདོ་
སྔགས་ཀྱི་གཞུང་ལ་མཁྱེན་རྒྱ་ཆེ་བ། བསྟན་པ་དང་སེམས་ཅན་སྤྱི་ལ་ཕན་སེམས་ཆེ་ཞིང་། སྒྲུབ་པ་
ཡུན་རིང་བས་ཉམས་མྱོང་གི་རྟོགས་པ་ཕུལ་དུ་བྱུང་བར་རྟོགས་ཏེ། ཡབ་ཡུམ་སྲས་འཁོར་ཐམས་ཅད་
དད་འདུན་རྩེ་གཅིག་པས་ཞབས་སྤྱི་བོར་བླངས་ཏེ། ཐུགས་རྗེ་ཆེན་པོ་དཔའ་མོ་ལུགས་ཀྱི་དབང་ཆེན་
སོགས་བཀའ་ཆོས་མང་དུ་གསན་ཞིང་། དེ་ཚུན་ཆད་རིགས་ཀྱི་ཅོད་པན་དུ་འཛིན་པར་མཛད་དོ། །དེ་
སྐབས་རྒྱུད་ཁང་ལྕང་ལོ་ཅན་དུ། རྡོ་རྗེ་ཕག་མོའི་རྣམ་འཕྲུལ་ཞབས་དྲུང་གྱོན་མཚོ་མོ་དང་ཐོན་ཞབས་
དྲུང་རིན་པོ་ཆེ། སྟག་ལུང་ག་ཟིའི་གདུང་དྲི་མ་མེད་པ་གཡག་རོང་ཞབས་དྲུང་ཚེ་རིང་དབང་རྒྱལ་
སོགས་དྲག་རིམ་འགའ་ལ་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་དབང་གཞི་རྫོགས་པར་
- 504 -



，
rr
་.
3
༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
གནང་བའི་དབང་བཤད་ལས་ལམ་རིམ་པ་གཉིས་འབྲས་བུ་དང་བཅས་པའི་གནད་ཚང་བ་གནང་
བས༑ གཡག་རོང་ཞབས་དྲུང་འདི་པ་སྐུ་ཚེ་སྔོན་མ་ནས་ཐེག་པ་ཆེན་པོ་སྤྱི་དང་ཁྱད་པར་གསང་སྔགས་
བླ་ན་མེད་པའི་རིགས་ལ་བག་ཆགས་ཐུག་པ་ཞིག་ཡིན་འདུག་པས། ཚད་མས་དྲངས་པའི་ཡིད་ཆེས་
རྙེད་ནས་གཞན་དག་གི་དབང་ལ་དབང་རྫས་བྲིམས་གང་ཚར་ལས་དབང་སོ་སོའི་གོ་དོན། ལག་རྗེས།
དབང་རྫས་སོ་སོའི་མཚོན་དོན་ཁྱད་པར་ཅན་དེ་འདྲའི་བཤད་པ་མི་འོང་བ་འདུག་པས། འདི་འདྲ་བ་
སྟོན་པའི་བླ་མ་དང་མཇལ་བ་བསྐལ་བ་རེ་བཟང་སྙམ་དུ་མཆི་མ་འཁྲུགས་ཤིང་བ་སྤུ་ལྡང་བར་གྱུར།
དེའི་ཚེ་མྱོན་མཚོ་མོས་ཞབས་དྲུང་མདོ་མཁར་བ་འདི་འདྲ་རིག་པའི་གནས་ཐམས་ཅད་ལ་མཁས་པས་
འདི་འདྲ་ལས་ཡོན་ཏན་ཆེ་བ་མེད་ཅེས་ཞུས་པ་ན། རྗེ་འདི་བས་ངོ་འཛིན་ཅི་ཡང་མི་མཛད་པར་མི་ནག་
གི་ཡོན་ཏན་ལ་ཡོན་ཏན་ཇི་ལྟར་ཆེ་བྱས་ཀྱང་སོབ་སོབ་ཞིག་ལས་མི་འོང་གསུང་པས་ཐམས་ཅད་
བཞད་གད་ཐེག་གེ་བ་དང་། ཕྱིས་སུ་ཡང་མི་དྲག་རྣམས་ཀྱིས་གཏམ་དཔེར་གླེང་བ་ཞིག་བྱུང་། དེ་ནས་
ཞབས་དྲུང་ལ་ཉིད་ཐུགས་དམ་གང་ལ་གནང་སོགས་བཀའ་འདྲི་མཛད་པ་ལ། ཞབས་དྲུང་ཉིད་སྔར་
ནས་ཐུགས་རབ་ཆེ་བ་དང་། དེ་ནས་སྨོར་ཆེན་ཞབས་དྲུང་ནས་ནཱ་རོ་མཁའ་སྤྱོད་མའི་དབང་ཞུས་ཏེ།
ཉམས་ལེན་བསྐྱེད་རིམ་རྣལ་འབྱོར་བཅུ་གཅིག །རྫོགས་རིམ་རྩ་དབུ་མ་རྣམས་ཀྱི་དམིགས་རྣམ་སྐྱོང་
ཚུལ་ཤར་གྱིས་བསྐྱར་བས། འོ་ན་ཉམས་ལེན་དེ་རྣམས་ཀྱི་སོ་སོའི་ལག་རྗེས་སྦྱང་གཞི་གང་གང་སྦྱོང་།
ལམ་དང་འབྲས་བུའི་སྐབས་ཀྱི་ལག་རྗེས་ཇི་འདྲ་འཇོག་གསུངས་པས། ལན་འབུལ་རྒྱུ་མ་རྙེད་པར་
མགོ་ལ་རྡོ་རྒྱབ་པ་ལྟར་གྱུར་པས། མི་ནག་གི་ཡོན་ཏན་ལ་སོབ་སོབ་ཞིག་ལས་མི་འོང་གསུང་པ་
ཐུགས་བདེན་སྙམ་པ་བྱུང་ཞེས་ཞབས་དྲུང་རང་གིས་གསུང་། དེ་ནས་ཡར་ལམ་རག་གཞིས་ཁར་
ཞབས་དྲུང་ལ་འཇིགས་བྱེད་ཀྱི་བསྐྱེད་རིམ་བསྡུས་ཙམ་གནང་ནས་ཞོག་རང་དུ་ཕེབས་ནས་ཐུན་
བཞིའི་རྣལ་འབྱོར་ལ་འབད་པར་མཛད། འདི་ལོ་དཔྱིད་ཁ་ནག་པ་ཟླ་བའི་ཉ་ནས་བཟུང་། འོལ་ཁ་རྗེ་
དྲུང་སྤྲུལ་པའི་སྐུ་ནས། དེ་ཉིད་རིག་པའི་རྣལ་འབྱོར་པས། །མི་བྱ་བ་ནི་ཅི་ཡང་མེད། །ཅེས་གསུངས་
པ་ལྟར། གནས་སྒོ་འབྱེད་པ། གྲུབ་མཐའ་གསར་པའི་བསྟན་ཆོས་བརྩམས་པ། བདུད་རྩི་མཆོད་པ།
རིགས་ལྡན་མ་མཆོད་པ། ཡེ་ཤེས་འབེབས་པ། ཚངས་སྤྱོད་ལ་ཕྱག་རྒྱ་མ་སྤྱོད་པ། སྤྲུལ་པའི་སྐུ་རང་
དང་༑ མི་ཡི་དབང་པོ་སོགས་དྲག་ཞན་མང་པོའི་སྔོན་དང་། ཕྱི་མའི་སྐྱེས་རབས་རྒྱུ་འབྲས་མི་མཚུངས་
པ་མང་པོ་ལུང་བསྟན་ཅིང་། རྟེན་འབྲེལ་གྱི་སྒོ་ཡ་ང་བ་མང་པོ་བསྒྲིག་པ་གནང་ནས། དགོངས་གཞི་
，
- 505-



༄༅ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དང་དགོས་པ་གང་ཡིན་ཀྱང་། མ་ཎི་བཀའ་འབུམ་གྱི་རྒྱལ་པོ་བཀའ་ཆེམས་ལས། རིག་པར་སྨྲ་ཞིང་
རྣམ་པར་སྨྲ་བ་ཡི། །སྟོན་པ་རྣམས་ནི་ནམ་ལངས་སྐར་མ་བཞིན། །དེ་ནས་དཀར་པོའི་ཕྱོགས་རྣམས་
མཐུ་ཆུང་བས། །བདུད་ཀྱི་སྟོབས་རྣམས་རྒྱས་པར་གྱུར་པ་ཡིས། །བདུད་ཀྱིས་བྱིན་རླབས་གང་ཟག་
མང་པོ་འབྱུང་། །གཟི་བརྗིད་ཆེ་ཞིང་སྟོབས་ཀྱང་ཆེ་བ་དང་། །ནུས་པ་ཆེ་ཞིང་མཐུ་ཡང་ཆེ་བ་དང་། །
མངོན་ཤེས་ཕྲ་མོས་བདེན་ཚིག་འགའ་སྒྲུབ་ཅིང་། །དེ་རྣམས་རྟོགས་ཆོས་མང་པོ་བྱེད་པར་འགྱུར། །
སངས་རྒྱས་བསྟན་པ་ལྷ་འདྲེ་མང་པོས དཀྲུགས། །འདྲ་མིན་ཆོས་ལུགས་མང་པོ་སྟོན་བྱེད་ཅིང་། །བློ་
གྲོས་ཕྱིན་ཅི་ལོག་ཏུ་སྒྱུར་བར་བྱེད། །མེད་པར་ལྟ་བའི་ཕྱོགས་ཀྱི་ཆ་བཟུང་ནས། །ཀུན་རྫོབ་བདེན་པ་
ཁྱད་དུ་གསོད་པར་བྱེད། །ལུས་ངག་དཀའ་ཐུབ་འགོག་པར་བྱེད་པ་འབྱུང་། །ཕྱོགས་མེད་རིས་མེད་
བྱར་མེད་ཟེར་བ་དང་། །རྒྱུ་ཟད་རྐྱེན་ཟད་ལྷུན་གྲུབ་ཟེར་བ་དང༌། །ལུང་མ་བསྟན་གྱི་ལྟ་བ་མང་དུ་
འབྱུང་། །སངས་རྒྱས་མ་བསྟན་མཁས་པས་མ་བགྱིས་པའི། །ད་ལྟ་ལྷ་ཡིས་བསྟན་ཞེས་འདྲེ་ཆོས་བྱེད། །
དེ་རྣམས་འགོང་པོ་འདྲེ་ཡིས་ཆས་དགུ་གྱོན། །ར་སླག་ཁྱི་སླག་རེ་བ་ཟོ་མོན་གོས། །རྩིད་ཞྭ་བྷེ་ལོག་
གོས་དཀར་ལུས་ལ་གོན། །འབེར་ཀ་དབྱུག་པ་སྣ་ཚོགས་ཐོགས་པ་འབྱུང་། །བསོད་སྙོམས་པ་ཞེས་
གྲོང་སྒོ་འགྲིམ་པ་དང་། །ལྟོ་རྒྱབ་ཆེད་དུ་དཀའ་ཐུབ་དྲག་པོ་ཡིས། །རང་གི་ལུས་ལ་གནོད་པ་བྱེད་པ་
འབྱུང་། །མངོན་མཚན་ཅན་གྱི་གྲགས་པ་འདོད་ཕྱིར་དུ། །སྔགས་ཀྱི་ཐེག་པ་གླུ་རུ་ལེན་པ་འབྱུང་། །
དགེ་བའི་ཆོས་སྤྱོད་གླུ་དང་བྲོ་ལ་བྱེད། །བསམ་གཏན་དྲན་པ་ཉམས་ལ་བྱེད་པ་འབྱུང་། །མེད་པར་ལྟ་
བ་ལྟ་བ་རྟོགས་པར་བྱེད། །སྨོན་ཐབས་ཅན་ལ་རྟོགས་ལྡན་བྱེད་པ་འབྱུང་། །ཐེ་ཚོམ་ཅན་ལ་དམ་པར་
འཛིན་པ་འབྱུང་། །སྨྲ་བ་མཁས་ལ་གདམས་ངག་ཅན་དུ་བྱེད། །རྨོངས་པ་རྣམས་ལ་ཞིག་པོ་ཟེར་བ་
འབྱུང་། །ལོག་སྤྱོད་མཁན་ལ་རྣལ་འབྱོར་པ་ཞེས་ཟེར། །ལུང་མ་བསྟན་ལ་ཆོས་ཀྱི་སྐུ་ཞེས་ཟེར། །རྙེད་
གྲགས་འདོད་ལ་ཆོས་བཤད་མཁན་པོ་ཟེར། །ཆོས་ལུགས་ཡིན་ཞེས་བབ་ཆོལ་མང་པོ་སྨྲ། །འདྲེས་
བརླམས་པ་ལ་ཡེ་ཤེས་འབེབས་ཞེས་ཟེར། །བདུད་ཀྱིས་སྤྲོ་བསྐྱེད་བྱིན་བརླབས་ཟེར་བ་འབྱུང་། །
གདམས་ངག་ཟེར་ཞིང་ལོག་ཆོས་མང་དུ་སྨྲ། །གདམས་པ་ཟེར་ནས་མུ་སྟེགས་གསང་ཚིག་སྟོན། །དེ་
ལྟར་ལོག་པའི་རྒྱུན་ལ་ཞུགས་པ་ཡིས། །བུད་མེད་ཕོ་སྤྱོད་ཐོ་ཆོ་བྱེད་པ་འབྱུང་། །རང་ལུགས་ཉམས་
ཤིང་འཇིག་རྟེན་ཆོས་ལུགས་ཉམས། །དེ་ཡིས་རང་ཉིད་ངན་འགྲོར་འཁྲིད་པར་བྱེད། །རྒྱུ་འབྲས་
བདེན་པར་མི་ཤེས་མི་དགེ་སྣ་ཚོགས་སྤྱོད། །ཆོས་དང་ཆོས་མིན་མི་ཕྱེད་ངོ་ཚ་མེད་པར་སྤྱོད། །ལོག་
-
-506 -



» ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །ཅ༽
སྤྱོད་དག་ལ་ཤིན་ཏུ་དད་པར་འགྱུར། །བྱས་པའི་ཆོས་ཀྱིས་བྱང་ཆུབ་མི་ཐོབ་པས། །མ་བྱས་ལྷུན་གྲུབ་
ཆོས་གཅིག་དགོས་སོ་ཟེར། །བྱེད་མ་ནུས་རྣམས་དེ་ལ་དད་པར་འགྱུར། །དགེ་བའི་བཤེས་ལྟར་སྣང་
བ་ཡིད་འགྲོགས་འཁྲིད། །སྔགས་པ་ཁ་ཅིག་སྔགས་ལ་རྩིང་ཆོས་བྱེད། །དམ་ཆོས་ཡོན་ལ་བལྟས་ནས་
གསང་བ་སྒྲོག །གསེར་ཆོས་ཟེར་ཞིང་ཆོས་ལ་རིན་ཐང་སྤྱོད། །འགའ་ཞིག་མ་ཐོས་རྒྱུད་ཀྱང་འཆད་
པར་བྱེད། །ལ་ལ་དབང་མ་ཐོབ་པར་དབང་བསྐུར་བྱེད། །ལ་ལས་དབང་བསྐུར་ཟེར་ནས་ཡོན་ཡང་
སྡུད༑ ༑རྙེད་བཀུར་དག་ལ་ཆགས་ཤིང་འདོད་ལ་ཞེན། །རང་གི་རླུང་སེམས་དབང་དུ་མ་འདུས་པར། །
གསང་བ་ཤེས་རབ་ཡེ་ཤེས་མངོན་སུམ་བསྐུར། །དེ་དག་སྨད་འཚོང་རྟེན་དང་ཁྱད་པར་མེད། །ལ་
ལས་དགེ་སློང་ཤེས་རབ་ཡེ་ཤེས་ནི། །བུད་མེད་དང་སྦྱོར་དབང་ནི་བསྐུར་བར་བྱེད། །སྡོམ་ཁྲིམས་
ཞིག་ནས་དམྱལ་བར་འཕེན་པར་བྱེད། །དེ་ནི་ལོག་པའི་ཆོས་ལ་སྤྱོད་པ་ཡིན། །རྙེད་བཀུར་གྲགས་
འདོད་དམ་ཆོས་འཆད་པར་བྱེད། །ཐོས་བསམ་སྒོམ་པ་བྱེད་པ་དེ་རྣམས་ཀྱང་། །འདུ་ཤེས་ཕྱིན་ཅི་
ལོག་ཏུ་བཏང་ནས་ནི། །ཆོས་དང་གང་ཟག་འཛོལ་ནས་ངན་སོང་འགྲོ། །ཚུལ་ཁྲིམས་ཉམས་དང་དམ་
ཚིག་ཉམས་པ་དང་། །ཆོ་ག་ཉམས་དང་སྤྱོད་པ་ཉམས་པ་དང་། །ལོག་པའི་ལམ་བཞུགས་དེ་དག་ངན་
འགྲོར་འགྲོ། །བཙུན་པ་ལ་ལས་ཆོས་གོས་ཙམ་འཛིན་ཅིང་། །བསླབ་པ་ཉམས་ཤིང་ཚུལ་འཆོས་བྱེད་
པ་དག །དད་རྫ་ས་ལོངས་སྤྱོད་བྱས་ནས་རང་གཞན་བསླུ། །རང་གིས་རང་ཉིད་ངན་སོང་གནས་སུ་
ཁྲིད་༑ ༑ལ་ལ་དགེ་འདུན་དཀོར་འབགས་ངན་སོང་འགྲོ། །ལ་ལ་གནས་གཞིའི་དཀོར་འབགས་ངན་
འགྲོར་ལྟུང་། །འགའ་ཞིག་སྔགས་བཙུན་ཟེར་ནས་ཆགས་ལམ་བསྟེན། །ལ་ལ་བཙུན་གཟུགས་ཚུལ་
གྱིས་ཁེ་ཚོང་བྱེད། །ཆ་ལུགས་བཟང་པོས་ཆོས་ཀུན་རྫུན་སྤྱོད་བྱེད། །ཀྱེ་མ་ཀྱེ་ཧུད་སངས་རྒྱས་བསྟན་
པ་ལ། །བརྟེན་ནས་རང་ཉིད་ངན་འགྲོར་བསྒྱུར་བྱེད་པ། །དེ་འདྲའི་བཅོས་མ་བབ་ཅོལ་མང་དུ་འབྱུང་། །
སངས་རྒྱས་བསྟན་པ་རིམ་གྱིས་འཇིག་པར་འགྱུར། །ད་ནི་རིང་པོར་མི་ཐོགས་དེ་དག་འབྱུང་། །ཞེས་
མ་འོངས་ལུང་བསྟན་མཛད་པ་ཕལ་མོ་ཆེ་ལྷག་དང་བཅས་པ་ཕྱག་ལེན་ལ་ཐེབས་པར་མཛད་པས།
ས་སྐྱོང་ཆོས་ཀྱི་རྒྱལ་པོ་ཆེན་པོ་ཡབ་ཡུམ་སྲས་བཅས་དང་། གཞན་ཡང་བོད་ཀྱི་སྐྱ་སེར་མཆོག་དམན་
བར་མ་ཐམས་ཅད་འུར་ལངས་བརྒྱབ་ནས། སླེ་ལུང་དུ་དབྱར་དུས་ཀྱི་ཤ་འོད་ཆེན་པོ་ཤོར་བ་བཞིན་
བྱས་ཏེ། ལོ་ཁ་ཡར་གྱི་བར་དུ་བློ་ཡི་འཁྱེར་སོའི་ཁྱད་ཀྱིས། ལ་ལ་ངོ་མཚར་ལ་ལ་ངོ་ཚ་ཞིང་། །ལ་ལ་
དཔའ་སྐྱེས་ལ་ལ་དཔའ་ཞུམ་ལ། །ལ་ལ་སྤྲོ་དང་ལ་ལ་སྐྱོ་བ་ཡི། །སྔོན་ཆད་མ་མཐོང་གསར་པའི་ལྟད་
-507-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མོ་འདི། །ལྷ་ལམ་ངོས་སུ་ཉི་ཟླ་རྒྱུ་སྐར་རྣམས། །མཐོང་ཟིན་སྐྱེངས་ནས་ནུབ་རིའི་ཕག་ཏུ་ཡིབས། །
མཐོང་ཕྱིར་འགའ་ཞིག་ཤར་རིའི་རྩེ་ལ་འཛེག །བྱེད་པོས་འདི་འདྲ་མ་དྲན་གདོང་པ་གས། །
དེ་ནས་ས་གའི་ཟླ་བ་ལ་རྗེ་འདི་པ་ལྷ་སར་ཕེབས་ནས། ཇོ་བོ་རིན་པོ་ཆེ་ལ་དགེ་སྦྱོང་གི་ཆ་
ལུགས་ཚང་མ་དང་། སྟོང་མཆོད་འབུལ་བ་གནང་ནས། རབ་གནས་བསྐྱར་མ་དང་ཞབས་བརྟན་
ཕུལ༑ ར་མོ་ཆེ་དང་པོ་ཏ་ལར་ཡང་མཆོད་འབུལ་རབ་གནས། ཞབས་བརྟན་ཕུལ་ཞིང་། སླར་ཡང་
རྒྱུད་ཁང་དུ་བཀའ་བློན་ཞབས་དྲུང་མདོ་མཁར་བ་ལ། ལམ་གྱི་གཙོ་བོ་རྣམ་གསུམ་གྱི་འཁྲིད།
འཇིགས་བྱེད་ཀྱི་རྫོགས་རིམ་རྣལ་འབྱོར་བཞིའི་ཟབ་འཁྲིད་གནང་བས། ཞབས་དྲུང་རིན་པོ་ཆེ་ནས།
དེང་སང་འགའ་ཞིག་ལམ་ཐུན་མོང་བ་དང་ཐུན་མོང་མ་ཡིན་པའི་ངོ་བོ་གོ་རིམ། གྲངས་ངེས། ཁྱད་
པར་དུ་ལམ་ཐུན་མོང་བ་ལ་སྔོན་འགྲོ་ཙམ་དུ་གོ་ནས་རྩིས་མེད་དུ་བྱས་ཏེ། རྫོགས་རིམ་གྱི་ཆ་ཤས།
རླུང༌༑ གཏུམ་མོ། སེམས་ངོ་སྤྲོད་པའི་ལྟ་བ་མཐོ་མདོག་ཁ་བ་ལ་སྤྱོད་པ་དབྱར་གྱི་དགའ་མ་ལང་ཚོ་
རྒྱས་དུས་ཀྱི་ཁྱུ་མཆོག་མིག་རྩ་དམར་པོ་ལྟ་བུའམ། སྟོན་གྱི་ལོ་ཏོག་ཁྱིམ་དུ་སྡུད་པའི་དུས་ཀྱི་ནོར་སྐྱོང་
བ་རྒྱ་ལམ་དུ་ཞུགས་པ་ལྟ་བུ་རྣམས་སྣོད་སྟོང་པ་བཞིན་དུ་དོར་ཏེ། བསྟན་པ་ཐམས་ཅད་གྲུ་བཞིར་
ལམ་གྱིས་ཉམས་ལེན་དུ་འཁྱེར་ཤེས་པའི་རིག་པ་འཛིན་པ་རྗེ་དེ་ཉིད་ཀྱི་ཐུགས་སྲས་དམ་པར་གྱུར་
ནས༑ རྗེ་དེ་ཉིད་དང་ཡི་དམ་རྡོ་རྗེ་འཇིགས་བྱེད་དབྱེར་མེད་དུ་བྱས་ནས་གསོལ་བ་འདེབས་ཚུལ་ལམ་
རིམ་པ་གཉིས་དང་སྦྱར་བ་ཚིག་དོན་ཕུན་སུམ་ཚོགས་པ་ཞིག་ཀྱང་མཛད། དེ་ནས་རིམ་གྱིས་ཁོང་གིས་
བསྐུལ་ཏེ། རྡོ་རྗེ་འཇིགས་བྱེད་ཀྱི་རྫོགས་རིམ་རྒྱས་པ། རིམ་ལྔ་གསལ་སྒྲོན་གྱི་དཀའ་གནད་མཐའ་
དག་རྗེན་པར་སྟོན་པ་དང་། དམིགས་རྣམ་སྐྱོང་ཚུལ་མདོ་འགག་འགྲིལ་བ་ཞིག་མཛད་པ་འདི་གཉིས་
ནི་ཉན་པ་པོ་སྣོད་ཀྱི་སྐྱོན་གསུམ་དང་བྲལ་བ་ཡོད་ན། ས་གསུམ་གྱི་སྒྲོན་མེ་ལྟ་བུར་སྣང་ངོ༌། །ཁྱི་ལོ་
འདིའི་སྟོན། ཕྲན་བུ་ཁམས་ཕྱོགས་ནས་འཁོར་ཏེ་ཞོག་ཏུ་ཕྱིན་པས། རྗེ་ཉིད་ཀྱི་བཀའ་དྲིན་ཁོ་ནས་
ཁམས་ཕྱོགས་སུ་ཕན་འདོགས་ཅུང་ཟད་ཙམ་བྱུང་བར་དགོངས་ནས། ཆིབས་བསུ་དང་། དར་འཕྱར་
དུང་འབུད་སོགས་བཀུར་བཟོས་ཕུན་སུམ་ཚོགས་པ་གནང་། ལྕགས་ཕག་ཟླ་བ་གསུམ་པར་ས་དབང་
ཡབ་སྲས་སླེ་ལུང་དུས་སྟོན་ནས་ཚུར་ཕེབས་ཞོར་ཞོག་རི་ཁྲོད་དུ་ཕེབས་པར་རི་ཁྲོད་པའི་ལུགས་ཀྱི་
བསྙེན་བཀུར་གཡོ་ཟོལ་མེད་པར་མཛད་དེ། བསྟན་པ་དང་འགྲོ་བའི་དོན་ལས་བརྩམས་པའི་གསུང་
གླེང་ཕུན་སུམ་ཚོགས་པ་མཛད་ནས། ས་ག་ཟླ་བར་རབ་གནས་ལ་འབྱོན་དགོས་གསུང་བ་ལྟར་བྱོན་
- 508-



} ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
ནས༑ ཇོ་ཤཱཀ་རིན་པོ་ཆེ་ལ་རབ་གནས་རྒྱས་པ་དང་། དགའ་ལྡན་ཁང་གསར་དུ། གནས་བརྟན་བཅུ་
དྲུག་གི་སྨན་སྐུ་གསར་བཞེངས་ལ་རབ་གནས་རྒྱས་པར་གནང་སྐབས་ནམ་མཁའ་འཇའ་འོད་ཀྱིས་
ཁྱབ་པ། འཇའ་སྤྲིན་མཆོད་རྫས་སྣ་ཚོགས་པའི་རྣམ་པས་ཕྱོགས་ཀྱི་འཁོར་ལོ་འགེངས་པ་སོགས་
ཀྱིས་སྐྱེ་འགྲོ་མཐའ་དག་གི་དད་པའི་ཆུ་གཏེར་རྒྱས་པར་མཛད། དེ་ནས་ས་སྐྱོང་ཆེན་པོས་རྗེ་བཙུན་བླ་
མ་དམ་པ་ལ་དད་གུས་རྩེ་གཅིག་པས་འགྲོ་བའི་དོན་དུ་ཞབས་པད་བརྟན་དགོས་ཚུལ་གྱི་གསོལ་་་་་
འདེབས་དང་། སྐུ་གསུང་ཐུགས་རྟེན། གསེར་དངུལ། གོས་དར་སོགས་འཛམ་བུའི་གླིང་ན་དཀོན་
པའི་གཅེས་ནོར་མཐའ་ཡས་པའི་འབུལ་བ། བཞེས་སྤྲོ་རྣམ་གྲངས་མང་བའི་སྟོན་མོ་གནང་ཞིང་། ལྷ་
སྲས་དཱ་ལས་བཱ་ཐུར་སྐུ་ན་གཞོན་ཀྱང་བློ་གྲོས་ཀྱི་ལུས་སྟོབས་རྫོགས་པ་དེས་རིག་པའི་གནས་ལྔ་ལས་
བརྩམས་པའི་ཆོས་ཀྱི་འབེལ་གཏམ་ལ་ཆོས་རྒྱལ་དགེ་བའི་དབང་པོ་ཐུབ་པའི་དབང་པོའི་རྟོགས་པ་
བརྗོད་པ་ལ་ཞུགས་པ་བཞིན་དུ་མཛད་པས། སྟོན་མོའི་གྲལ་དེ་ག་ནས་ནམ་མཁའ་ལ་ཉི་ཟླ་སྐར་
གསུམ་ཀ་གསལ་བར་མཐོང་བ་ཞིག་བྱུང་བས་ཀུན་ངོ་མཚར་དུ་གྱུར། དེ་ནས་འབྲས་སྤུངས་རྒྱུད་ཁང་
དུ་བཞུགས་པའི་བྱམས་ཆེན་ལ་རབ་གནས་དང་། དགེ་འདུན་ལྔ་བརྒྱ་པོ་ལ་ལམ་གྱི་གཙོ་བོ་རྣམ་
གསུམ་གྱི་འཁྲིད་དང༌། སྔགས་ཁང་སོགས་སུ་མཆོད་འབུལ་སྨོན་ལམ་རྒྱས་པར་གནང་། ཟླ་བ་དྲུག་
པར་ས་སྐྱོང་ཆོས་ཀྱི་རྒྱལ་པོ་བློན་པོའི་ཚོགས་དང་བཅས་ལོ་སེམས་དཔའ་ཆེན་པོ་གཙོ་བོར་གྱུར་པས་
དགའ་ལྡན་དུ་ཕེབས་ནས། ཡངས་པ་ཅན་དུ། བདག་ཉིད་ཆེན་པོ་འདིའི་དྲུང་ནས་སྨོན་སེམས་ཆོ་གས་
འཛིན་ཚུལ་གྱི་ཕྱག་ལེན་དང་བཤད་པ་རྒྱས་པར་གནང་བས། ས་སྐྱོང་ཆོས་ཀྱི་རྒྱལ་པོ་ཆེན་པོ། སྔོན་
གྱི་ཐུབ་པའི་འཁྲུངས་རབ་དུ་མ་དང་། མདོ་སྡེ་མཐའ་ཡས་པ་ན་རྒྱལ་བའི་སྲས་ཀྱི་སྤྱོད་པ་རླབས་པོ་ཆེ་
ཇི་སྙེད་གསུངས་པ་ཐམས་ཅད་དང་། དམ་པ་ཚུལ་དང་མཐུན་པ་ཐམས་ཅད་ཀྱི་ཐུགས་དམ་གནང་
ལུགས་གང་ལ་བལྟས་ཀྱང་། བྱང་ཆུབ་ཀྱི་སེམས་རིན་པོ་ཆེ་ཐེག་པ་ཆེན་པོའི་ལམ་ཐམས་ཅད་ཀྱི་
གཞུང་ཤིང་དང་། འཇིག་རྟེན་དང་འཇིག་རྟེན་ལས་འདས་པའི་དགེ་ལེགས་ཐམས་ཅད་ཀྱི་རྩ་བར་
ངེས་པ་གཏིང་ཚུགས་པར་འཁྲུངས། དེ་དང་མཚུངས་པར་དེར་ཚོགས་ཕལ་མོ་ཆེས་བྱང་ཆུབ་ཀྱི་སེམས་
ལ་ངེས་ཤེས་རྙེད་པས། ནམ་མཁའ་ནས་མེ་ཏོག་གི་ཆར་བབས། དམ་ཅན་ཆོས་རྒྱལ་གྱི་ཞལ་ནས་
བདུད་རྩི་འཛག་པ་བླ་མ་མཆོད་ཡོན་དྲག་པ་རྣམས་ལ་བཞེས་རྒྱུ་བྱུང་། ངེས་པ་དོན་གྱི་བྱང་ཆུབ་སེམས་
དཔའ་ཆེན་པོ་ལོ་སེམས་དཔའ་ཆེན་པོ་ལ་འགའ་ཞིག་གིས་ཉམས་མཚར་དུ་ཁྱེད་བྱང་ཆུབ་ཀྱི་སེམས་
-509 -



•
**
.:） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རྒྱ
།
བསྐྱེད་པ་ཉམས་འོང་ཞུས་པ་ན། ད་བྱང་ཆུབ་ཀྱི་སེམས་ཉམས་པ་རྣམ་རྟོག་ཟ་ཞེས་ལན་གཉིས་
གསུམ་བསྟུད་ནས་གསུང་པ་ནི་བྱང་ཆུབ་ཀྱི་སེམས་རིན་པོ་ཆེ་ལ་བརྟན་པ་ཐོབ་པའི་གསུང་ཡིན་པར་
འདུག་པས་བདག་ནི་སྙིང་ཐག་པ་ནས་སྐྱབས་སུ་མཆིའོ། །དེ་ལྟར་མཆོད་ཡོན་རྣམས་ཀྱི་ཐེག་པ་ཆེན་
པོའི་བསྟན་པ་ནུབ་ལ་ཁད་ཀྱི་སྲོག་བཟུང་ཞིང་། རྗེ་བདག་ཉིད་ཆེན་པོའི་བསྟན་པའི་གནད་ལ་ཡིད་
ཆེས་རྙེད་པར་བརྟེན། མི་དབང་མཆོག་ནས་རྗེ་བདག་ཉིད་ཆེན་པོའི་གསེར་ཁྲིའི་སྟེང་དུ་གསེར་གྱི་རྒྱ་
ཕིབས་བཞེང་པར་དམ་བཅས་ཤིང་། ཚེ་རབས་ཐམས་ཅད་དུ་རྒྱལ་བ་ཙོང་ཁ་པའི་བསྟན་པ་ལ་ཡིད་
ཆེས་རྙེད་དེ་འཛིན་སྐྱོང་སྤེལ་གསུམ་མཛད་པའི་ཐུགས་བསྐྱེད་རྒྱ་ཆེན་པོ་མཛད་དོ། །དེ་ནས་ཟླ་བ་
བདུན་པའི་ནང་དུ་འོལ་ཁ་རྗེ་དྲུང་རིན་པོ་ཆེ། ཕོ་མོ་ན་གཞོན་འཕྱོར་ཆས་ཅན་རྣམས་ཀྱིས་བསུ་བ་ཆེན་
པོ་དང་བཅས་ལྷ་སར་ཕེབས་ནས་ཕོ་སྐྱེས་ཐམས་ཅད་དཔའ་བོ་དང་མོ་སྐྱེས་ཐམས་ཅད་དཔའ་མོའི་
རྣམ་རོལ་སྐྱ་སེར་ཐམས་ཅད་བདུད་རྩི་དང་ཁ་སྦྱོར་གྱི་བདེ་བའི་ཡོ་ལངས་ཀྱིས་ནུབ་ཕྱོགས་ཨུ་རྒྱན་གྱི་
ཡུལ་ལ་ཅོ་འདྲི་བར་མཛད་ཅིང་། འགའ་ཞིག་གི་སྣ་དང་ཁ་ལ་གྲུབ་རྟགས་བཞག་པ་ད་ལྟ་ཡང་ངོ༌
མཚར་བ་སྣང་། རྗེ་འདི་ཉིད་ཀྱང་དགའ་ལྡན་ཁང་གསར་དུ་གདན་དྲངས་ནས་སྤྲུལ་པའི་སྐུས་ཞབས་
བརྟན་ཚོགས་འཁོར་གནང་ཞིང་། སྤྲུལ་པའི་སྐུ་ཉིད་ལྷོ་བྲག་ཕྱག་རྡོར་གྱི་ཡང་སྲིད་ཡིན་པར་ལུང་གིས་
བསྟན་ཚུལ་དང་། ད་ལྟ་མཛད་པ་བོན་པོའི་ཆོས་ལུགས་ཚུན་ཆད་མཛད་ཅིང་རིག་མ་བསྟེན་པ་སོགས་
སྣ་ཚོགས་པ་འདི་དག་བསྟན་པའི་དོན་དུ་མཛད་དགོས་པའི་མཁའ་འགྲོའི་ལུང་བསྟན་བྱུང་ཚུལ་དང་།
ད་ངེད་ཀྱི་ཆ་ལུགས་འདིས་ཆོས་འཆད་ཉན་གྱིས་ཕན་ཆེན་པོ་མི་ཐོགས། ཁྱེད་ཞབས་པད་བརྟན་ནས་
ཆོས་གནང་དགོས་ཚུལ་བཅས་རྒྱས་པར་ཞུས་སོང་བའི་ལན་དུ། རྗེ་དེ་ཉིད་ཀྱིས། ད་ཁྱེད་རང་གི་
མཛད་པ་འདི་ཚོ་མཁའ་འགྲོའི་ལུང་བསྟན་ཡིན་ཀྱང་འདྲ། བདུད་ཀྱི་བར་ཆད་ཡིན་ཀྱང་འདྲ། ང་ཡི་
སེམས་ལ་བབས་པ་ཞིག་མ་བྱུང་། ཁྱེད་གཞན་དང་མི་འདྲ་བས་རྗེ་རིན་པོ་ཆེའི་བསྟན་པ་ལ་ཕན་
ཐོགས་པ་ཞིག་ཨེ་ཡོང་བསམས་ནས་ཆོས་རྒྱུན་ཁུངས་བཙུན་པ་ཞིག་ཡོད་ན་ཁྱེད་ལ་ཕུལ། དཔེ་ཆ་
ཁུངས་བཙུན་པ་ཞིག་ཡོད་ནའང་ཁྱེད་ལ་ཕུལ་བ་ཡིན་ཀྱང་། ད་ཁྱེད་ལ་རེ་བ་མེད་གང་ལྟར་ཀྱང་ཁྱེད་
ཀྱིས་འགྲོ་བ་ཐམས་ཅད་དམྱལ་བར་གཏོང་བ་འདྲ། ཁྱེད་རང་ལ་དགའ་བ་ཚོ་ནི་ཁྱེད་རང་དང་རྟོགས་
པ་མི་མཉམ་བཞིན་དུ་ཁྱེད་རང་ལྟར་རྩིང་སྤྱོད་བྱས་པས་དམྱལ་བར་འགྲོ། ཁྱེད་རང་ལ་མི་དགའ་བ་ཚོ་
ནི་ཁྱེད་སྐྱེས་བུ་དམ་པའི་མཛད་པ་བློ་ལ་མ་ཤོང་བར་སྐུར་བ་བཏབ་པས་དམྱལ་བ་རང་ལ་འགྲོ། གང་
-510 -



༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། ། ཅ༽
ལྟར་ཀྱང་རྒྱ་གར་གྱི་གྲུབ་ཆེན་རྣམས་ཀྱི་མཛད་པ་ལྟར། ཕུགས་འདི་ལ་དགོངས་ནས་མཛད་པ་འདི་མི་
མཛད་པའི་ཐབས་མི་འདུག་སྙམ་པའི་རྡོག་གཏད་ཡོད་པ་མཛོད་གསུངས་སོང་། དེ་ནས་སྤྲུལ་པའི་
སྐྱེས༑ བླ་མ་རིན་པོ་ཆེ་ལ་ལྷ་སར་མཁས་པ་མང་པོ་ལ་ལམ་རིམ་ཆེན་མོའི་བཤད་ལུང་དང་། རིམ་ལྔ་
གསལ་སྒྲོན་ལ་མཆན་འགྲེལ་ཞིག་གནང་དགོས་ཞུས་སོང་བར་རྟེན་འབྲེལ་གྱི་ཁྱད་ནས་དེ་ག་རང་ཞུ་
གསུང་ཞལ་བཞེས་གནང་། དེ་ནས་ཕྲན་བུ་ལ་ཡང་སྤྲུལ་པའི་སྐུས་ཐུགས་རྗེས་འཛིན་པོ་ཡོད་པས་
གནང་བྱིན་དང་བཅས་ཁྱོད་ལ་མཚན་ཉིད་པ་རྣམས་དགའ་བར་འདུག་པས་ཡུན་རིང་དུ་བསྡད་ནས་
ཆོས་བཤད་གྱིས་གསུང་བར། གྲལ་བཤམ་དུ་ཕྱིན་བརྐྱང་ཕྱག་བཙལ་ནས་སྤྲུལ་པའི་སྐུ་ལ་འབུལ་བ་
མཚོན་ཙམ་ཡོད་པ་ཕུལ་ཏེ་བསྟན་པ་འཛིན་པ་ལ། ལུང་གི་བསྟན་པ་སྡེ་སྣོད་གསུམ་དང་། རྟོགས་པའི་
བསྟན་པ་བསླབ་པ་གསུམ་དུ་འདུ་ཚུལ་དང་། དེ་འཛིན་པ་ལ་བཤད་སྒྲུབ་གཉིས་ལས་མེད་ཚུལ། དེས་
ན་བསྟན་པའི་དོན་དུ་བསམས་བཞིན་ཕེབས་པ་སྤྲུལ་པའི་སྐུ་ལྟ་བུས་བསྟན་པ་ལ་བྱ་བ་བྱེད་ན་ཚུལ་
ཁྲིམས་བསྲུང་བ་གཞི་མར་མཛད་ནས་བསྟན་འགྲོའི་དོན་གནང་དགོས་ཚུལ་དང་བཅས་རིག་པ་ངར་
དང་ལྡན་ཞིང་། མིག་མཆི་མ་ཙར་རེ་ཞུས་པའི་རྗེས་སུ། མོ་འདྲེ་ཁོག་ཏུ་བརླམས་པའི་འུར་ལངས་ཀྱིས་
སྤྲུལ་པའི་སྐུས་གསུང་ལན་མ་བྱུང་ཀྱང་མི་རྗེ་ཆོས་ཀྱི་རྒྱལ་པོ་བཞུགས་གྲལ་དེ་ག་ནས་ཡར་བཞེངས་
ཏེ༑ ཕྱག་ཐལ་མོ་སྦྱར། སྤྱན་ཆབ་སྒོར་(ཏེ་རེ་)མཛད་ནས། འོ་བཀའ་དྲིན་ཆེ། ངེད་རྣམས་ཀྱིས་སྤྲུལ་
པའི་སྐུ་ལ་ཞལ་ཏ་ཞུ་འདོད་ཀྱང་ཞུ་མི་ཤེས་པ་འདུག །བདག་གི་ཕ་ལགས་དང་ཨ་ཁུ་ལགས་
གཤེགས་པའི་སྐབས་དང་གཙང་དབུས་སྡེ་གཟར་གྱི་སྐབས་གང་ལ་ཡང་མཆི་མ་གཏོང་མ་མྱོང་། ཁྱེད་
བསྟན་པའི་གནད་མཁྱེན་པའི་བླ་མ་རྣམས་ཀྱི་གསུང་གླེང་བཀའ་གདམས་ཕ་ཆོས་དང་བུ་ཆོས་འདྲ་བ་
འདི་འདྲ་ཐོས་ཙ་ན་མཆི་མ་རང་དབང་མེད་པར་འོང་བ་འདུག་གསུང་། དེ་ཡི་དགུན་ཁ་མི་དབང་
མཆོག་བཀྲ་ཤིས་ལྷུན་པོར་པཎ་ཆེན་ཐམས་ཅད་མཁྱེན་པ་ལ་ཞབས་བརྟན་འབུལ་བར་ཕེབས་སྐབས་
གཙང་ནས་མངའ་རིས་མན་གྱི་དགེ་ལུགས་པའི་དགོན་པ་རྣམས་ལ་ལོ་རྗེས་མའི་དཔྱིད་ལྷ་སར་བླ་མ་
མཁས་གྲུབ་རིན་པོ་ཆེ་ནས། ལམ་རིམ་ཆེན་མོའི་གཟབས་བཤད་གནང་རྒྱུ་ཡིན་པས་ཉན་མཁན་གང་
ཡོད་ཟླ་བ་དང་པོར་འཛོམ་པ་གྱིས་ཞེས་བཀའ་ཤོག་གནང་། ཆུ་བྱི་ཟླ་བ་གཉིས་པའི་ཚེས་བརྒྱད་ནས་
ཉིན་གསུམ་གྱི་བར་ལྷ་ས་རྩེ་མོར། འཕགས་པའི་གནས་བརྟན་བཅུ་དྲུག་གི་ཞལ་ཐང་གསར་བཞེངས།
གསང་བདེ་འཇིགས་གསུམ་གྱི་བློས་བསླང་གསར་བཞེངས་རྣམས་དང་། གཙུག་ལག་ཁང་རྟེན་བརྟེན་
-51-



( ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པ་ལ་དཔལ་རྡོ་རྗེ་འཇིགས་བྱེད་བཅུ་གསུམ་མའི་དཀྱིལ་འཁོར་དུ་ལྷ་ལ་དབང་བསྐུར་བ་རབ་གནས་
ཀྱི་ཆོ་ག་རྒྱས་པར་གནང་། དེ་ནས་མུ་མཐུད་རྒྱུད་ཁང་ལྕང་ལོ་ཅན་གྱི་ཆོས་རར་བོད་ཁ་བ་ཅན་པའི་
ཆོས་ཀྱི་རྒྱལ་པོ་བཀའ་བློན་རྣམས་དང་བཅས་པ་དང་། གདན་ས་ཆེན་པོ་འབྲས་སྤུངས། དགའ་ལྡན།
སེ་ར། བཀྲ་ཤིས་ལྷུན་པོ་སོགས་ཀྱི་མཁས་པ་པོ་ཏི་ལྔ་ལ་སྦྱངས་པ་མཐར་ཕྱིན་པའི་སྡེ་སྣོད་གསུམ་པ་
དུ་མ་དང༌། གཞན་ཡང་གཙང་དབུས་ཁམས་གསུམ་གྱི་མཁས་འདུས་བརྒྱད་བརྒྱ་ཙམ་གྱི་དབུས་སུ་མི་
འཇིགས་སེང་གེའི་ཁྲི་ལ་ཞབས་སེན་བཀྲ་ཤིས་འོད་འབར་བཀོད་ནས་དུས་གསུམ་གྱི་བདེ་བར་
གཤེགས་པ་ཐམས་ཅད་གང་ནས་གཤེགས་ཤིང་གཤེགས་པར་འགྱུར་བའི་གཞུང་ལམ་ཤེས་རབ་ཀྱི་
ཕ་རོལ་ཏུ་ཕྱིན་པའི་མདོ་སྡེ་རིན་པོ་ཆེའི་དོན། ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་ཀྱིས་ཇི་
ལྟར་བཀྲལ་བ། བྱང་སེམས་ལས་དང་པོ་བས་ཇི་ལྟར་ཉམས་སུ་ལེན་ཚུལ། དཔལ་ལྷ་གཅིག་དི་པཾ་ཀ་
རས་བོད་ཡུལ་འདིར་གསལ་བར་མཛད་པ། བྱང་ཆུབ་ལམ་གྱི་རིམ་པའི་ཉམས་འཁྲིད་རྒྱས་པ། ལོ་
ཆེན་སྐྱབས་མཆོག་དཔལ་བཟང་པོ་དང་། གསང་ཕུ་དང་ཟུལ་ཕུའི་སློབ་དཔོན་དཀོན་མཆོག་ཚུལ་
ཁྲིམས་དང༌། དཀོན་མཆོག་དཔལ་བཟང་པོས་བསྐུལ་མ་མཛད་ཅིང་། གཉན་ཆེན་ཐང་ལྷ་སོགས་
བོད་ཀྱི་ལྷ་ཆེན་རྣམས་ཀྱིས་སྦྱིན་བདག་མཛད། བསྟན་པའི་བདག་པོས་གཙོ་མཛད་རྒྱ་ཆེན་སྤྱོད་
བརྒྱུད་དང་ཟབ་མོ་ལྟ་བརྒྱུད་ཀྱི་བླ་མ་རྣམས་ཀྱི་ཞལ་གཟིགས་ཤིང་། དཔལ་ལྡན་ཨ་ཏི་ཤས་བསྟན་
བཅོས་རྩོམ་པའི་གནང་བ་བྱིན། རྗེ་བཙུན་འཇམ་དཔལ་དབྱངས་ལ་དཀའ་གནད་རྣམས་དངོས་སུ་
འདྲི་བར་མཛད་ནས་དཔལ་རྭ་སྒྲེང་རྒྱལ་བའི་དབེན་གནས་ཀྱི་ཡང་དགོན་བྲག་སེང་གེའི་ཞོལ་དུ་ཆོས་
ཀྱི་རྒྱལ་པོ་རྒྱལ་བ་ཙོང་ཁ་པ་ཆེན་པོས་མཛད་པའི་བྱང་ཆུབ་ལམ་གྱི་རིམ་པ་ཆེན་མོའི་གཟབས་བཤད།
ཁྲི་རིན་པོ་ཆེ་ངག་དབང་དཔལ་བཟང་པོ་ལས་གཞོན་དུས་སུ་གསན་པ་དང་། སླར་ཡང་ལི་ཐང་མཁན་
པོ་སངས་རྒྱས་ལས་རྒྱལ་བ་ལྔ་པ་ཆེན་པོ་ནས་བརྒྱུད་པ་གསན་པའི་བཤད་སྲོལ་མ་ཉམས་པ། རྗེ་རང་
ཉིད་ཀྱི་ཉམས་མྱོང་ལ་བཀར་ནས་ཟླ་བ་ལྔ་ཙམ་གྱིས་བར་དུ་སྦྲེལ་ནས། ཉིན་ལྟར་གུང་ཡོལ་ནས་ཉི་
རྒས་བར་གནང་བས། མཁས་པའི་དབང་པོ་མཐའ་དག་མཁས་གྲུབ་ཆེན་པོ་འདིའི་བློ་ཡི་བང་མཛོད་
ལེགས་བཤད་རིན་པོ་ཆེའི་ཚོགས་ཀྱིས་གང་བ་ལ་ཇི་ཙམ་ལོངས་སྤྱོད་པ་དེ་ཙམ་དུ་རྗེ་འདིའི་རྣམ་དཔྱོད་
གཞུང་ལུགས་རྒྱ་མཚོ་ལྟ་བུ་ལ་སླར་ཡང་འཇུག་པ་ཇེ་རྒྱས་སུ་སོང་སྟེ། སྨྲ་བ་པོ་དང་ཉན་པ་པོ། །
མེ་དང་བུད་ཤིང་ཇི་བཞིན་དུ། །ཟབ་དང་རྒྱ་ཆེའི་གསུང་རབ་ལ། །ཐོས་བསམ་སྒོམ་པ་འགྲན་བཞིན་
-512 -



» ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
འཕེལ། །བཀོད་མའི་ཆུ་བོ་ཇི་བཞིན་དུ། །ཐོས་དོན་ཆུ་བོ་དྲན་པས་བཟུང་། །རྣམ་དཔྱོད་སྤོབས་པས་
ལེགས་བཤད་པས། །བསྟན་པའི་ཆུ་རྒྱུན་ཕྱོགས་མཐར་བགྲོད། །འཆད་པ་པོ་ཡི་བློ་གྲོས་གདོང་། །
ཉན་པོའི་སེམས་ཀྱི་མེ་ལོང་ངོས། །གསལ་བྱེད་ལེགས་བཤད་སྣང་བ་འདི། །དོན་གཉེར་ཅན་ལ་
འདྲེན་བྱེད་བཞིན། །བྱ་རྒོད་སྤུངས་པའི་རི་བོ་ན། །རྒྱལ་བ་ཉི་མའི་གཉེན་དེ་ཡིས། །ཕྱོགས་བཅུའི་
རྒྱལ་སྲས་རྒྱ་མཚོ་ལ། །ཇི་ལྟར་ཤེར་ཕྱིན་གསུང་པ་ལྟར། །ར་ས་འཕྲུལ་སྣང་དག་ཞིང་འདིར། །དོན་
ཡོད་མཁས་གྲུབ་དོན་གནས་པས། །དོན་གཉེར་ལྷ་མིའི་འགྲོ་བ་ལ། །དོན་ཟབ་རྒྱས་པའི་ཆོས་འཁོར་
བསྐོར། །སངས་རྒྱས་མཐོང་བའི་ལྷ་ཀླུ་རྣམས། །ཐུབ་པའི་ཉི་མ་ནུབ་གྱུར་ཀྱང་། །དོན་ཡོད་མཁས་
གྲུབ་རྒྱུ་སྐར་མགོན། །ཤར་བས་རབ་དགའི་ཨུཏྤལ་རྒོད། །རྩོད་དུས་འཁོར་ལོས་སྒྱུར་བའི་དཔལ། །
མི་འབྱུང་ཞེས་གྲགས་བརྫུན་ནམ་ཅི། །བསོད་ནམས་རྩིབས་སྟོང་རབ་འབར་བས། །དགེ་བཅུའི་
འཁོར་ལོས་སྒྱུར་བའང་བྱུང་། །སྙིགས་མའི་འགྲོ་བ་མ་རུངས་ཞེས། །སྲས་བཅས་རྒྱལ་བས་དོར་ན་
ཡང་༑ ༑སྨན་པ་མཁས་ལ་ཐམས་ཅད་སྨན། །དེ་བཞིན་མཁས་ལ་ཐམས་ཅད་སྣོད། །དེ་བས་དམ་ཆོས་
མ་ལུས་པ། །འཛིན་པའི་དོན་ཡོད་མཁས་གྲུབ་འདིས། །འགྲོ་ཀུན་ཐར་པའི་ལམ་བཀོད་པས། །རྒྱལ་
བ་སྲས་བཅས་གདུལ་བྱས་དབེན། །ཞེས་བྱའོ། །
དེ་ལྟར་ཆོས་ཚུགས་པའི་ཉིན་རླུང་འཚུབ་ཆེན་པོས་ཆོས་ཁྲིའི་སྟེང་ནས་གཡམ་རྡོ་ཁྲུ་གང་ཙམ་ཞིག་
འཕངས་པ་བླ་མ་མཁས་མཆོག་གི་དབུ་ལ་ཕོག་ཀྱང་ཁྲག་འོང་བ་ཙམ་གྱི་རྨ་དང་། ཆག་གྲུམ་གང་ཡང་
མ་བྱུང་ཞིང་། ནག་ཕྱོགས་བདུད་རིགས་ཀྱི་འཚུབ་སློངས་ཤིན་ཏུ་ཆེ་ཡང་དཔལ་རྡོ་རྗེ་འཇིགས་བྱེད་ཀྱི་
བསྐྱེད་རིམ་བརྟན་པོས་ཟིལ་གྱིས་མནན་པས། སྐྱེས་བུ་ཆེན་པོའི་བཤད་ལུང་ཚུགས་པ་ནས་ཞི་སོང་
གསུང་ཞིང་། བར་སྐབས་རྣམས་སུ་ཡང་དགེ་བཤེས་ཆེན་པོ་རྣམས་དང་བགྲོ་གླེང་དོགས་གཅོད་དང་།
སྒོ་མངས་ཞལ་སྔ་ནས་དམ་ཆོས་ལས་ལེགས་བཤད་སྙིང་པོའི་བཤད་ལུང་རྒྱས་པར་གསན། བླ་མ་རྡོ་
རྗེ་འཆང་ཆེན་པོ་དང་མི་ཡི་དབང་པོ་གཉིས་བཀའ་བགྲོས་ནས། བླ་མ་སྐུ་ན་བགྲེས་པ་དང་ཐུན་བཞིའི་
རྣལ་འབྱོར་ཆག་མེད་མཛད་པའི་སྟབས་ཀྱིས། ཆོས་ཞུ་བ་རྣམས་སྙིགས་མི་བུད་པའི་ཐབས་སུ་ཁྱོད་
ཀྱིས་ཉིན་རེ་བཞིན་སྔ་དྲོའི་ཆ་ལ་ཟུར་ཆོས་རེ་བཤད་ན་འོང་གསུང་བ་ལྟར་ཕྲན་བུས་ཀྱང་བླ་མའི་སྐུ་
ཞབས་ཀྱི་ཆོས་མ་རྫོགས་བར་དུ། བདེ་ལམ། ཞལ་ལུང་། བློ་སྦྱོང་དོན་བདུན་མ་སོགས་ཀྱི་འཁྲིད་
དང༑ དབེན་ས་བཀའ་འབུམ་སོགས་ཀྱི་ལུང་བཀླགས་ནས། མཆོད་ཡོན་གཉིས་དང་། ཆོས་ཉན་པ་
-513 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རྣམས་ཀྱི་རེ་བ་བསྐང་ཞིང་། ས་ག་ཟླ་བའི་བཅོ་ལྔའི་ཉིན་ཕྲན་བུས་སེམས་བསྐྱེད་མཆོད་པའི་ཚོགས་
དབུའི་ཁུལ་བྱས། བླ་མ་རིན་པོ་ཆེ་ཡང་འཕྲལ་དུ་སེམས་བསྐྱེད་ཀྱི་ཆོས་ལ་ཕེབས། མི་དབང་ཡབ་
སྲས་བཀའ་བློན་སོགས་མི་ཆེན་མང་དུ་ཕེབས་ཤིང་། བླ་མ་རྡོ་རྗེ་འཆང་གིས་ཆོས་བཤད་ལ་དགྱེས་
ཚོར་ཤིན་ཏུ་ཆེ་བ་གནང་ངོ་། །ཟླ་བ་དྲུག་པའི་ཚེས་བཞིའི་ཉིན་ལྷ་སར་གཟིམས་ཆུང་ཁམས་གསུམ་དུ་
མི་ཡི་དབང་པོ་འཁོར་བཅས་དང་ཆོས་ཉན་པ་རྣམས་ལ་རྗེ་ཉིད་ནས་སེམས་བསྐྱེད་ཆོ་གས་འཛིན་ཚུལ་
རྒྱས་པར་གནང་ཞིང་། ཚོགས་ཞིང་གསལ་འདེབས་ཚུལ་བླ་མ་མཆོད་པ་བདེ་སྟོང་དབྱེར་མེད་མ་ལྟར་
གནང་ནས་ད་ལམ་འདི་ལྟར་བྱེད་དགོས་པ་ཞིག་བྱུང་གསུང་། དེ་ལྟར་ཆོས་ཚུགས་པའི་ཐོག་མ་དང་ཐ་
མར་མི་རྗེ་ཆོས་ཀྱི་རྒྱལ་པོས་བླ་མ་རྡོ་རྗེ་འཆང་དང་། ཕྲན་བུ་ལ་འབུལ་བ་བསམ་གྱིས་མི་ཁྱབ་པ་དང་།
ཆོས་ཚུགས་ནས་མ་གྲོལ་བར་དུ་དགེ་འདུན་རྣམས་ལ་ཉིན་ལྟར་ཇ་ཐུག་བདུན་རེ་མ་ཆག་པར་གནང་
བ་ཡིན། དེ་ལྟར་མི་རྗེ་ཆོས་ཀྱི་རྒྱལ་པོས་སྦྱིན་བདག་མཛད། བླ་མ་རྡོ་རྗེ་འཆང་ཆེན་པོས་ཆོས་འཁོར་
བསྐོར་བས། དེང་སང་ས་ཆ་སྟོད་སྨད་ཐམས་ཅད་དུ་བྱང་ཆུབ་ལམ་གྱི་རིམ་པའི་ཉམས་ལེན་ལ་
གཞོལ་བས་ཁྱབ་པ་འདི་བྱུང་བ་ཡིན་ནོ། །སླར་ཡང་ཟླ་བ་བརྒྱད་པ་དང་དགུ་པའི་མཚམས་སུ་འོལ་ཁ་
ནས་སྤྲུལ་བའི་སྐུ་ལྷ་སར་ཆིབས་བསྐྱོད་གནང་ནས། དཀྱིལ་འཁོར་སྡིངས་དང་རྩེ་མོར་གསང་སྔགས་
ཀྱི་གསང་རྒྱུ་ཐམས་ཅད་མཆོག་དམན་ཀུན་ལ་ཁྲོམ་ཆོས་སུ་གནང་བས། སྤྲུལ་པའི་སྐུ་གྲགས་པ་ཆེ་བ་
དང་༔ བླ་མ་ཆེ་ཁག་འགའ་རེ་དང་། དགེ་བཤེས་ཆེ་ཁག་མང་པོས་མཛད་པ་ངོ་མཚར་ཅན་མང་དུ་
བསྟན་པས། ལྷ་སའི་ཚེས་བཅུ་བ་རྒན་པོ་ཞིག་ན་རེ། ཆང་དང་བུད་མེད་ཀྱིས་སངས་རྒྱ་རྒྱུ་ཡིན་ན་ང་ད་
ཚོད་འཚང་རྒྱ་དགོས་རྒྱུ་ཡིན་པ་ལ་ཟེར་སྐད། དེ་ནས་སྤྲུལ་པའི་སྐུའི་ཆིབས་སྐྱེལ་དང་སྦྲགས་ནས། ས་
སྐྱོང་ཆེན་པོ་དགའ་ལྡན་རྣམ་པར་རྒྱལ་བའི་གླིང་དུ་རབ་གནས་ཀྱི་སྦྱིན་བདག་ལ་ཆིབས་ཁ་སྒྱུར། བླ་
མ་རྡོ་རྗེ་འཆང་ཆེན་པོ་དང་། ཞོག་ནས་གསུང་ཆོག་པའི་གྲྭ་པ་རྣམས་བདག་དང་བཅས་པ་ཡང་དགའ་
ལྡན་དུ་རབ་གནས་ལ་འབྱོར། ཐོག་མར་བྱང་རྩེའི་ཆོས་གྲར་གྲྭ་པ་མང་པོ་ལ་ཕྱག་དབང་དང་། བླ་
མའི་རྣལ་འབྱོར་གནང༌། དེ་ནས་རྒྱུད་སྨད་པའི་རྒྱུད་ཁང་དུ་བཞུགས་ཤིང་། འདུ་ཁང་དཀར་མོའི་སྟེང་
ནས༑ གསེར་གྱི་རྒྱ་ཕིབས་དང་། མཛད་བརྒྱའི་སྐུ་ཐང་གསར་བཞེངས་ལ་ཉིན་གསུམ་གྱི་བར་རབ་
གནས་རྒྱས་པ་རབ་སྟོན་ལ་གསུང་བཤད་མཐའ་ཡས་པ་གནང་ཞིང་། མི་རྗེ་ཆོས་ཀྱི་རྒྱལ་པོས། རྡོ་རྗེ་
སློབ་དཔོན་རིན་པོ་ཆེ་དང་། བདག་སོགས་གསུང་ཆོག་པ་རྣམས་ལ། གསེར་དངུལ། གན་གོས།
-514 -



ནོ ) ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །ཅ༽
མཛོད་བཏགས། བཟང་ཇ་སོགས་ཀྱི་ཡོན་ནམ་མཁའ་མཛོད་ལ་མངའ་བརྙེས་པ་ལྟ་བུ་དང་། བཟོ་
རིགས་པ་རྣམས་ཡོན་གྱིས་ཚིམ་པར་མཛད་པས། རྗེ་བླ་མ་རང་ལ་དངུལ་རྟ་མིག་མ་ལྔ་སོགས་བྱུང་བ་
ཐམས་ཅད། དེ་ཉིན་རང་དགེ་སྒྲུབ་སོ་སོར་བསྔོས་ཚར་བ་མཛད། ཚོགས་ཆེན་དུ་འགྱེད་དང་། དུང་
དཀར་དངུལ་གཤོག་མ་ཆ། བྱང་རྩེ་གྲྭ་ཚང་ལ་འགྱེད་དང་སྤྱི་འཇོག །ཐུབ་པ་ཚུལ་ཁྲིམས་མར་བརྒྱ་
མཆོད་སྣམ་སྦྱར། དངུལ་གདུང་རིན་པོ་ཆེར་བརྒྱ་མཆོད། བླ་བྲེ། མགོན་ཁང་དུ་སྙན་ཤལ། ཚོགས་
བརྒྱ་བཅས་གཟབས་རྒྱས་གནང་ནས། ས་སྐྱོང་ཆེན་པོ་ཕྱིར་ཆིབས་བསྐྱོད་གནང་ཁར་རྒྱུད་ཁང་དུ་
མཇལ་ཕྱག་ལ་ཕེབས་པས། བླ་མའི་ཞལ་ནས། ད་ང་རྒས་པས་ལོ་རྗེས་མ་ནས་དཔོན་པོའི་ཞབས་
ཕྱིར་འགྱུར་བ་ཞིག་མི་འོང་བ་འདུག་པས། བསྟན་པའི་གནས་ཚུལ་འདྲི་དགོས་པ་བྱུང་ན་བླ་མ་བྱམས་
པ་ལ་དྲིས། ཁྱེད་རང་མཆོད་ཡོན་གྱི་བར་དུ་ཕྲ་མ་མི་ཚུད་པ་མཛོད་ཆང་མང་པོ་མ་བཞེས། ལྷ་གསར་
པ་མ་བསྟེན། རྗེ་རིན་པོ་ཆེའི་བསྟན་པ་ལ་གུས་ཞབས་ཆེན་པོ་མཛོད་དང་། དགའ་ལྡན་ཕོ་བྲང་གི་ཆོས་
སྲིད་གཉིས་ཀ་ལ་ཕུན་སུམ་ཚོགས་པ་འོང་ཞེས། ཞལ་ཏ་རྒྱས་པར་གནང་ཞིང་། ཕྲན་ལ་ཡང་ཁྱོད་
ཀྱིས་ཆོས་འཆད་པ་དང༌། དཔོན་པོའི་ཞབས་ཕྱི་ཧུར་བསྐྱེད་གྱིས་གསུང་བྱུང་བས། ཕྲན་བུ་རང་སྲོག་
རླུང་འཕར་བ་དང་རང་བཞིན་ངན་པ་བཅས་གསུང་ལན་དུ། འོ་བཀའ་གནང་ལྟར་འོང་། ཁྱེད་སྐྱེས་བུ་
དམ་པ་བསྟན་པའི་བྱ་བ་མཛད་པར་བསམས་བཞིན་དུ་ཕེབས་པ་ཚོ། འགའ་རེས་ང་རྒས་ནས་བསྟན་
པའི་བྱ་བ་མི་ནུས་གསུངས། འགའ་རེས་ངའི་འདི་ཚུལ་བསྟན་ཡིན་སྔགས་ལུགས་ཡིན་གྱིས་བསྟན་
པའི་བྱ་བ་རས་སུ་བོར། ང་སོ་སོ་སྐྱེ་བོ་རང་མགོ་མི་ཐོན་པ་གཅིག་ལ་གླང་རྒན་གྱི་ཁལ་བེའུ་ལ་སྐུར་
བར་མཛོད། ང་ལ་ཡང་ལྕི་མེད། ཤེས་ཚོད་དང་ནུས་ཚོད་ནི་མ་བྱེད་བྱས་ཀྱང་བྱེད། མི་ཤེས་པ་དང་མི་
འོང་བ་ལ་ཐབས་ཅི་ཡོད། ཡིན་ཀྱང་ངས་བསྟན་པའི་བྱ་བ་བྱེད་པ་ལ་ཤོགས་མི་ཐོན། ངས་འཆད་རྒྱུ་ནི་
ལམ་རིམ་ཡིན། དེ་ལ་ལས་འབྲས་དང་ཚུལ་ཁྲིམས་གཞི་མར་མེད་མི་རུང་ཡིན། དེང་སང་ཆུ་ལྷོ་བྱང་
གི་གཙང་དགོན་ཐམས་ཅད་ནག་ཆང་ལ་བག་མེད་དུ་སྤྱོད་འཇུག །དགོན་པ་ཐམས་ཅད་ཀྱི་དགེ་
འདུན་རྣམས་བདུད་རྩི་མཆོད་པ་དང་། རིགས་ལྡན་མཆོད་པ་བྱེད་པ་དང་། དེ་འདྲ་མི་བྱེད་པའི་ཕྱོགས་
གཉིས་སུ་གྱེས། བདུད་རྩི་མཆོད་པ་བྱེད་པ་རྣམས་ཀྱི་རྒྱབ་རྩ་སྤྲུལ་སྐུ་དང་མི་དབང་ཆེན་པོས་མཛད་
པས་ཁོང་ཚོ་དཔའ་སྐྱེས། ལོ་རྗེས་མ་ཙ་ན་གཙང་དགོན་ཐམས་ཅད་སེར་ཁྱིམ་པར་སོང་། སྐྱ་མིན་སེར་
མིན་གྱིས་ལུང་པ་གང་འགྲོ་བ་འདུག་སྙམ་ནས། བདག་ལ་ཉལ་བ་ལ་གཉིད་དང་ཟོས་པ་ལ་བྲོ་བ་མེད་
-515-



n
༨:༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཞུས་ནས་ངུས་པས། བླ་མའི་ཞལ་ནས་དེ་ལོ་བདེན་མངའ་རིས་གྲྭ་ཚང་གི་ཚོགས་ལ་བདུད་རྩི་མཆོད་པ་
བྱས་ནས། ཡེ་ཤེས་བབས་པ་སྐད་ཀྱིས་དགེ་སྐོས་དང་གྲྭ་པ་འཛིངས། མར་སྲང་གིས་བརྡུང་རེས་བྱས་
པ་སོགས་མང་ཙམ་གསུངས་ནས། ད་དཔོན་པོའི་སྐུ་ཞབས་རང་ཡང་རྗེ་དྲུང་སྤྲུལ་པའི་སྐུས་གཅིག་
གསུངས། ངེད་གཉིས་ཀྱིས་གཅིག་ཞུས་པས་མཛད་ཐེབས་དཀའ་མོ་འོང་བ་འདུག་ཀྱང་། ད་ལྟ་ཚོད་
འཛིན་གནང་ན་གནང་རན་རེད་གསུངས་སོང་བར། མི་དབང་ཆེན་པོ་ཞལ་རས་དམར་པོ་ལ་སྤྱན་
འབུར་ཚུགས་སུ་གཟིགས་ནས། ངེད་ཀྱི་རྣ་བ་ལ་གོ་དགོས་པ་དེ་མི་གོ་བ་འདུག །ཐམས་ཅད་ཀྱིས་ངོ་
འཛིན་བྱེད་པ་ལས་དེ་འདྲ་ཞུ་མཁན་མི་འོང་བ་འདུག །ང་ལ་བྱེད་ཐེབས་དཀའ་རྒྱུ་མེད། ཁྱེད་རང་བླ་
མ་གཉིས་བློ་མི་བདེ་བ་མཛད་མི་དགོས། སངས་རྒྱས་ཀྱི་བསྟན་པའི་རྩ་འཛིན་ངས་མི་བྱེད་ན་སུས་
བྱེད༑ ངེད་ཕོ་ལྷ་བའི་ཡབ་མེས་གོང་མ་ནས་བཟུང་བསྟན་པ་ལ་བྱ་བ་བྱས་པའི་ལག་རྗེས་བཟང་།
གཞུང་དགའ་ལྡན་ཕོ་བྲང་གི་སྒོ་དེབ་ལ། དགེ་ལུགས་ལ་ཞེན་ཆེ་བས་རྒྱལ་བ་གོང་མས་སྙེ་ཐང་ནས་
གཙང་དུ། སྡེ་པ་གཙང་པའི་ཕྱོགས་ཀྱི་གཉའ་གནོན་དུ་བཞག་པ་ཡིན་གསུང་ཐུགས་སྤྲོ་ཞིང་ངར་དང་
ལྡན་པས་ལྷ་སར་ཕེབས་ཏེ་དབུ་རུ་དང་གཡུ་རུའི་དགོན་རྣམས་སུ་མང་སྐོལ་གྱི་དཔྱད་ཁྲའི་ནང་དུ་
དགོན་པ་སོ་སོའི་བཅའ་ཁྲིམས་དམ་པ་དང་འགལ་བའི་ནག་ཆང་ལ་སྤྱོད་པ་དང་། ཆོས་ལུགས་གང་
བྱུང་བྱེད་པ་དང༌། བླ་མ་དང་གྲྭ་པ་འགའ་རེ་དེང་སང་སོག་ཆས་དང་མཚོན་ཆ་ཐོགས་པ་སོགས་ཆ་
ལུགས་ཡ་མ་ཟུང་བྱེད་མཁན་འདུག་པ་དེ་འདྲ་བྱས་ན་རྩད་གཅོད་དྲག་པོ་བྱེད་རྒྱུ་ཡིན་གསུང་བའི་
བཀའ་ཤོག་གནང་བས། འོ་ཁོལ་ནང་དུ་ཆུ་གྲང་བླུགས་པ་ལྟར་སོང་སྟེ། ཆུ་ལྷོ་བྱང་གི་དགེ་འདུན་
རྣམས་འདུལ་ཁྲིམས་ལ་གནས་པ་རང་ཚོ་ཟིན་ཙམ་པ་འདི་རྗེ་བླ་མས་ངོ་འཛིན་མི་མཛད་པར་དྲང་པོར་
གསུངས། དཔོན་པོས་ཆེན་པོའི་བརློམ་པ་མི་མཛད་པར་གསན་དགོངས་གནང་བའི་བཀའ་དྲིན་ཡིན་
པས༑ མཆོད་ཡོན་འདི་གཉིས་ལ་ཁོ་བོ་སྙིང་ནས་ཡིད་ཆེས་པས་དད་པ་ཐོབ་པར་གྱུར་ཏོ། །གསུང་གླེང་
སྔ་ཕྱི་འདི་རྣམས་ལ་སྒྲོ་སྐུར་འདུག་གམ་མི་འདུག །མི་རྗེ་ཆོས་ཀྱི་རྒྱལ་པོ་ཉིད་དཔང་པོར་བཞུགས་པ་
དེ་ཡིན་ནོ། །ལོ་དེའི་དགུན་མི་དབང་མཆོག་སླེ་ལུང་གི་མཁའ་འགྲོ་མའི་བྱིན་རླབས་ཀྱིས་བསྙུང་གཞི་
ཚབས་ཆེ་ལ་ཡུན་རིང་བས་བསྙུང་ནས་འཇིག་རྟེན་ཐམས་ཅད་མུན་རུབ་པ་འདྲ་བ་ཞིག་འབྱུང་ལ་ཁད་
པ་བྱུང་། ཆུ་གླང་ལོ་དཔྱིད་ཁ་དགའ་ལྡན་ཁང་གསར་གྱི་ཡུམ་རིན་པོ་ཆེ་པ་སངས་སྐྱིད་པ་དག་པའི་
སྣང་བ་མང་པོ་དང་བཅས་གཤེགས་པས། བླ་མའི་སྐུ་ཞབས་གདན་དྲངས་པའི་ཚེ་འཕྲལ་དུ་ཕེབས།
-516 -



༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
སྐྱབས་འགྲོ། ལྷོ་སྒོ་སོགས་དང་། ཕ་བོང་ཁར་ཞུགས་འབུལ་གྱི་རྡོ་རྗེ་སློབ་དཔོན་མཛད། འབུལ་བ་
རྣམས་དགེ་ཕྱོགས་ཁོ་ནར་གཏོང་བ་དང་། འོག་གི་སྐར་མེའི་སྐབས་བཀྲམ་རྒྱུའི་གོས་སྐུ་ཆེན་མོ་མི་
དབང་རིན་པོ་ཆེར་ཞུ་བ་མཛད་ནས། འདི་ལོ་དབྱར་རྗེ་ཉིད་ནས་རབ་གནས་སོགས་རྒྱས་པར་མཛད་
དེ་ཞོག་དགོན་པར་སྦྱོར་འཇགས་གནང་། སྟོན་ཁ་ཡུམ་རིན་པོ་ཆེའི་དགོངས་རྫོགས་ཀྱི་བཀའ་འགྱུར་
དང༑ དངུལ་གདུང་། ཞལ་ཐང་། འབུར་སྐུ་མང་པོ་ལ་རབ་གནས་རྒྱས་པ་གནང་། བླ་མའི་སྐུ་ཞབས་
དང་བདག་ལ་ཡང་ཡབ་སྲས་སོ་སོ་ནས་འབུལ་བ་རྒྱ་ཆེ་ལ་དཔངས་མཐོ་བ་དང་བཅས་པའི་ཞབས་
བརྟན་འབུལ་བར་མཛད། ཤིང་སྟག་ལོ་དཔྱིད་ཁ་ལྷ་སར་ཇོ་ཤཱཀ་རིན་པོ་ཆེ་དང་། དགའ་ལྡན་གྱི་རྒྱ་
ཕིབས་འོག་ཏུ་བཞུགས་པའི་བཀའ་འགྱུར་རིན་པོ་ཆེ་གསེར་སྦྱངས་བཙོ་མས་བཞེངས་པ་ལ་རབ་
གནས་རྒྱས་པ་དང་། ཡབ་སྲས་རྣམས་ལ་མགོན་པོ་ཕྱག་དྲུག་པའི་རྗེས་གནང་དང་། ཚེ་དབང་སོགས་
གནང་། དེ་ནས་ཞོག་གི་དབུ་རྩེ་ཀ་གཉིས་མ་ལྡེབས་བྲིས་དང་བཅས་པ་བསྒྲུབས་ཏེ། མི་དབང་རིན་པོ་
ཆེ་ནས་གནང་བའི་ཙན་དན་དཀར་པོ་ལས་གྲུབ་པའི་འཇིག་རྟེན་དབང་ཕྱུག་སོགས་ལ་རྒྱལ་བ་་་་
འཕགས་པ་ལྷས་རབ་གནས་མཛད་ཅིང་། ཁོང་ལ་འཇིགས་བྱེད་ཀྱི་བསྐྱེད་རྫོགས་ཀྱི་འཁྲིད་གནང་།
ལོ་དེའི་ཟླ་བ་བརྒྱད་པར་ལྷ་སའི་ཟམ་གདོང་དུ། ས་སྐྱོང་ཆེན་པོས་གསོལ་བ་བཏབ་པ་བཞིན། ས་
སྐྱོང་ཆེན་པོ་ཉིད་དང་། རྒྱལ་སྲས་རིན་པོ་ཆེ། རྒྱལ་བ་འཕགས་པ་ལྷ། རྟ་ཚག་རྗེ་དྲུང་རིན་པོ་ཆེ།
གཞན་ཡང་སེ་འབྲས་དགེ་གསུམ་གྱི་དགེ་བཤེས་དྲག་རིམ་མང་པོ་དང་། བཀའ་བློན་གཡག་རོང་པ་
བཅས་དྲུག་ཅུ་སྐོར་ལ། གསང་འདུས་མི་བསྐྱོད་པའི་བསྐྱེད་རྫོགས་ཀྱི་ཉམས་འཁྲིད་རྒྱས་པ་དང་།
དགའ་ལྡན་ཁང་གསར་ཚོམས་ཆེན་དུ་མི་ཡི་བདག་པོས་སྦྱིན་བདག་མཛད་ནས། སྒྱུ་ལུས་མཆོད་པ་
ཕུལ་དུ་བྱུང་བ་མཛད། ཤིང་ཡོས་ཀྱི་དབྱར་ཁ་ཟླ་བ་ལྔ་པར། དཀྱིལ་འཁོར་སྡིང་དུ་བཀའ་འགྱུར་སྐྱ་
ཆོས་ཕྱི་རབས་ཀྱི་མ་དཔེ་ཕེར་ངེས་དང་། བསྟན་འགྱུར་གསར་བཞེངས་སོགས་ལ་རབ་གནས་རྒྱས་
པར་གནང་ནས་ཞོག་ཏུ་ཕེབས། ལོ་འདིའི་ཟླ་བ་བདུན་པར་གོང་ས་ཐམས་ཅད་མཁྱེན་པ་མགར་ཐར་
ནས་ཕོ་བྲང་ཆེན་པོར་ཆིབས་ཀྱི་ཁ་ལོ་བསྒྱུར་བ། སྟག་རྩེའི་དངོས་གྲུབ་གླིང་ཁར་བཞུགས་ཞག་གནང་
བར་༑ ལྷ་སྲས་གཞོན་པ་དཱ་ལས་བཱ་ཐུར་གྱིས་སྟོན་མོ། འབུལ་བ་རྒྱུ་བཟང་ལ་རྒྱ་ཆེ་བ་མཛད་པའི་ཚེ།
ཞབས་པད་བརྟན་དགོས་པའི་ཞུ་བ། སངས་རྒྱས་ཀྱི་བསྟན་པ་རྒྱ་བོད་དུ་དར་ཚུལ། རྒྱལ་བ་རིམ་པ་
བདུན་གྱི་རྟོགས་བརྗོད་སོགས། ལུང་རིགས་དྲི་མ་མེད་པ་དང་འབྲེལ་བ་ཞུ་བར་མཛད། ཟླ་བ་དགུ་
-517-



ན
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པར་རྒྱལ་བ་འཕགས་པ་ལྷར་ཞོག་ཏུ་དབང་དང་རྫོ་ང་བ་ཞབས་བརྟན་གནང་། མེ་འབྲུག་ཆུ་སྟོད་ཟླ་
བའི་ཚེས་བཞིའི་ཉིན། དཀྱིལ་འཁོར་སྡིང་གི་ལྕགས་དྲར་བཞུགས་པའི་རྒྱལ་བ་བྱམས་པའི་གསེར་སྐུ་
ཆེན་པོ་གཙོ་བོར་གྱུར་པའི་རྟེན་གསར་བཞེངས་མང་བ་ལ་རབ་གནས་སྦྱོར་དངོས་རྗེས་གསུམ་ཚང་བ་
རྒྱས་པར་གནང་། ལྷ་ས་དང་ར་མོ་ཆེར་མཆོད་འབུལ་སྨོན་ལམ། སེམས་བསྐྱེད་གནང་ཞིང་། མི་
དབང་མཆོག་གི་ཞབས་བརྟན་དུ་ཚེ་སྒྲུབ་ཞག་བདུན་བཅད་རྒྱ་གནང་། དེ་ནས་པོ་ཏ་ལར་གཟིམས་
ཆུང་ཉི་འོད་འཁྱིལ་བར་མཆོད་ཡོན་ལྷན་རྒྱས་ལ། སྐུ་གསུང་ཐུགས་རྟེན། ན་བཟའ་དངུལ་གྱི་མཎྜལ།
གོས་དར་སོགས་འབུལ་བ་བཟང་པོ་དང་བཅས་པའི་ཞབས་བརྟན་འབུལ་བར་མཛད། བཞུགས་
གྲལ་དུ་གོང་ས་རིན་པོ་ཆེ་ནས་ཐུགས་ནང་ལུགས་ཀྱི་བཀའ་འདྲི་གནང་བ་ཐམས་ཅད་ལ་བཀའ་ལན་
ཟབ་པ་ཕྲ་བ་གཏིང་དཔག་པར་དཀའ་བ་མང་དུ་ཕུལ་བར་དགྱེས་ཚོར་ཆེན་པོ་གནང་། བླ་མ་སྐུ་ན་ཅུང་
ཟད་བགྲེས་ཀྱང་ཡུན་རིང་པོར་ཞབས་པད་བརྟན་པར་བཞུགས་དགོས་གསུང་སྟེ། འཇིགས་བྱེད་ཞལ་
ཕྱག་ཡོངས་རྫོགས་སླེའུ་ཆུང་བའི་ཕྱག་བཟོ་རྒྱལ་བ་གོང་མ་ན་རིམ་གྱི་ཐུགས་དམ་རྟེན་དང་། སངས་
རྒྱས་འོད་སྲུངས་དང་། ཤཱཀྱའི་རྒྱལ་པོའི་འཕེལ་གདུང་བཅས་ཕྱག་རང་གིས་དངོས་སུ་གནང་བ་
མཛད། དེ་ནས་ཡར་ཕེབས་སྐབས། ས་སྐྱོང་ཆེན་པོས་ཀྱང་ཆིབས་སྐྱེལ་མཛད་དེ། ཀརྨ་དགོན་གསར་
གྱི་ཐང་ནས་ཐུགས་སྤྲོ་བཞིན་དུ་ཕེབས་པ་ན། ཆར་ཟིམ་བུ་བབས་ཤིང་འབྲུག་སྐད་དལ་གྱིས་སྒྲོག་པ་
སོགས་ལྟས་ངོ་མཚར་བ་བྱུང་། དེ་ནས་ཞོག་ལྷ་ཕྱུག་པོ་འདི་སྔར་སྟག་རྩེ་ནས་ལོ་ལྟར་དབྱར་གསོལ་རེ་
གནང་བའི་རྒྱུན་ལྟར། སྟག་རྩེར་འཕོ་འགྱུར་བྱུང་ནས་བླ་མ་རིན་པོ་ཆེས་ལོ་རེ་བཞིན་གནང་བས།
དེར་ཕེབས། ཡར་ལམ་སྦྱིན་བདག་གྲམ་གྲུ་བའི་ནང་དུ་ཕེབས་ནས། འབྲལ་སྤང་གི་ཐུབ་དབང་དང་
ལྷ་མོའི་སྐུ་ཐང་གཉིས་ཀྱིས། ཁྱེད་རང་ཚོའི་ནང་ལ་སྐོར་བ་གྱིས་དང་ནད་རིམས་འདྲ་མི་འོང་བ་ཡིན་
གསུང་། དེ་ནས་ཞོག་ལྷ་གསོལ་བར་ཞག་གསུམ་བཞུགས་རྩིས་ཡིན་ཡང་ཞབས་མགོ་ཅུང་ཟད་སྐྲངས་
པས་ཞག་གཉིས་ལས་མ་ཞུགས། དེར་རྟེན་འབྲེལ་ཞིག་ལ་དགོངས་ནས་ཞབས་ཕྱི་རྣམས་ལ་ཞོ་དང་
བཞེས་སྤྲོ་གནང་། ཞོ་བཞེས་འཕྲོ་ཡང་གནང་། སོ་སོ་ནས་མགུར་མ་རེ་ཐོང་གསུང་ཞིང་ཞོག་ལྷ་ལ་
འཕྲིན་ལས་གཉེར་གཏད་ཀྱི་གསུང་མགུར་གནང་། ཕྱིར་ཕེབས་པ་ན། ཆིབས་ཁ་ཡར་འཁོར་བ་
མཛད། ད་ལོ་འདི་འདྲ་བྱེད་དགོས་གསུང་ཞིང་རི་ཁྲོད་རང་དུ་ཕེབས་ཏེ་ཐུགས་དམ་ཟབ་མོ་ལས་གཡོ་
བ་མེད་པར་བཞུགས་སོ། །
-518-



» ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །ཅི)
དེ་ལྟར་བཀའ་དྲིན་ཟླ་མེད་རྗེ་བཙུན་བླ་མ་དམ་པ་འདིས་དགུང་ལོ་དགུའི་བར་དུ་ཁྱིམ་ན་
བཞུགས། དགུ་ནས་བཅུ་དགུའི་བར་གཞིས་དགོན་གྱི་འདོན་ཆ་ལ་སྦྱངས། དེ་ནས་ཉེར་ལྔའི་བར་
ཕལ་ཆེར་མཚན་ཉིད་ལ་སྦྱངས། དེ་ནས་སོ་བདུན་སོ་བརྒྱད་བར་དཀའ་ཐུབ་དྲག་པོ་མཛད། དེ་ནས་
དགུང་ལོ་རེ་བདུན་བར་དུ། ཐུན་བཞིའི་རྣལ་འབྱོར་ཆག་མེད་ངོས་ནས་འཆད་རྩོད་རྩོམ་གསུམ། ཐོས་
བསམ་སྒོམ་གསུམ་གྱིས་བསྟན་འགྲོའི་དོན་མཐའ་ཡས་པ་མཛད་པའི་ཉིན་གཅིག་གིས་ཐུགས་དམ་
ཞོགས་ཐུན་དང་པོ་དང་གཉིས་པ་ལ། ལམ་གྱི་གཙོ་བོ་རྣམ་གསུམ་ལ་དཔྱད་འཇོག་གི་སྒོམ་གཙོ་བོར་
གནང་ཞིང་། ཐུན་མཇུག་ཏུ་བརྒྱ་ཕྱག་དང་འབྲེལ་བའི་བསགས་སྦྱང་། ཚ་རྟིང་མ་ཚར་ནས་དགུང་
ཚིགས་བར་གསང་འདུས་མི་བསྐྱོད་པ་དང་། བདེ་མཆོག་དྲིལ་བུ་ལུས་དཀྱིལ་གཉིས། གུང་ཡོལ་ནས་
དགོང་ཇའི་གུང་སེང་གི་བར་ལ་བཀའ་ཆོས་གནང་དགོས་དང་། ཆོས་ཀྱི་འབྲེལ་གཏམ། མཇལ་ཁ་
སོགས་གནང་། དེ་ནས་ཉི་རྒས་བར་དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་སྔོན་དུ་འགྲོ་བའི་རྫོགས་
རིམ་གཙོ་བོར་གནང་། སྲོད་ཀྱི་ཆ་ལ་ཕྱག་གཡོག་ནང་མ་རྣམས་ལ་སྔོན་བྱུང་གི་ལོ་རྒྱུས་དང་འབྲེལ་
བའི་བསླབ་བྱ་གནང་དགོས། ཆོས་སྲུང་གི་མཆོད་གཏོར། གཅོད་ཀྱི་དམིགས་པ་སྐྱོང་བར་མཛད་དོ། །
བཀའ་རྩོམ་ཡང་ཞབས་བརྟན་གསོལ་འདེབས་དང་། ཉམས་མགུར་བསླབ་བྱ། སེམས་བསྐྱེད་
ཀྱི་ཆོ་ག །བླ་མ་མཆོད་པའི་འཁྲིད། འཇིགས་བྱེད་ཀྱི་རྫོགས་རིམ་རྒྱས་བསྡུས་གཉིས་སོགས་པོ་ཏི་
གཅིག་ལྷག་ཙམ་གནང་བ་ཚིག་དོན་ཕུན་སུམ་ཚོགས་པ་སྣང་ཞིང་། དངོས་ཀྱི་སློབ་མ་བསྟན་པ་ཡོངས་
རྫོགས་ཀྱི་བདག་པོ་ཨ་ཆི་ཐུ་ནོ་མོ་ཧན། རྒྱལ་སྲས་སྤྲུལ་པའི་སྐུ། འོལ་ཁ་རྗེ་དྲུང་རིན་པོ་ཆེ། སེམས་
དཔའ་རིན་པོ་ཆེ། རྒྱལ་བ་འཕགས་པ་ལྷའི་སྤྲུལ་པའི་སྐུ། བ་སོ་རྗེ་དྲུང་སྤྲུལ་པའི་སྐུ། ཁྲི་རིན་པོ་ཆེ་བློ་
བཟང་དར་རྒྱས། དགའ་ལྡན་བྱང་རྩེའི་གྲྭ་ཚང་གི་ཁྲི་གདན་ཟུར། སྒོ་མངས་ཞལ་སྔ་ནས་དམ་ཆོས།
སེ་ར་སྟོད་པའི་བླ་མ་སྒོམ་སྡེ་བརྩོན་འགྲུས། སྨད་ཀྱི་བླ་མ་རིན་ཆེན་བསམ་འགྲུབ། རྒྱུད་པ་སྟོད་ཀྱི་བླ་
མ་ནམ་མཁའ་བཟང་། སྨད་ཀྱི་བླ་མ་གྲགས་པ་ལྷུན་གྲུབ། ཤེས་རབ། རྒྱ་མཚོ། དྲི་མེད། དཔལ་
འཁོར་ཆོས་སྡེའི་མཁན་པོ་ཀླུ་འབུམ་ཞབས་དྲུང་སོགས་དགོན་ཆེ་ཆུང་མང་པོའི་བླ་མ་མང་པོ་དང་།
ཉིད་ཀྱི་རྒྱལ་ཚབ་བླ་མ་མཁས་མཆོག་རིན་པོ་ཆེ། རྒྱལ་རོང་ནག་པོ་ཆེན་པོ། ར་ཁ་བྲག་ནས་བླ་མ་
བསོད་ནམས་བཟང་པོ། རྗེ་སྒྲུབ་ཁང་སྐུ་སྐྱེ། རག་ཏུ་བཞུགས་པའི་དྭགས་པོ་རབ་འབྱམས་པ། ལི་
ཐང་མཁན་པོ་སངས་རྒྱས། ཚ་བ་ངག་དབང་དོན་འགྲུབ། རྒྱུད་པ་རྟ་མགྲིན་ཕུན་ཚོགས། རྟ་ཚག་བླ་
-519 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མ་ངག་དབང་བརྩོན་འགྲུས། ཨ་མདོ་བྱ་ཁྱུང་མཁན་པོ་བློ་བཟང་རབ་བརྟན། རབ་འབྱམས་སྨྲ་བ་བློ་
བཟང་བསྟན་འཕེལ་སོགས་དཀའ་བཅུ་རབ་འབྱམས་སྨྲ་བ་མང་པོ་དང་། ཡངས་པའི་ས་ཆེན་པོ་ཆོས་
བཞིན་དུ་སྐྱོང་བ་སྐྱིད་ཤོད་སྡེ་པ་ལྷ་རྒྱལ་རབ་བརྟན་ཡབ་སྲས། རྗེ་བཙུན་དྲུང་བསོད་ནམས་ཆོས་
འཛོམ། ཆོས་ཀྱི་རྒྱལ་པོ་སྲོང་བཙན་སྒམ་པོ་དང་དབྱེར་མེད་པ་བསོད་ནམས་སྟོབས་རྒྱས་ཡབ་སྲས།
ཐོན་མི་སཾ་བྷོ་ཊའི་གདུང་རྒྱུད་བཀའ་བློན་ཐོན་པ། ཞབས་དྲུང་གྱོན་མཚོ་མོ། སྟག་ལུང་ག་ཟིའི་གདུང་
དྲི་མ་མེད་པ་ཞབས་དྲུང་ཚེ་རིང་དབང་རྒྱལ་སོགས། མདོར་ན་དུས་སྐབས་དེའི་ཆོས་ལ་དོན་གཉེར་
ཡོད་པ་དང་། བློ་གཟུ་བོར་གནས་པ་ཕལ་ཆེ་བ་དམ་པ་འདིའི་སློབ་མར་གྱུར་ཅིང་། བསྟན་པའི་ལུས་
ཡོངས་སུ་རྫོགས་པ་ལ་ཉམས་ལེན་གྱི་རྐང་ཚུགས་པ་མཐའ་ཡས་པས་རྒྱ་མཚོའི་གོས་ཅན་འདི་ཐམས་
ཅད་ཁྱབ་པར་གྱུར་ཏོ། །ཡོན་ཏན་རོལ་མཚོའི་འཇིངས་ན་གནས་བཅས་པའི། །མཁས་མཆོག་གསེར་
རིའི་ཕྲེང་བ་གྲངས་མང་ཡང་། །ཟུང་འཇུག་རིན་ཆེན་སྐུ་བཞིའི་བང་རིམ་ཅན། །དོན་ཡོད་མཁས་གྲུབ་
ལྷུན་པོ་རྨད་དུ་བྱུང་། །
དེ་ལྟར་སྐུ་དངོས་ཀྱི་གདུལ་བྱ་མཐའ་དག་པའི་དོན་མཛད་ཟིན་ནས་དགུང་ལོ་རེ་དྲུག་བཞེས་པ།
མེ་འབྲུག་ཟླ་བ་བརྒྱད་པ་ནས། ཡང་དག་པར་རྫོགས་པའི་སངས་རྒྱས་རྩྭ་མཆོག་གྲོང་དུ་ཤིང་སཱ་ལ་
ཟུང་གི་བར་དུ་གཟིམས་མལ་ལ་བཞུགས་པ་ལྟར་ཞོག་གི་གཟིམས་སྤྱིལ་རང་དུ་ཞབས་མགོ་སྐྲངས་པ་
དང༌༑ ཆབ་བསྲི་བ་སོགས་ཀྱི་ཚུལ་བསྟན་པ། ཞབས་ཕྱི་རྣམས་ཀྱིས་གདུང་ཤུགས་དྲག་པོས་གསོལ་བ་
བཏབ་སྟེ། རྗེ་ཉིད་ལ་གསུང་བརྟག་ཞུས་པ་ལྟར་། བཀའ་འགྱུར་དང་བསྟན་འགྱུར་གསུང་སྒྲོག །
རྒྱུད་སྟོད་སྨད་ལ་གསང་འདུས་དང་བདེ་མཆོག་འཇིགས་བྱེད་ཀྱི་ཆོ་ག །ཞོག་རང་དུ་སྨན་ཆོག །ཀུན་
རིག་བཅས་སོ་སོ་ནས་སྟོང་རྩ་བསྒྲུབས་ཤིང་། བསམ་ཡས་དང་། རྫིང་ཕྱི། བྲག་སྒོ་མོ། ཡེར་པ་
རྣམས་སུ་བྱམས་པའི་སྐུ་སོགས་ལ་ན་བཟའ་དང་མཆོད་འབུལ། དགའ་ལྡན་དུ་དངུལ་གདུང་རིན་པོ་
ཆེར་མཆོད་འབུལ། བཀའ་འགྱུར་ཚར་ལྔ་རྣམས་བླ་མ་ཉིད་ཀྱི་ཕྱག་རྫས་དང་། ཞབས་ཕྱི་རྣམས་དང་།
ཞོག་གི་བུ་སློབ་རྣམས་དང༌། སྐུ་མཆེད་རྣམས་ཀྱིས་དང་བསླང་གིས་བསྒྲུབས་ཀྱང་། སྙུང་གཞི་ལ་
དྭངས་བསྐྱེད་ཆེ་བ་མ་བྱུང་བས། ཞབས་དྲུང་གཡག་རོང་ནས་ཀྱི་བླ་སྨན་པ་གཏོང་བ་གནང་། དེས་
ཀྱང་ངོ་ཆེ་བ་རང་མ་བྱུང་བས། ཀོང་པོའི་སྨན་པ་ཆུ་ལ་ཤིན་ཏུ་ནས་མཁས་པར་གྲགས་པ་ཞིག་མི་
དབང་མཆོག་ནས་བཀའ་ཤོག་གནང་ནས་བོས་ཀྱང་། བདག་སོགས་རྣམས་བསོད་ནམས་དམན་པ་
-520 -



( ) ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །ཅི༽
དང་བླ་མ་ཉིད་ནས་ཐུགས་དགོངས་གཞན་དུ་གཏད་ཟིན་པས། རིམ་གྲོ་དང་སྨན་བཅོས་ལ་ངོ་མ་བྱུང་
ཞིང་༑ ཟླ་བ་བརྒྱད་པའི་ཚེས་བཅོ་བརྒྱད་ལ་བདག་གིས་གཟིམས་ཆུང་ཞབས་བརྟན་དང་མཉམ་དུ།
གོང་ས་རིན་པོ་ཆེ་ནས་མཛོད་བཏགས་ཆེ་ལེགས་དང་། ལྗགས་མདུད། མི་དབང་རིན་པོ་ཆེས་དངུལ་
གྱི་མཎྜལ་དང་མཛོད་བཏགས་དྲི་མེད་འབུལ་རྒྱུ་གནང་ནས། ཡར་ཕྱིན་གཉིས་ཀ་ནས་ཞབས་པད་
བརྟན་དགོས་པའི་བསླབ་སྟོན་ཡོད་པ་རྣམས་ཞུས་ཤིང་། གསོལ་འདེབས་ཞུ་འབུལ་ཁ་ཙམ་མིན་པར་
ཞུས་པ་ལ། ཁྱོད་སྡུག་སྐད་ཚ་རང་དྲགས་པས་ད་བར་ངང་བསྲིངས་པ་ཡིན། ང་རང་གང་འདོད་བྱེད་རྒྱུ་
མི་འོང་བ་འདི་འདྲ་གསུང་དབུ་ཕུར་ཕུར་མཛད་པ་ལས་ཞལ་བཞེས་བཟང་བ་མ་བྱུང་། དེ་ནས་ཟླ་བ་
དགུ་པའི་ཚེས་མགོ་ནས་བྱང་ཆུབ་གླིང་གི་རི་ཁྲོད་པ་རྣམས་ལ་བྱམས་པས་དམ་བཅས་པའི་གཟུངས་
གྲངས་གསོག་འཇུག་པ་གནང་ཞིང་། རྗེ་ཉིད་ཐུན་བཞིའི་ཉམས་བཞེས་ཆག་པ་མེད་ངོས་ནས།
མགུར་མ་རང་གནང་། ང་དགའ་ལྡན་དུ་འགྲོ་རང་གསུང་། དེ་ནས་ཚེས་བཅོ་ལྔའི་ཉིན་ད་ལས་རིན་པོ་
ཆེ་ངོས་ཀྱིས་གསོལ་འདེབས་གདུང་ཤུགས་དྲག་པོ་དང་། འབུལ་བ་བཟང་པོ་ཕུལ་བས་ཞལ་ཏ་བཟང་
པོ་དང་རྗེས་འཛིན་གྱི་ཞལ་བཞེས་བཟང་པོ་གནང་། བདག་གིས་ཀྱང་ཞུ་ཤོག་ཕུལ་བར་ཚེས་བཅོ་
བརྒྱད་ཙམ་ལ་འདིར་ཤོག་དང་འགྲིག་འོང་གསུང་། ཚེས་བཅུ་དྲུག་གི་ཉིན་རྒྱལ་བ་ཡབ་སྲས་ཀྱིས་
མཚོན་པའི་དམ་པ་རྣམས་ལ་བསྔོ་རྟེན་འབུལ་རྒྱུ་གྲ་བསྒྲིགས་ལྗགས་བཀོད་གནང་། དེ་ནས་ཞབས་ཕྱི་
བ་མགོན་པོ་ལྷ་སྐྱབས་ལོ་བཅུ་ནས་བཟུང་ཞབས་ཕྱིར་བསྡད་པ་དང༌། དེའི་སྲས་ཆོས་མཛད་ངག་
དབང་སྐལ་བཟང་ལོ་ཉེར་གསུམ་བར་སྐུ་ལ་གཅར་ནས་གཅེས་པར་བསྐྱངས་པ་དང་། ཆོས་མཛད་
འཕྲིན་ལས་རྣམ་རྒྱལ། སྐུ་ཚ་བློ་བཟང་སྨོན་ལམ་དང་། གསོལ་དཔོན་ངག་དབང་དཔལ་ལྡན། རབ་
འབྱམས་པ་ནོར་བུ་སོགས་ཞབས་ཕྱི་རྣམས་དང༌། སྐུ་མཆེད་འཕེལ་པོ། ཀུན་དར། སངས་རྒྱས་
སྐྱབས་སོགས་སོ་སོར། སྐུ་བརྙན་བྱིན་རྟེན། དངོས་ཆས། གསེར་དངུལ་སོགས་གང་འོས་སེམས་མི་
འཕམ་པ་གནང་ཞིང་སོ་སོ་ལ་འདི་ལྟར་གྱིས་ཀྱི་ཞལ་ཏ་ཞིབ་པར་གནང་། ཞོག་གི་མཆོད་ཁང་དུ་
འཇོག་རྒྱུའི་ཞལ་བཀོད། སྨན་པ་ལ་གསོལ་རས་རྣམས་རྒྱས་པར་གནང་། ངའི་ཕུང་པོ་འདི་བཀའ་
གདམས་པའི་ལུགས་ཀྱི་བྱ་གཏོར་བྱས་ན་ལེགས་ཀྱང༌། ཞུགས་ལ་འབུལ་ན་དབྱིབས་ལྟོས་གྱིས།
ངའི་རྗེས་ལ་ཞེ་དགུ་འཛིན་པ་སོགས་དགེ་བ་རྗེས་ཅན་མ་བྱེད་པར་ཁང་པ་འདི་ཕྱགས་མ་བརྒྱབ་པ་
འདྲ་བ་གྱིས། དེང་སང་བླ་མ་རྣམས་གསོན་པའི་ཚེ་ཐུགས་དམ་མི་བྱེད་པར་ཆས་ཀ་རང་བསགས།
-521-



） ༄༅། །ཕུར་ལྕོག་ངག་དབང བྱམས་པའི་གསུང་འབུམ། །༼༢༽
གཤེགས་པའི་རྗེས་སུ་འགྱེད་མང་སྐོལ་སོགས་ཡོ་ལང་ཆེན་པོ་བྱེད་པ་དེ་བསྟན་པའི་མིག་ལྟོས་ལ་
གནོད། ངའི་གསང་བདེ་འཇིགས་གསུམ་གྱི་ཞལ་ཐང་བླ་མ་བྱམས་པས་ཕུལ་བ་འདི་འདི་ཁ་རང་དུ་
ཞོག་ལ། བླ་མ་མཁས་མཆོག་གི་ཐུགས་དམ་རྟེན་གྱིས། བླ་མ་མཁས་མཆོག་རང་གཞན་ལ་མ་འགྲོ་
ངའི་ཁང་པ་འདི་རང་དུ་སྡོད་གསུངས། དེ་ནས་བཅོ་བརྒྱད་ཀྱི་ཞོག་ཐུན་གྲོལ་ནས་ངེད་ཀྱི་སྐུ་འདི་གྲི་
རུག་གྱིས་ལ། དཔོན་པོ་ཡབ་སྲས་དང་ཁྱེད་རང་ཟླ་བོ་རྣམས་དང་། ངའི་སྤུན་རྣམས་དང་། བཀའ་
བློན་ཞབས་དྲུང་རྣམས་ལ་གང་འཚམས་རེ་སོ་སོར་བགོས་གསུང་ཞིང་། དེ་རིང་ཚེས་བཅོ་བརྒྱད་ལ་
དཔལ་ལྡན་ཨ་ཏི་ཤ་དགའ་ལྡན་དུ་གཤེགས་པའི་དུས་ཆེན་ཡིན། ཉེར་ལྔ་ལ་རྗེ་རིན་པོ་ཆེ་དགའ་ལྡན་
དུ་གཤེགས་པའི་དུས་ཆེན་ཡིན་པས་དེ་གཉིས་གང་རུང་ལ་ང་དགའ་ལྡན་དུ་འགྲོ་བའི་འདུན་པ་བཏང་
ཚར༑ དེ་གཉིས་ཁྱེད་རྣམས་གང་འདོད་པ་བྱེད་གསུངས། གུང་ཚིགས་སྐབས། ཁྱེད་རང་རྣམས་
མགྱོགས་ཙམ་ཟོ་ལ། ང་ཡི་གདན་དང་གོས་རྣམས་སྲབ་ཏུ་ཐོང་གསུང་བ་འཕྲལ་དུ་བྱས་པས།
བཞུགས་གདན་ལ་སྐྱིལ་མོ་ཀྲུང་གིས་བཞུགས་ཞལ་འཛུམ་མཛད། ཁྱེད་ཚོས་ཕུང་པོ་ཕྲ་རགས་འབྱེད་
པ་ཨེ་ཤེས་གསུངས། མི་ཤེས་ཞུས་པར་ཀྱག་རེ་ལ་ཨང་། ཕུང་པོ་ཕྲ་རགས་འབྱེད་པ་ལ་ལས་ཀྱི་
དབང་གིས་རང་དབང་མེད་པར་བྱེད་པ་དང་བསྒོམས་སྟོབས་ཀྱིས་ཕྱེ་བ་གཉིས། བསྒོམས་སྟོབས་
ཀྱིས་ཕྱེ་བ་ལ། འཕོ་བས་ཕྱེ་བ། གྲོང་འཇུག་གིས་ཕྱེ་བ། རྡོ་རྗེ་བཟླས་པ་དང་། བསམ་གཏན་གཉིས་
ཀྱི་སྡུད་རིམ་གྱིས་ཕྱེ་བ་མང་པོ་འོང་། ད་ལྟ་ངའི་ཁྱབ་བྱེད་ཀྱི་རླུང་རགས་པ་རྣམས་ཐིམ་ཚར་འདུག་
ཀྱང་ལས་རླུང་ཕྲ་མོ་འགའ་ཞིག་ད་དུང་མ་ཐིམ་པ་འདུག་གསུང་། དེ་གའི་མུ་ནས་ཅང་མི་གསུང་བར་
རྫོགས་རིམ་གྱི་འཆི་བ་ཆོས་སྐུར་འཁྱེར་བའི་ལམ་འཁྱེར་གྱིས་སྟོང་པ་གསུམ་རིམ་གྱིས་ཐིམ་པའི་
མཐར་ཐམས་ཅད་སྟོང་པ་འོད་གསལ་ཆོས་ཀྱི་སྐུ་ལ་ཞག་གསུམ་གྱི་བར་མཉམ་པར་བཞག་སྟེ་ཚེས་
ཉེར་གཅིག་གི་ཉིན་གུང་ཕུང་པོ་རྙིང་པའི་ཟ་མ་ཏོག་གི་ནང་ནས། སྤྲིན་གྱི་གསེབ་ནས་གློག་འཁྱུག་
པའམ། ཆུ་ལས་ཉ་ལྡང་བ་ལྟ་བུར་ལམ་དུས་ཀྱི་ལོངས་སྐུར་བཞེངས་ཏེ། སྐྱེས་བུ་སྟོབས་དང་ལྡན་
པས་ལག་པ་བརྐྱང་བསྐུམ་ཕྱེད་པའི་ཚོད་ཙམ་དུ་དགའ་ལྡན་ཡིད་དགའ་ཆོས་འཛིན་དུ་གཤེགས་ཏེ།
གསེར་གྱི་པདྨ་འདབ་མ་སྟོང་དང་ལྡན་པའི་དབུས་སུ་འཛམ་བུ་གླིང་པའི་བྱིས་པ་ལོ་བརྒྱད་ལོན་པའི་
ཚོད་ཙམ་དུ་བརྫུས་ཏེ་སྐྱེ་བ་བཞེས་ཏེ། རྒྱལ་ཚབ་མ་ཕམ་མགོན་པོའི་དྲུང་དུ་བྱང་ཆུབ་སེམས་དཔའ་
ནམ་མཁའ་དྲི་མ་མེད་པ་དང༌། རྗེ་འཇམ་དཔལ་སྙིང་པོ་དང་ལྷན་ཅིག་ཤེར་ཕྱིན་ཟབ་མོའི་དགའ་སྟོན་
- 522-



» ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། ། ཅ༽
\
ལ་སྤྱོད་ཅིང་། བདག་སོགས་དད་མོས་དང་ལྡན་པ་རྣམས་ལ་བརྩེ་བའི་སྤྱན་རས་ཀྱི་གཟིགས་པ་དུས་
ལས་ཡོལ་བ་མེད་པ་ནི་བླ་མ་རྡོ་རྗེ་འཆང་ཉིད་ཀྱི་གསུང་ཚད་མ་དཔང་དུ་གྱུར་པ་ལས་རྗེས་སུ་དཔགས་
ཏེ་ཤེས་སོ། །དེ་ཡང་རྗེ་ཐམས་ཅད་མཁྱེན་པས། མདོར་ན་སྐྱེ་ཤི་བར་དོ་གང་ཤར་ཡང་། །སྔོན་ཆད་
བསྒོམས་པའི་ལམ་འཁྱེར་རྣམ་གསུམ་གྱི། །གསལ་འདེབས་དགེ་སྦྱོར་བསྐུལ་མར་རྟོགས་གྱུར་ནས། །
འཆི་ཚེ་ཡིད་ལ་དགའ་བ་རྒྱས་པར་ཤོག །ཅེས་གསུངས་པ་ཕྱག་ལེན་དུ་ཐེབས་པའི་རྣམ་པར་ཐར་པ་
རྨད་དུ་བྱུང་བའོ། །ཀྱེ་མ་འདུ་བྱེད་ཐམས་ཅད་མི་རྟག་ཅེས། །མདོ་རྒྱུད་བསྟན་བཅོས་ཚིག་གི་མཚོན་རྣོ་
ཡང་༑ ༑རྟག་འཛིན་རྨོངས་པའི་གོ་ཆ་སྲ་བ་ཡིས། །བདག་སོགས་གླེན་པ་རྣམས་ལ་ཅི་བྱར་ཡོད། །རྒྱལ་
བ་ཉན་ཐོས་རྒྱ་བོད་པཎ་གྲུབ་གཞན། །མི་རྟག་སྲིན་པོས་ཟོས་པ་མ་མཐོང་ཡང་། །རྡོ་རྗེའི་སྐུ་བརྙེས་
བདག་སོགས་སྐྱབས་གཅིག་པུ། །མཚན་ཙམ་ལྷག་མར་ལུས་པ་འདི་མཐོང་བཞིན། །ཆུ་བུར་སྨིག་རྒྱུ་
དྲི་ཟའི་གྲོང་འདྲ་བའི། །ཚེ་དང་གནས་དང་ལོངས་སྤྱོད་གྲོགས་རྣམས་ལ། །ཆགས་སྡང་དབང་གིས་མི་
དགེའི་ལས་བྱེད་པ། །བདག་སོགས་སེམས་མེད་བེམ་པོ་ཡིན་ན་ལེགས། །ཆོས་ལ་བློ་དྲེད་མར་སྐོག་
སྐམ་པོ་རྣམས། །དམ་པའི་ལེགས་བཤད་བརླན་གྱིས་མི་ཐུལ་ཡང་། །མངོན་སུམ་སྐུ་ཡིས་བསྟན་པའི་
དབྱུག་པ་འདིས། །ཡང་ཡང་བསྣུན་ན་ཅུང་ཟད་ཐུལ་ཡང་སྲིད། །རྣ་བ་མེད་ལ་སྒྲ་ཡིས་མི་མཚོན་ཀྱང་། །
འདི་ལ་ལག་བརྡས་མཚོན་པ་མང་དུ་སྣང་། །ལེགས་གསུང་སྐད་དང་བརྡ་ཡིས་མི་གོ་ན། །རྣ་བ་མེད་
དང་སྙིང་མེད་ཁོ་ནར་བས། །གལ་ཏེ་སྙིང་དང་རྣ་བ་ཡོད་གྱུར་ན། །དམ་ཆོས་ཉན་དང་དོན་ལ་སེམས་
བྱས་ནས། །རྙེད་དཀའ་དོན་ཆེའི་དལ་འབྱོར་ཐོས་དུས་འདིར། །མྱུར་དུ་གཏན་གྱི་འདུན་མ་ཅིས་མི་
དེ་ལྟར་གཤེགས་པའི་ཉིན་བདག་གིས་བརྩོན་པ་ཆེན་པོས་ཕྱིན་ཡང་ཞལ་ཅུང་ཙམ་མ་ཟིན།
ཐུགས་དམ་ལ་དང་བ་འདྲེན་པ་མཛད་ནས་བཞུགས་འདུག །ལྷ་སྲས་དཱ་ལས་རིན་པོ་ཆེ་སྟག་རྩེ་ནས་
སྐུ་མདུན་དུ་ཕེབས་གྲུབ་འདུག་ཅིང་། སྐུ་གདུང་ཞུགས་འབུལ་བྱེད་པར་ཐུགས་ཐག་བཅད་ནས།
ཞུགས་འབུལ་གྱི་དགོས་ཆ་མཐའ་དག་དང་། པུར་ཁང་ཞལ་ཕྱེ་བའི་ཉིན་བར་སྐུ་གདུང་གི་མདུན་དུ་
བརྒྱ་མཆོད་རྒྱུན་འཛུགས། དགའ་ལྡན་དངུལ་གདུང་རིན་པོ་ཆེ་དང་། ལྷ་སའི་ཇོ་ཤཱཀ་རིན་པོ་ཆེ་སོ་
སོར་སྟོང་མཆོད་རྣམས་ལྷ་སྲས་ཉིད་ནས་གནང་ཞིང་། ཉེར་གཅིག་གི་ཉིན་ལྷ་སྲས་རིན་པོ་ཆེ་དང་ངེད་
རྣམས་ཀྱིས་ཕྱོགས་གཅིག་ཏུ་སྐུ་གདུང་གི་མདུན་དུ་གསོལ་འདེབས་ཤུགས་དྲག་བྱས། དེ་ནས་ཐུགས་
- 523 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དམ་གྲོལ་བའི་མཚན་མའི་འཁྲུལ་པ་སྟེང་འོག་གི་སྣ་རྩེར་བྱང་སེམས་དཀར་དམར་བབས་ཤིང་སྐུ་ཅུང་
ཟད་གཡས་ཕྱོགས་སུ་ཡོ་བྱུང་བས། ཉེར་གཉིས་ལྷ་བབས་ཀྱི་སྔ་དྲོ་ཞུགས་ལ་ཕུལ་ཞིང་། པུར་ཁང་དུ་
གདན་འདྲེན་པའི་སྐབས་ཁ་བ་ལྟ་བུའི་མེ་ཏོག་གི་ཆར་པ་ས་གཞི་དཀར་པོར་འགྲོ་བ་བབས། ཞུགས་
འབུལ་གྱི་ཆོ་ག་གསུང་ཚེ་དང་། གསུངས་ཟིན་སྐབས་ཞོག་གི་ཐད་ཀྱི་ནམ་མཁའ་ལ། སྤྲིན་མེ་ཏོག་
སྡོང་པོའི་རྣམ་པ་དང་། དཔག་བསམ་གྱི་ཤིང་གི་རྣམ་པ། གདུགས་དང་རྒྱལ་མཚན་གྱི་དབྱིབས་ལྟ་བུ་
དང་༑ པ་རི་དགེ་འདུན་སྒང་དང་། ལ་མོའི་རི་ཐང་མཚམས་རྣམས་སུ། རྨུགས་པ་མཆོད་པའི་ལྷ་མོ་ལྟ་
བུར་ཚར་དུ་དངར་བ་སོགས་ངོ་མཚར་བའི་ལྟས་མང་དུ་བྱུང་ཞིང་། དེ་ཉིན་རྫོང་དང་དགོན་པ་ནས་གླིང་
མེ་སྤར་བ་སོགས་མཆོད་འབུལ་རྒྱས་པར་མཛད། ཉེར་ལྔའི་ཉིན་པུར་ཁང་ཞལ་ཕྱེ། གདུང་རྣམས་དྲི་
བཟང་དང་འོ་མའི་ཆུས་ལེགས་པར་ཁྲུས་གསོལ་ནས་བསྐྱེད་ཆོག་བྱས་ཏེ། ས་སྐྱོང་ཆེན་པོར་སྤྱན་
བསྟར་མ་ཞུས་པར། དཱ་ལས་རིན་པོ་ཆེའི་དམ་འབྱར་བྱས་ནས་མཆོད་པ་ཁྲུས་གསོལ་བྱས། པུར་ཁང་
བཤིག་འཕྲལ་རྗེ་རང་གི་ཞལ་ཆེམས་ལྟར། ཐུགས་དམ་འབྲལ་སྤངས་ཀྱི་ཐུབ་དབང་ཟངས་ཐང་མ། །
རྩེ་ནས་གནང་བའི་འཇིགས་བྱེད་དང་། རྒྱུད་པའི་གྲྭ་པ་ཞིག་གིས་ཕུལ་བའི་བདེ་མཆོག་གི་སྐུ་གཉིས་
སླེའུ་ཆུང་བའི་ཕྱག་བཟོ་མ་དང་། རྗེ་རང་གི་གསང་སྐུ་ལྷ་མོའི་ཞལ་ཐང་དང་འབུར་སྐུ། ཕྱག་ཌམ་རྡོར་
དྲིལ༑ ན་བཟའ་རྣམས་དམ་འབྱར་མ་དབུ་རྩེའི་ལྷ་ཁང་གསར་མར་གདན་དྲངས། ཐབ་ཆས་སྐོར་དང་།
གདན་ཆ་སོགས་ཞོག་གི་དགེ་འདུན་རྣམས་ལ་སྤྱི་འབུལ་བྱས་ཏེ། དེང་དུས་བླ་མ་མིང་ཐོགས་ཡོད་ཙམ་
ཞིག་གཤེགས་པའི་རྗེས་སུ་སྐུ་སྐྱེའི་ཐེབས་དང་། རྒྱུད་འཛིན་གྱི་ཐེབས་སུ་ཆས་ཀ་གང་གཅེས་གཅེས་
རྣམས་བཞག་སྟེ། རྗེས་འཇུག་རྣམས་ཟ་བ་ལ་མི་འཆམ་པའི་རྩོད་གཞི་འཇོག་པ་དེ་འདྲ་མ་མཛད་པར་
ཁབ་དང་སྐུད་པ་ཙམ་ཡང་མ་ལུས་པར་ཕྱི་ནང་ཐམས་ཅད་སྟོང་པར་བཏང་འཕྲལ། བླ་མ་ཉིད་ཀྱིས་
བསྟེན་པའི་དཔལ་ལྡན་ལྷ་མོ་ཡང་ཅུང་ཟད་སྐྱོ་བ་འདྲ། རླུང་ནག་འཚུབ་མ་ཞིག་གིས་གཟིམས་ཁང་
ཡུན་མི་རིང་ཙམ་བསྐོར་ནས་ཡལ་སོང་བས་སེམས་སྐྱོ་བ་ལ་ཚད་ལས་འདས་པ་ཞིག་བྱུང་། ཨེ་མ་ཕུང་
པོ་ལྔ་དང་དབྱེར་མེད་པའི། །རང་དབང་ཅན་གྱི་བདག་འདི་སྣང་བ་ལྟར། །ཡོད་ན་ང་ཡི་བླ་མ་གང་དུ་
ཐལ༑ ༑ཆུ་ཤིང་འདྲ་བའི་གདུང་རུས་མཐོང་བས་སྐྱོ། །ཕུང་པོ་ལྔ་པོ་སོ་སོ་བདེན་གྱུར་ན། །ང་ཡི་བླ་མའི་
ཕུང་པོ་རེ་རེ་གང་། །ཆ་ཤས་སོ་སོར་ཕྱེ་བའི་སྟོང་སང་ལ། །མཚན་ཙམ་ལྷག་མར་ལུས་པ་དྲན་པས་སྐྱོ། །
གནས་ཁང་ལོངས་སྤྱོད་འཁོར་སློབ་བདེན་གྱུར་ན། །ཡོན་མཆོད་དགའ་སྟོན་འདུ་ལོང་གང་དུ་ཐལ། །
-524-



༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
འདུས་ཤིང་གྱེས་པ་ཚོང་འདུས་མགྲོན་པོ་འདྲ། །རྨི་ལམ་ཇི་བཞིན་འཁོར་ཚོགས་དྲན་པས་སྐྱོ། །བདག་
སོགས་མགོན་མེད་ལོང་བ་ཐང་བསྒྱུར་བའི། །སྙིང་ལ་སྡུག་བསྔལ་དུག་མདའ་ཕོག་པ་འདི། །ཡེ་ཤེས་
སྤྱན་གྱིས་ཅེ་རེ་གཟིགས་བཞིན་དུ། །མགོན་ཁྱོད་དགའ་ལྡན་གནས་སུ་དགའ་ཚོར་རམ། །བདག་
པས་གཞན་གཅེས་འཛིན་པའི་མགོན་པོ་ཁྱོད། །མཁྱེན་བརྩེ་ནུས་པའི་ཕ་རོལ་ཕྱིན་བཞིན་དུ། །བདག་
སོགས་ལས་ཀྱིས་མནར་བའི་སྡུག་བསྔལ་འདི། །ཡལ་བར་འདོར་ན་བདག་ཅག་སུ་ལ་རེ། །
དེ་ནས་ལྷ་སྲས་རིན་པོ་ཆེ་ནས་དད་འདུན་རྩེ་གཅིག་པས། གཟིམས་མལ་དུ་བཞུགས་པའི་འདྲ་
སྐུ་མི་ཚད་མ། མཆོད་རྟེན་ཐོག་ཚད་མ། རྗེ་རང་གི་གསུང་འབུམ་པུ་ཏི་གཅིག་གསེར་བྲིས་མ། ཕྱི་ཡི་
ས་འབུམ་རྣམས་འཕྲལ་དུ་བཞེངས་པས། ས་འབུམ་གྱི་རབ་གནས་ཉིན་མེ་ཏོག་གི་ཆར་དང་འཇའ་
སྤྲིན་ངོ་མཚར་ཅན་བྱུང་། སྐུ་གཤེགས་པའི་དེ་འཕྲལ་རང་ལ་དཱ་ལས་རིན་པོ་ཆེ་ནས་བཀྲ་ཤིས་ལྷུན་
པོར་མི་དབང་སྐུ་ཞབས་སུ་ཞུ་ཤོག་གནང་བས། མི་དབང་མཆོག་ནས་བཀྲ་ཤིས་ལྷུན་པོའི་ཚོགས་ཆེན་
དུ་མང་འགྱེད་དང་། མཆོད་འབུལ་རྒྱས་པ་དང་། དེ་རྗེས་དགོངས་རྫོགས་སུ་དངུལ་གདུང་མདའ་གང་
བ་གསུམ་དང་། དངུལ་སྲང་སྟོང་ཕྲག་ལས་གྲུབ་པའི་རྗེ་བླ་མའི་སྐུ་བརྙན་ང་འདྲ་མ་ལྷ་ས་རྩེ་མོར་
བཞུགས་པ་རྣམས་བཞེངས་ནས། གདུང་རྣམས་རྟེན་དེ་རྣམས་ཀྱི་ནང་བཞུགས་སུ་ཕུལ་ཞིང་། མེ་
འབྲུག་ཆོ་འཕྲུལ་ཟླ་བའི་ཚེས་བཅོ་ལྔ་རྗེའི་སྐུ་རབ་གནས་ཀྱི་ཉིན། ལྷ་ས་སྨོན་ལམ་ཆེན་མོར་མང་
འགྱེད་རྒྱས་པར་གནང་། ནོ་མོ་ཧན་ནས་ཀྱང་བཀྲ་ཤིས་ལྷུན་པོར་མང་ཇ་གནང་། བཀའ་བློན་ཞབས་
དྲུང་ནས་ཀྱང་ཆེད་མངགས་ཀྱིས་དཔོན་ཚང་གཏོང་བ་གནང་ནས་ཞུགས་འབུལ་གྱི་ཉིན་མཆོད་པ། ཆོ་
ག་བ་རྣམས་ལ་འབུལ་བ་བསྙེན་བཀུར། མཆོད་པ་དངུལ་ལྔ་བཅུ་མའི་གདུང་འབུལ་རྣམས་གཟབས།
ཆོས་མཛད་ངག་དབང་སྐལ་བཟང་གིས། ཁོང་རང་ལ་བླ་མ་ཉིད་ཀྱིས་གནང་བའི་ལྟོ་ཐེབས་ཀྱི་སྟེང་
ནས་དངུལ་སྲང་ལྔ་བཅུ་ཐམ་པ་ཕུལ་ནས་ཞུས་པ་ལྟར། ས་སྐྱོང་ཆེན་པོ་ཡབ་སྲས་གཉིས་ཀྱིས་སྟག་རྩེ་
ནས་ལོ་ལྟར་ཟླ་བ་དགུ་པའི་བཅོ་བརྒྱད་ཀྱི་ཉིན་འདས་མཆོད་ཀྱི་ཐེབས་གུར་སྨོན་དུ་སྦྱོར་འཇགས་
གནང་། བླ་མ་མཁས་མཆོག་རིན་པོ་ཆེ་བས་ཀྱང་ཞལ་ཆེམས་ལྟར་གཟིམས་ཁང་དུ་རྒྱུན་བཞུགས་
གནང་བ། མི་རྗེ་ཆོས་ཀྱི་རྒྱལ་པོ་ཡབ་སྲས་བཀའ་བགྲོས་ནས་ཞོག་གུར་སྨོན་གྱི་མཁན་པོར་བསྐོས་ཏེ།
ཆེ་འདོན་ཕུན་སུམ་ཚོགས་པས་རྒྱལ་ཚབ་ཏུ་མངའ་གསོལ་ཞིང་། མཆོད་ཡོན་ཐམས་ཅད་ཀྱིས་བསྟན་
པ་རིན་པོ་ཆེའི་དམིགས་རྐྱེན་ལ་ཕན་པར་མཛད་དོ། །
- 525-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དཔལ་ལྡན་ཐུབ་དབང་རིང་ལུགས་བཟང་པོར་རང་ཉིད་རིམ་བཞིན་ལེགས་ཞུགས་ནས། །ཚུལ་
གནས་ཐོས་དང་བསམ་སྒོམ་ཕྱིན་དྲུག་རིམ་གཉིས་ཆུ་གཏེར་འཇིངས་གནས་པའི། །སྐུ་གཉིས་ཟུང་
འཇུག་དབང་གི་རྒྱལ་པོ་དཀའ་བ་བརྒྱ་ཕྲག་གིས་བརྙེས་ཏེ། །མ་ལུས་འགྲོ་བའི་རྒུད་པ་ཀུན་སེལ་དེད་
དཔོན་མཆོག་ལ་ཕྱག་འཚལ་ལོ། །ཁྱོད་ཀྱི་ཡོན་ཏན་ཁྱོད་ཉིད་ལྟ་བུ་ལས། །གཞན་གྱི་ཡུལ་མིན་བདག་
འདྲས་ཇི་ལྟར་ཤེས། །དེ་ལྟ་མོད་ཀྱི་སྐོམ་པས་གདུངས་པ་ཡི། །སྦྲང་བུས་མཚོ་ལས་ཉུང་དུ་འཐུངས་
པས་ཚིམ། །དེ་བཞིན་བདག་བློས་ཇི་ཙམ་དཔོག་པ་ཙམ། །ཚིག་གི་ལམ་དུ་མཚོན་པར་བྱས་པ་འདི། །
རང་དང་སྐལ་མཉམ་གཞན་གྱི་བླ་མ་དེ། །དངོས་སུ་མཇལ་འདོད་གདུང་བ་སེལ་ཕྱིར་བྲིས། །དམ་
པའི་མཛད་སྤྱོད་སྒོ་སྐུར་བྲལ་བ་འདིས། །མདོ་སྔགས་བཅས་མཚམས་ཡལ་བར་དོར་བྱས་ནས། །
ལྕགས་ཀྱུ་མེད་པའི་གླང་ཆེན་སྨྱོན་པ་ལྟར། །བག་མེད་སྤྱོད་ལ་དགའ་བ་མི་བསྐྱེད་ཀྱང་། །ནོར་བུ་
མཁན་གྱིས་ནོར་བུ་སྤྱོད་པ་ལྟར། །སེམས་རྒྱུད་རིམ་བཞིན་སྦྱོང་འདོད་སྐལ་བ་ཅན། །དེ་དག་རྣམས་
ལ་ཐུབ་དབང་གཤེགས་ཤུལ་གྱི། །ལམ་བཟང་གསལ་བར་བྱེད་པའི་སྒྲོན་མེ་ཡིན། །འདིར་འབད་
བསོད་ནམས་བླ་མའི་ཡོན་ཏན་ལྟར། །ཤིན་ཏུ་རྒྱ་ཆེ་གང་ཞིག་ཐོབ་པ་དེས། །ཆོས་དབྱིངས་དང་མཉམ་
འགྲོ་བ་མ་ལུས་པ། །དོན་གཉིས་མཐར་ཕྱིན་སྐུ་གཉིས་མྱུར་ཐོབ་ཤོག །སྟོབས་བཅུ་མངའ་བས་དཀའ་
བ་འབུམ་ཕྲག་བརྒྱས། །ལེགས་པར་བསྒྲུབས་པའི་ལུང་རྟོགས་བསྟན་པ་རྣམས། །འཇམ་དབྱངས་
སྲས་པོ་བློ་བཟང་གྲགས་པ་ཡིས། །དག་ཐེར་མཛད་པ་ཇི་བཞིན་གསལ་གྱུར་ཅིག །འགྲོ་བ་ཀུན་གྱིས་
བརྩམས་པ་དོན་ཡོད་པ། །རྒྱ་བོད་མཁས་གྲུབ་བྱེ་བའི་རྗེས་ཞུགས་ཏེ། །ཐོས་བསམ་སྒོམ་པས་ཉིན་
མཚན་འདའ་བ་དང་། །འགྲོ་ཀུན་བདག་བཞིན་གཅེས་པར་འཛིན་གྱུར་ཅིག །བདག་ཀྱང་དེང་ནས་ཚེ་
རབས་ཐམས་ཅད་དུ། །ངག་གི་དབང་ཕྱུག་བློ་བཟང་གྲགས་པ་ཡི། །མདོ་སྔགས་གཞུང་དོན་ཀུན་ལ་
མཁས་པ་དང་། །བྱམས་པ་ཆེན་པོས་འགྲོ་ཀུན་སྐྱོང་གྱུར་ཅིག །དཔལ་ལྡན་དོན་ཡོད་མཁས་གྲུབ་རྣམ་
པར་ཐར། །གང་གིས་འཛིན་ཞིང་སྐྱོང་པ་དེ་དག་ལ། །མཐུ་ལྡན་རྣམས་ཀྱིས་རྟག་ཏུ་གྲོགས་བྱེད་ཅིང་། །
སྲིད་ཞིའི་དགེ་ལེགས་མ་ལུས་ལྷུན་གྲུབ་མཛོད། །
ཅེས་པ་འདི་ནི་རྡོ་རྗེ་འཆང་ཆེན་པོ་དང་དབྱེར་མ་མཆིས་པ་དེའི་སྐུ་གསུང་ཐུགས་ཀྱི་རྣམ་ཐར་ལ་བླུན་དད་ཙམ་མ་ཡིན་
པར་ཤེས་ནས་དད་པ་ཐོབ་སྟེ་འབྲི་འདོད་ཡོད་པར་མ་ཟད། ས་སྐྱོང་མི་དབང་བསོད་ནམས་སྟོབས་རྒྱས་སྐུ་ཞབས་ནས་ཀྱང་
དམ་པ་དེ་ཉིད་ཀྱི་རྣམ་ཐར་ཞིག་ཅིས་ཀྱང་ནས་རྩོམ་དགོས་ཚུལ་ནན་གྱིས་བཀའ་ཕེབས་པ་བཅས། ཐུགས་དམ་དུ་བཞུགས་
-526 -



(ཙ ༄༅། །ཞོག་དོན་ཡོད་མཁས་གྲུབ་དཔལ་བཟང་པོའི་རྣམ་ཐར་བདེ་གཤེགས་གཞུང་ལམ། །༼ཅ༽
པའི་སྐུ་གདུང་གི་མདུན་དུ་ཞབས་འབྲིང་བ་རྒྱུས་ཡོད་རྣམས་ལ་དྲིས་ཤིང་རགས་རིམ་ཟིན་བྲིས་སུ་བཏབ་པ་སླར་ཡང་ཆོས་
མཛད་འཕྲིན་ལས་རྣམ་རྒྱལ་གྱིས་ཚང་བར་ཟིན་བྲིས་མཛད་པ་ལ་གཞི་བྱས་ཏེ་ལེགས་པར་བརྟགས་ནས། རྗེ་དེ་ཉིད་ཀྱིས་
དགྱེས་བཞིན་རྗེས་སུ་བཟུང་བ་ངག་དབང་བྱམས་པས་ས་རྟ་ལོ་ཆོ་འཕྲུལ་ཆེན་པོའི་ཡར་ངོའི་ཚེས་བཅུ་གསུམ་ལ་ཕུར་བུ་ལྕོག་
དུ་བྲིས་པ་འདིས་ཀྱང་རྒྱལ་བའི་བསྟན་པ་ཡུན་རིང་དུ་གནས་པར་བྱེད་ནུས་པར་གྱུར་ཅིག །མངྒལཾ།། །།
-527-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །བྱང་ཆུབ་ལམ་གྱི་རིམ་པའི་འཁྲིད་ཉམས་སུ་ལེན་ཚུལ་
འཁྱེར་བདེ་གནད་དོན་ཀུན་གསལ་
བཞུགས་སོ། །
༈ རྗེ་བཙུན་བླ་མ་དམིགས་མེད་ཐུགས་རྗེའི་གཏེར། །ཐུབ་དབང་རྡོ་རྗེ་འཆང་དང་དབྱེར་མེད་
པའི༑ ༑ཞབས་ལ་སྒོ་གསུམ་གུས་པས་ཕྱག་འཚལ་ལོ། །རྣམ་པ་ཀུན་ཏུ་བརྩེ་བའི་ཐུགས་རྗེས་
བཟུང་། །
ཇི་སྐད་དུ། ཇོ་བོ་ཆེན་པོས་ཐེག་ཆེན་ལམ་གྱི་སྒྲུབ་ཐབས་ལས། བསམ་གྱིས་མི་ཁྱབ་ཆེ་བ་
མངའ། །བླ་མེད་བྱང་ཆུབ་ཐོབ་འདོད་ན། །བྱང་ཆུབ་སྒྲུབ་ལ་རག་ལས་པས། །སྒྲུབ་པ་ལྷུར་བླངས་
སྙིང་པོར་བྱ། །དལ་འབྱོར་ཕུན་སུམ་ཚོགས་པའི་ལུས། །ཤིན་ཏུ་རྙེད་དཀའ་རྙེད་གྱུར་ཅིང་། །ཕྱིས་ཀྱང་
ཤིན་ཏུ་རྙེད་དཀའ་བས། །སྒྲུབ་ལ་འབད་པས་དོན་ཡོད་བྱ། །ཞེས་གསུངས་པ་ལྟར་སྐྱེས་བུ་གསུམ་གྱི་
ནང་ནས་མཆོག་ཏུ་གྱུར་པ་སྐྱེས་བུ་ཆེན་པོའི་རིགས་ཅན་གྱིས་བླ་ན་མེད་པའི་བྱང་ཆུབ་རང་དོན་གྱི་འཁྲི་
བ་མེད་པར་གཞན་དོན་སྒྲུབ་པའི་ཡན་ལག་ཏུ་སྙིང་ཐག་པ་ནས་དོན་དུ་གཉེར་བའི་བྱང་ཆུབ་མཆོག་ཏུ་
སེམས་བསྐྱེད་ནས། ལུས་ངག་ཡིད་གསུམ་གྱི་བརྩོན་པ་ཐམས་ཅད་སེམས་ཅན་གཞན་ལ་ཕན་པའི་
ཐབས་སུ་ཅི་འགྱུར་ལ་འབད་ནས། ཟབ་པ་དང་རྒྱ་ཆེ་བའི་ཉམས་ལེན་ལམ་ཕྱོགས་རེ་བར་མ་སོང་བ་
ལ་སྒྲུབ་པ་སྙིང་པོར་བྱས་ཏེ་སྙིང་པོ་མེད་པའི་ལུས་ཆུ་ཤིང་དང་དབུ་བ་ལྟ་བུ་ལས་གཞན་དོན་ཁོ་ན་སྒྲུབ་
པའི་བསམ་སྦྱོར་ལྷུན་པོ་ལྟ་བུའི་སྙིང་པོ་ལེན་རིགས་ཏེ། དབུ་མ་སྙིང་པོ་ལས། སུ་ཞིག་ཆུ་ཤིང་དབུ་བ་
ལྟར༑ ༑སྙིང་པོ་མེད་པའི་ལུས་འདི་དག །གཞན་ཕན་རྐྱེན་དུ་སྒྲུབ་བྱེད་པས། །ལྷུན་པོ་སྙིང་པོར་སྒྲུབ་
མི་བྱེད། །ཡ་རབ་སྙིང་རྗེ་ལྡན་པས་ནི། །སྐད་ཅིག་རེ་རེར་རྒ་ཤི་དང་། །ནད་ཀྱི་གཞིར་གྱུར་ལུས་དག་
ནི༑ ༑གཞན་ལ་བདེ་ (བསྐྱེད་སྐྱིད་)གཞིར་བྱེད་དོ། །ཞེས་གསུངས་པ་ལྟར་རོ། །དེ་ཡང་ལམ་རིམ་ཆེན་
མོ་ལས། སངས་རྒྱས་ཐོབ་པ་ལ་ཐོབ་བྱེད་ཀྱི་ལམ་ལ་བསླབ་དགོས། སློབ་པ་ལ་ཤེས་དགོས། ཤེས་
-528-



ན
* ༄༅། །བྱང་ཆུབ་ལམ་རིམ་གྱི་འཁྲིད་ཉམས་ལེན་འཁྱེར་བདེ་གནད་དོན་ཀུན་གསལ། །༼ཆུ༽
པ་ལ་ཐོས་དགོས། ཐོས་ནས་ཤེས་པར་བྱས་པའི་དགོས་པ་ཡང་བྱེད་པ་ཡིན་པས། ཐོས་པའི་དོན་ལ་
ནུས་པ་དང་བསྟུན་པའི་ལག་ལེན་རེ་གནད་དུ་ཆེའོ། །ཞེས་གསུངས་པ་ལྟར། ཉམས་སུ་ལེན་ཚུལ་
ཤེས་པ་ལ་ཐོས་དགོས་པར་གསུངས་པའི་ཐོས་རྒྱུའི་ཆོས་དེ་ཡང་། བླང་དོར་གྱི་གནས་ལ་ཚད་མར་
གྱུར་པ་སངས་རྒྱས་ཉག་གཅིག་ཡིན་པས། དེས་གསུངས་པའི་མདོ་རྒྱུད་ནས་བཤད་པའི་ཉམས་ལེན་
གྱི་གནད་ཐམས་ཅད་མ་ཚང་བ་མེད་པར་སྟོན་པའི་ཇོ་བོའི་ལམ་སྒྲོན་གཞིར་བཞག་པ་ལམ་རིམ་ཆེ་
ཆུང་དང་། བདེ་ལམ་དང་ཞལ་ལུང་ལྟ་བུ་ལ་ཐོག་མར་བླ་མའི་དྲུང་དུ་སྣོད་ཀྱི་སྐྱོན་གསུམ་སྤངས་ཏེ་
ཉན་ནས་ཉམས་ལེན་གྱི་གནད་ཤེས་པར་བྱས་ཏེ། དེ་ནས་ཐོས་དོན་སྒྲུབ་པ་སྙིང་པོར་བྱེད་དགོས་པ་
ཡིན་གྱི། དེ་ལྟར་མ་ཡིན་པར་ཉམས་ལེན་མེད་པའི་ཚིག་གི་རྣམ་གྲངས་བསོག་པ་ཙམ་དང་། ཉམས་
ལེན་གྱི་གནད་མི་ཤེས་པར་ཐོས་པ་དོར་ནས་རྩ་རླུང་དང་སེམས་ཀྱི་ངོ་བོ་གཅེར་མཐོང་དུ་ངོ་སྤྱོད་པ་
ཙམ་གྱིས་སངས་རྒྱས་ཐོབ་པར་མི་ནུས་ཏེ། ལམ་རིམ་ཆེན་མོ་ལས། དེང་དུས་རྣལ་འབྱོར་བརྩོན་
རྣམས་ཐོས་པ་ཉུང་། །མང་ཐོས་ཉམས་ལེན་གནད་ལ་མི་མཁས་ཤིང་། །ཕལ་ཆེར་གསུང་རབ་ལྟ་ལ་
ཕྱོགས་རེའི་མིག །ལུང་དོན་རིག་པས་འབྱེད་པའི་མཐུ་མེད་པས། །བསྟན་པའི་གནད་རྣམས་རྫོགས་
པའི་གདམས་པ་མཆོག །མཁས་པ་དགྱེས་པའི་ལམ་དང་བྲལ་མཐོང་ནས། །ཤིང་རྟ་ཆེན་པོའི་ལམ་
འདི་བཤད་པ་ལ། །བདག་གི་ཡིད་ནི་ཀུན་ནས་སྤྲོ་བར་གྱུར། །ཅེས་གསུངས་པ་ལྟར་གྱི་ཐོས་པ་ཉུང་བ་
དང༑ ཚིག་གཙོ་བོར་བྱེད་པ་ཙམ་མ་ཡིན་པར། བཤེས་གཉེན་བསྟེན་ཚུལ་ནས་ཟུང་འཇུག་གི་བར་
རང་གི་རྒྱུད་གཏན་ལ་དབབ་པའི་ཆེད་དུ་ཉན་ནས་ཉམས་སུ་ལེན་ཚུལ་ལ་ངེས་ཤེས་རྙེད་པའི་ཚེ་དབེན་
པའི་གནས་སུ་གཡེང་བ་ཐམས་ཅད་བཙན་ཆོད་དུ་སྤངས་ཏེ་སྒྲུབ་པ་སྙིང་པོར་བྱེད་ཚུལ་ལ། གདམས་
ངག་འདིའི་ལུགས་ཀྱི་བྱང་ཆུབ་མཆོག་ཏུ་སེམས་བསྐྱེད་པ་ཉམས་ལེན་གྱི་དངོས་གཞི་དང་། སྐྱེས་བུ་
ཆུང་འབྲིང་གཉིས་དེའི་སྔོན་འགྲོ་དང༌། ཕྱིན་དྲུག་དང་རིམ་གཉིས་བྱང་སེམས་ཀྱི་བསླབ་བྱར་བྱས་
ནས་ཉམས་སུ་ལེན་དགོས་པ་ཡིན་ལ། དེ་ལ་ཐུན་དངོས་དང་། ཐུན་མཚམས་གཉིས་ལས།
དང་པོ་ལ་སྦྱོར་དངོས་མཇུག་གསུམ་གྱི་སྦྱོར་བའི་ཆོས་དྲུག་ལས། གནས་ཁང་བྱི་དོར་བྱས་རྟེན་
བཀྲམ། མཆོད་པ་གཡོ་མེད་པར་བཤམས། བདེ་བའི་སྟན་ལ་འཁོད་ནས་སྐྱབས་འགྲོ་སེམས་བསྐྱེད་
ཚད་མེད་བཞི་བསྒོམ་པ། ཚོགས་ཞིང་གསལ་འདེབས་པ། ཡན་ལག་བདུན་པ། མཎྜལ་ཕུལ་ནས་
གསོལ་བ་འདེབས་པ་དང་དྲུག་ཡོད་པ་ལས། དེ་རྣམས་རྒྱས་པར་ན་བདེ་ལམ་ནས་འབྱུང་བ་ལྟར་བྱེད་
- 529 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽ 1
པ་ཡིན་ལ། མདོར་བསྡུས་ཙམ་བྱེད་ན། སྟན་ལ་འཁོད་ནས་སྐྱབས་ཡུལ་གསལ་བཏབ་སྐྱབས་འགྲོ་
བཞི་སྐོར་དང་། སངས་རྒྱས་ཆོས་ཚོགས་མ། ཚད་མེད་བཞི་བསྒོམ་པ་ཁྱད་པར་ཅན་གྱི་སེམས་བསྐྱེད་
སྔོན་དུ་བཏང་། སླར་ཡང་ཚོགས་ཞིང་གསལ་བཏབ། ཡེ་ཤེས་པ་བསྟིམ། ཇི་སྙེད་སུ་དག་ནས། ཕྱིར་
བསྔོའི་བར་ཡན་ལག་བདུན་པ་ཕུལ། དེ་ནས་མཎྜལ་ཕུལ། བཤེས་གཉེན་ལ་མ་གུས་པ་ནས་བདག་
གཉིས་སུ་མཚན་མར་འཛིན་པའི་བར་གྱི་ཕྱིན་ཅི་ལོག་གི་བློ་སྣ་མཐའ་དག་མྱུར་དུ་འགག་པ་དང་།
བཤེས་གཉེན་ལ་གུས་པ་ནས་བདག་མེད་པའི་དེ་ཁོ་ན་ཉིད་རྟོགས་པའི་བར་གྱི་ཕྱིན་ཅི་མ་ལོག་པའི་བློ་
སྣ་ཐམས་ཅད་བདེ་བླག་ཏུ་སྐྱེ་བ་དང་། ཕྱི་དང་ནང་གི་བར་ཆད་ཐམས་ཅད་ཉེ་བར་ཞི་བར་བྱིན་གྱིས་
བརླབ་ཏུ་གསོལ། ཞེས་ལན་གསུམ་གསོལ་བ་བཏབ་པར་བྱའོ། ། །
དེ་ནས་དངོས་གཞི་ལ་ཐོག་མར་གང་བསྐྱང་བར་བྱ་བའི་དམིགས་པ་རྣམས་ཀྱི་གྲངས་དང་གོ་
རིམ་ངེས་ངེས་བྱ། དེ་ནས་ཇི་ལྟར་ངེས་པར་བྱས་པ་དེ་ལས་གཞན་དུ་མི་བཏང་བར་བྱའོ་སྙམ་པའི་
འཕེན་པ་དྲག་པོ་འགའ་ཞིག་བཏང་ལ། ཇི་ལྟར་ངེས་པར་བྱ་བ་དེ་ལས་ལྷག་ཆད་མེད་པར་དྲན་ཤེས་
བཞིན་དང་ལྡན་པས་བསྐྱང་བར་བྱའོ། །དེའི་ཚུལ་ནི་བློ་ཁ་ནང་དུ་ཕྱོགས་ཏེ་རང་གི་དངོས་ཀྱི་བླ་མ་
རྣམས་ལ་སྐྱོན་ཇི་ལྟར་སྣང་ཡང་རང་ཉིད་སྣང་བ་མ་དག་པ་ཡིན་གྱི་བླ་མའི་ངོས་ནས་སངས་རྒྱས་
དངོས་ཡིན་པས་སྐྱོན་དེ་ལྟ་བུ་ག་ལ་ཡོད་སྙམ་དུ་བསམ་པར་བྱ་སྟེ། སློབ་དཔོན་གྱི་ནི་ཡོན་ཏན་
བཟུང་། །སྐྱོན་ནི་ནམ་ཡང་བཟུང་མི་བྱ། །ཞེས་གསུངས་པས་སོ། །བླ་མ་འདི་རྣམས་སངས་རྒྱས་ཀྱི་
རྣམ་པར་བཞུགས་པ་ལས་ཀྱང་ཐ་མལ་པའི་རྣམ་པར་སྤྲུལ་པ་བདག་ལ་དྲིན་ཆེ་སྟེ། འདི་ནི་རང་བྱུང་
བཅོམ་ལྡན་འདས། །ལྷག་པའི་ལྷ་ནི་གཅིག་པུ་ཉིད། །མན་ངག་རབ་ཏུ་སྟེར་བའི་ཕྱིར། །རྡོ་རྗེ་སློབ་
དཔོན་དེ་བས་ལྷག །ཅེས་གསུངས་པས་སོ། །བཀའ་དྲིན་ཅན་གྱི་བླ་མ་དེ་རྣམས་མཉེས་པ་གསུམ་གྱི་
སྒོ་ནས་མཉེས་པར་བྱེད་དགོས་ཏེ། བླ་མ་ལྔ་བཅུ་པ་ལས། འདིར་མང་སྨོས་པ་ཅི་ཞིག་དགོས། །བླ་མ་
དགྱེས་བྱེད་གང་ཡིན་བྱ། །མི་མཉེས་བྱེད་ཀུན་སྤངས་པ་ནི། །དེ་དང་དེ་ལ་འབད་དེ་བརྟག །ཅེས་
གསུངས་པ་ལྟར་ཡིན་ལ། དེའི་ནང་ནས་ཀྱང་། བྱང་ཆུབ་ཀྱི་སེམས་བསྒོམ་པ་སྒྲུབ་པའི་མཆོད་པ་གཙོ་
བོ་ཡིན་པས། དེ་བསྒོམས་ནས་མཉེས་པ་སྒྲུབ་པ་ལ། དེ་ཡང་ད་རེས་དལ་བརྒྱད་འབྱོར་བཅུ་ཚང་བའི་
རྟེན་རྣམ་པར་དག་པ་འདི་ལ་ད་ལྟ་ཉིད་ནས་རང་འབད་དགོས་ཏེ། སློབ་སྤྲིང་ལས། མི་ཡི་དངོས་པོ་
ཤིན་ཏུ་རྙེད་དཀའ་རྙེད་གྱུར་ནས། །དོན་དུ་གནག་པ་གང་ཡིན་དེ་ཉིད་བརྟེན་དེ་སྒྲུབ། །ཅེས་གསུངས་
-530 -



༄༅། །བྱང་ཆུབ་ལམ་རིམ་གྱི་འཁྲིད་ཉམས་ལེན་འཁྱེར་བདེ་གནད་དོན་ཀུན་གསལ། །༼ཆུ༽
པ་ལྟར། ད་ལྟ་ཉིད་ནས་མ་འབད་ན་འཆི་བར་ནི་ངེས། ནམ་འཆི་ནི་ངེས་པ་མེད། ཤི་བའི་ཚེ་ཆོས་མ་
གཏོགས་གང་གིས་ཀྱང་མི་ཕན་ལ། ཕན་ངེས་པའི་ཆོས་བྱས་པའི་ལག་རྗེས་ནི་མེད། མི་དགེ་བའི་ལས་
ནི་འབད་མེད་དུ་མཐའ་ཡས་པ་ཞིག་བསགས། དེའི་དབང་གིས་བདག་ངན་སོང་དུ་སྐྱེས་ན། ཀླུ་སྒྲུབ་
ཀྱིས། རབ་ཏུ་ཚ་ཞིང་གྲང་བ་ཡི། །དམྱལ་བ་ཉི་མ་གཅིག་བཞིན་དྲན། །བཀྲེས་སྐོམ་དག་གིས་རིད་པ་
ཡི༑ ༑ཡི་དྭགས་དག་ཀྱང་དྲན་པར་བྱ། །རྨོངས་པའི་སྡུག་བསྔལ་རབ་མང་བའི། །བྱོལ་སོང་བལྟ་ཞིང་
དྲན་པར་བྱ། །ཞེས་གསུངས་པ་ལྟར། ངན་སོང་གི་སྡུག་བསྔལ་བཟོད་བླགས་མེད་པ་དེ་རྣམས་དང་ཚེ་
འདིའི་བར་དུ་དབུགས་གྲུ་གྱུ་བ་འདི་ལས་མེད་པས། སྤྱོད་འཇུག་ལས། དམྱལ་བ་ཡི་ནི་ལས་བྱས་
ནས༑ ༑ཅི་ཕྱིར་འདི་ལྟར་བདེ་བར་གནས། །ཞེས་གསུངས་པ་ལྟར། བློ་བདེ་བར་འདུག་མི་རིགས་
པས་སྡུག་བསྔལ་དེ་དག་ལ་འཇིགས་ཏེ་དཀོན་མཆོག་གསུམ་ལ་སྙིང་ཐག་པ་ནས་སྐྱབས་སུ་སོང་སྟེ་
སྐྱབས་འགྲོའི་བསླབ་བྱ་ལ་སློབ་ཅིང་། སྒོ་གསུམ་ལ་ཤེས་བཞིན་གྱི་བྱ་ར་བརྟན་པོས་ལེགས་པར་
བརྟགས་ཏེ་སྤྱོད་འཇུག་ལས། མི་དགེ་བ་ལས་སྡུག་བསྔལ་འབྱུང་། །དེ་ལས་ཇི་ལྟར་ངེས་ཐར་
ཞེས༑ ༑ཉིན་མཚན་རྟག་ཏུ་བདག་གིས་ནི། །འདི་ཉིད་འབའ་ཞིག་བསམ་པར་རིགས། །ཞེས་གསུངས་
པ་ལྟར། མི་དགེ་བ་བཅུ་ཀུན་སློང་དང་བཅས་པས་མ་གོས་པ་ལ་འབད་ཅིང་བརྒྱ་ལ་གོས་ནའང་
སྟོབས་བཞིའི་བཤགས་སྡོམ་ལ་བརྩོན་ཞིང་རྣམ་སྨིན་གྱི་རྒྱུ་བརྒྱད་ལ་སློབ་པ་ནི་སྐྱེས་བུ་ཆུང་ངུའི་་་་
ཉམས་ལེན་དངོས་དང་། འབྲིང་དང་ཆེན་པོའི་ཡང་ལམ་གྱི་གཞི་མེད་མི་རུང་ཡིན་ལ་དེ་ལྟར་འབད་
པས་མངོན་མཐོའི་རྟེན་སུམ་ཚོགས་པ་ཇི་འདྲ་བ་ཞིག་ཐོབ་ཀྱང་སྡུག་ཀུན་རྩ་བ་ནས་སྤངས་པའི་ཐར་པ་
ཞིག་མ་ཐོབ་ཕྱིན་ཆད་སྡུག་བསྔལ་གསུམ་པོ་གང་རུང་ལས་མ་འདས་ཤིང་། སླར་ཡང་མགལ་མེའི་
འཁོར་ལོ་ལྟར་འཁོར་བར་འཁྱམ་དགོས་ཏེ། སློབ་སྤྲིང་ལས། གང་ཞིག་འཁོར་བའི་འཁོར་ལོ་རྟག་ཏུ་
འགྱུར་བ་ཡི། །ནང་དུ་ཞུགས་ནས་བསྟི་བ་ཙམ་ལ་བདེར་སེམས་པ། །དེ་ནི་ངེས་པར་དབང་མེད་རིམ་
གྱིས་བརྒྱ་ཕྲག་ཏུ། །འགྲོ་བ་མཉམ་དང་མི་མཉམ་ཀུན་ཏུ་འཁྱམ་པར་འགྱུར། །ཞེས་གསུངས་པ་ལྟར།
རིགས་དྲུག་གི་འགྲོ་བ་རྣམས་སུ་སྔར་འཁྱམས་ཚུལ་བསམ་པས་སྐྱོ་ཞིང་། སླར་ཡང་འཁྱམ་དགོས་
ཚུལ་ལ་འཇིགས་ཏེ་སྡུག་བསྔལ་གྱི་རྒྱུ་ཀུན་འབྱུང་ལས་ཉོན་གཉིས་ཀྱི་ནང་ནས་ཀྱང་། ཉོན་མོངས་
པའི་ཀུན་འབྱུང་གང་ཟག་གི་བདག་ཏུ་འཛིན་པ་ལ་དགྲར་བལྟས་ཏེ་དེའི་གཉེན་པོ་ལམ་བསླབ་པ་
གསུམ་ལ་ཚུལ་བཞིན་དུ་འབད་ནས་རང་ཉིད་ལས་ཉོན་གྱི་དབང་གིས་འཁོར་བར་སྐྱེ་བ་ལེན་མི་་་
- 531-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དགོས་པ་ཞིག་ལ་འབད་པ་ནི་སྐྱེས་བུ་འབྲིང་གི་ལམ་དངོས་དང་། ཆེན་པོའི་ཡང་ལམ་གྱི་གཞི་ཡིན་ཏེ་
བཤེས་སྤྲིང་ལས། ཚུལ་ཁྲིམས་དག་དང་ཤེས་རབ་བསམ་གཏན་གྱིས། །མྱ་ངན་འདས་ཞི་དུལ་བ་དྲི་
མེད་ཀྱི། །གོ་འཕང་མི་རྒ་མི་འཆི་ཟད་མི་འཚལ། །ས་ཆུ་མེ་རླུང་ཉི་ཟླ་བྲལ་ཐོབ་མཛོད། །ཅེས་
གསུངས་པ་ལྟར་ཡིན་ལ། དེ་ལྟར་བསླབ་པ་གསུམ་ལ་བསླབས་ན་ལས་ཉོན་གྱི་སྐྱེ་འཆི་སྤངས་པའི་
ཐར་པ་ཞིག་འཐོབ་མོད་ཀྱང་། སྐྱོན་ཟད་པ་དང་། ཡོན་ཏན་ཐོབ་པ་ཕྱོགས་རེ་བ་ཡིན་པས་རང་དོན་མ་
རྫོགས་ཤིང་གཞན་དོན་ཡང་ཉི་ཚེ་བར་ཟད་ལ། མཐར་སངས་རྒྱས་ཀྱིས་བསྐུལ་ནས་ཐེག་ཆེན་དུ་
འཇུག་པ་ན་ཡང་སྙིང་རྗེའི་དམིགས་རྣམ་སྐྱེ་དཀའ་བ་སོགས་ཀྱི་སྐྱོན་དང་བཅས་པས། ཕར་ཕྱིན་སྡུད་
པ་ལས། འཇིག་རྟེན་དོན་སྒྲུབ་ཚུལ་ལ་མཐུ་མེད་པའི། །ཐེག་པ་གཉིས་པོ་གཏན་དུ་སྤང་བྱས་ཤིང་། །
ཐུབ་རྒྱལ་ཐེག་པ་སྙིང་རྗེས་བསྟན་པ་ལ། །གཞན་ཕན་རོ་གཅིག་རང་བཞིན་དེ་དག་འཇུག །ཅེས་
གསུངས་པ་ལྟར། ཐེག་པ་ཆེན་པོའི་ལམ་ལ་འཇུག་དགོས་ལ་ཐེག་ཆེན་གྱི་ལམ་གྱི་གཞུང་ཤིང་བྱང་
ཆུབ་ཀྱི་སེམས་ཡིན་པས། དེ་རྒྱུད་ལ་སྐྱེ་བའི་མན་ངག་བདུན་དང་། བདག་གཞན་མཉམ་བརྗེ་གཉིས་
ཀྱི་སྒོ་ནས་བསྐྱེད་པའི་ཚུལ་ནི། བྱང་ཆུབ་སེམས་འགྲེལ་ལས། གང་དག་པ་དང་མ་དང་ནི། །གཉེན་
བཤེས་གྱུར་པས་བདག་ལ་སྔོན། །ཕན་པ་བྱས་པར་གྱུར་པ་ཡི། །སེམས་ཅན་དེ་དག་རྣམས་ལ་ནི། །
བྱས་པ་གཟོ་བར་འགྱུར་བར་བྱ། །སྲིད་པའི་བཙོན་རར་སེམས་ཅན་ནི། །ཉོན་མོངས་མེ་ཡིས་གདུངས་
རྣམས་ལ། །བདག་གིས་སྡུག་བསྔལ་བྱིན་པ་ལྟར། །དེ་བཞིན་བདེ་བ་སྦྱིན་པར་རིགས། །ཞེས་
གསུངས་པ་ལྟར། སེམས་ཅན་ཐམས་ཅད་ཀྱིས་ཚེ་རབས་ཐོག་མ་མེད་པ་ནས་མིའི་རྟེན་ལ་ཡང་རང་
ཉིད་ཀྱི་མ་གྲངས་མེད་པ་མ་བྱས་པ་ནི་གཅིག་ཀྱང་མེད། མ་ནམ་བྱས་པའི་ཚེ་ཡང་ཐོག་མཐའ་བར་
གསུམ་དུ་དྲིན་གྱིས་བསྐྱངས་པས་དྲིན་ལན་དུ་བདག་གི་བདེ་དགེ་ཐམས་ཅད་གཞན་ལ་གཏོང་།
གཞན་གྱི་སྡིག་པ་དང་སྡུག་བསྔལ་ཐམས་ཅད་བདག་ལ་ལེན་ཞིང༌། བདག་གིས་མ་སེམས་ཅན་
ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱའོ། །དེ་ཐོབ་པའི་ཐབས་སུ་
རྒྱལ་སྲས་ཀྱི་སྤྱོད་པ་རླབས་པོ་ཆེ་རྣམས་ལ་ཚུལ་བཞིན་དུ་སློབ་པར་བྱའོ་སྙམ་དུ་བསམས་ལ། ཚོགས་
ཞིང་གི་གཙོ་བོ་ཐུབ་པའི་དབང་པོའི་རྗེས་སུ་ཟློས་པར་མོས་ནས། སངས་རྒྱས་བྱང་ཆུབ་སེམས་དཔའ་
ཀུན༑ ་བདག་ལ་དགོངས་པར་མཛད་དུ་གསོལ། །ཇི་ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་
སེམས་ནི་བསྐྱེད་པ་དང་། །བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབས་པ་
-532 -



༄༅། །བྱང་ཆུབ་ལམ་རིམ་གྱི་འཁྲིད་ཉམས་ལེན་འཁྱེར་བདེ་གནད་དོན་ཀུན་གསལ། །(ཆུ༽
ལྟར༑ ༑བདག་ཀྱང་འགྲོ་ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང་། །བྱང་ཆུབ་སེམས་
དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། །ཞེས་ལན་གསུམ་བརྗོད་པས་བྱང་ཆུབ་
སེམས་དཔའི་སྡོམ་པ་གསར་དུ་ཐོབ་པའམ་གོང་འཕེལ་དུ་སོང་བར་མོས་ཏེ། དེ་རིང་སངས་རྒྱས་
རིགས་སུ་སྐྱེས། །སངས་རྒྱས་སྲས་སུ་ད་གྱུར་ཏོ། །ད་ནི་བདག་གིས་ཅི་ནས་ཀྱང་། །རིགས་དང་མཐུན་
པའི་ལས་བརྩམས་ཏེ། །སྐྱོན་མེད་བཙུན་པའི་རིགས་འདི་ལ། །རྙོག་པར་མི་འགྱུར་དེ་ལྟར་བྱ། །ཞེས་
སྤྲོ་བ་བསྐྱེད། དེ་ནས་སྨོན་སེམས་ཀྱི་བསླབ་བྱ་བརྒྱད་དང་། འཇུག་སྡོམ་གྱི་བསླབ་བྱ་ཕྱིན་དྲུག་བསྡུ་
བཞི་རིམ་གཉིས་ལ་བརྩོན་པར་བྱ་དགོས་པས། སེམས་བསྐྱེད་ཀྱི་མི་མཐུན་པའི་ཕྱོགས། སེར་སྣའི་
གཉེན་པོར་ལུས་ལོངས་སྤྱོད་དགེ་རྩ་རྣམས་གཞན་ལ་གཏོང་བ་དང་། ཚུལ་འཆལ་གྱི་གཉེན་པོར་སྡོམ་
པའི་ཚུལ་ཁྲིམས། དགེ་བ་ཆོས་སྡུད། སེམས་ཅན་དོན་བྱེད་རྣམས་ལ་བརྩོན་པ་དང་། ཞེ་སྡང་སོགས་
ཀྱི་གཉེན་པོར། གནོད་བྱེད་ལ་ཇི་མི་སྙམ་པའི་བཟོད་པ། སྡུག་བསྔལ་དང་ལེན། ཆོས་ལ་ངེས་སེམས་
ཀྱི་བཟོད་པ་དང་། ལེ་ལོའི་གཉེན་པོར། གོ་ཆའི་བརྩོན་འགྲུས་དགེ་བ་ཆོས་སྡུད། སེམས་ཅན་དོན་
བྱེད་ཀྱི་བརྩོན་འགྲུས་རྣམས་ལ་སློབ་ཅིང་། རྣམ་གཡེང་གི་གཉེན་པོར། ཞི་གནས་ཀྱི་ཚོགས་ལ་གནས་
ཏེ༑ དམིགས་པ་གང་རུང་གཅིག་དག་ལ། །ཡིད་ནི་དགེ་ལ་བཞག་པར་བྱ། །ཞེས་གསུངས་པ་ལྟར།
ཉེས་པ་ལྔའི་གཉེན་པོར། སྤོང་བའི་འདུ་བྱེད་བརྒྱད་བསྟེན་པའི་སྒོ་ནས་སངས་རྒྱས་ཀྱི་སྐུ་གཟུགས་ལྟ་
བུ་ལ་དམིགས་པ་རྩེ་གཅིག་ཏུ་གཏད་པས་ལུས་སེམས་ཤིན་སྦྱངས་ཀྱི་དགའ་བདེ་སྐྱེས་པ་ནས། ཚེ་
འདིར་བདེ་བར་གནས་པའི་ཏིང་འཛིན། ཡོན་ཏན་ཁྱད་པར་ཅན་གྱི་རྟེན་བྱེད་པའི་བསམ་གཏན།
སེམས་ཅན་གྱི་དོན་བྱེད་པའི་བསམ་གཏན་རྣམས་ལ་ཚུལ་བཞིན་དུ་འབད་པར་བྱའོ། །དེ་ནས་སེམས་
བསྐྱེད་ཀྱི་མི་མཐུན་པའི་ཕྱོགས་ཤེས་རབ་འཆལ་པའི་གཉེན་པོར། དོན་དམ་རྟོགས་པའི་ཤེས་རབ།
གནས་ལྔ་རིག་པའི་ཤེས་རབ། སེམས་ཅན་གྱི་དོན་བྱ་ཚུལ་ཤེས་པའི་ཤེས་རབ་རྣམས་ལ་ཚུལ་བཞིན་
དུ་སློབ་ཅིང་། ཁྱད་པར་དུ་སེམས་ཅན་ཐམས་ཅད་ཀྱི་རྒྱུད་ལ་མཚན་དཔེ་གསལ་རྫོགས་ཀྱིས་སྤྲས་
པའི་བདེ་གཤེགས་སྙིང་པོ་རྒྱུ་རྐྱེན་ལ་མ་ལྟོས་པར་ཡེ་གདོད་མ་ནས་རང་ཆས་སུ་ཡོད་པར་འདོད་པ་
དང༑ སྒྲིབ་པ་དང་སྐད་ཅིག་ཙམ་ཡང་འགྲོགས་མ་མྱོང་བའི་རང་རིག་ཡེ་ཤེས་རང་ཆས་སུ་ཡོད་པར་
འདོད་པ་ནི། མདོ་རྒྱུད་ཀྱི་སྒྲས་ཟིན་གྱི་དོན་བླ་མའི་མན་ངག་ལ་བརྟེན་ནས་དགོངས་པ་མ་ཤེས་པའི་
རྟག་ལྟ་ཤིན་ཏུ་མ་རུངས་པ་ཡིན་ལ། ཡང་དག་མ་དག་གི་རྒྱུ་རྐྱེན་ཚོགས་པའི་འདུས་བྱས་ཐམས་ཅད་
- 533 -



(5） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མ་རིག་པའི་ཞེན་ངོ་ཡིན་གྱི། ཚད་མས་མ་གྲུབ་པར་འདོད་པ་ནི་ལས་བཟང་ངན་གྱི་རྒྱུ་འབྲས་ཐམས་
ཅད་མེད་པར་ལྟ་བ་ཆད་ལྟ་ཤིན་ཏུ་མ་རུངས་པ་ཡིན་ཏེ། སློབ་དཔོན་ཀླུ་སྒྲུབ་ཀྱིས། རྩ་བ་ཤེས་རབ་
ལས༑ ཡོད་ཅེས་བྱ་བ་རྟག་པར་ལྟ། །མེད་ཅེས་བྱ་བ་ཆད་པར་ལྟ། །དེ་ཕྱིར་ཡོད་མེད་གཉིས་ཀ་ལ། །
མཁས་པས་གནས་པར་མི་བྱའོ། །ཞེས་དང་། དགེ་བ་འདི་ཡི་སྐྱེ་བོ་ཀུན། །བསོད་ནམས་ཡེ་ཤེས་
ཚོགས་རྫོགས་ཤིང་། །བསོད་ནམས་ཡེ་ཤེས་ལས་བྱུང་བ། །དམ་པ་སྐུ་གཉིས་ཐོབ་པར་ཤོག །ཞེས་
ཆོས་སྐུ་དང་གཟུགས་སྐུ་གཉིས། ཚོགས་གཉིས་རྫོགས་པ་ལ་བརྟེན་ནས་ཐོབ་པར་གསུངས་པའི་ཕྱིར་
དང༑ སློབ་དཔོན་འཕགས་པ་ལྷས། རྒྱུ་མེད་པར་ནི་དངོས་པོ་མེད། །རྒྱུ་ལྡན་རྟག་པ་ཡོད་མིན་ཏེ། །དེ་
ཕྱིར་རྒྱུ་མེད་ལས་གྲུབ་ནི། །དེ་ཉིད་མཁྱེན་པས་གྲུབ་མིན་གསུངས། །ཞེས་གསུངས་པའི་ཕྱིར་དང་།
དག་མ་དག་གི་ཀུན་རྫོབ་ཐམས་ཅད་རང་རང་གི་ཆོས་ཉིད་དང་ངོ་བོ་གཅིག་ལ་ལྡོག་པ་ཐ་དད། མེ་
དང་མེའི་རང་བཞིན་ཚ་བ་ལྟར་ཡིན་པས་ཆོས་ཉིད་ཚད་མས་གྲུབ་ལ། ཆོས་ཅན་ཚད་མས་མ་གྲུབ་པ་
མི་སྲིད་པའི་ཕྱིར་ཏེ། བྱང་ཆུབ་སེམས་འགྲེལ་ལས། ཇི་ལྟར་བུ་རམ་མངར་བ་དང༌། །མེ་ཡི་རང་
བཞིན་ཚ་བ་ལྟར། །དེ་བཞིན་ཆོས་རྣམས་ཐམས་ཅད་ཀྱི། །རང་བཞིན་སྟོང་པ་ཉིད་དུ་འདོད། །ཅེས་
དང༑ ཀུན་རྫོ་བ་སྟོང་པ་ཉིད་དུ་འདོད། །སྟོང་ཉིད་ཁོ་ན་ཀུན་རྫོབ་ཡིན། །མེད་ན་མི་འབྱུང་ངེས་པའི་
ཕྱིར་༑ ༑བྱས་དང་མི་རྟག་ཇི་བཞིན་ནོ། །ཞེས་གསུངས་པས། ཐ་སྙད་ཚད་གྲུབ་ལ་བརྟེན་ནས་བསོད་
ནམས་ཀྱི་ཚོགས་བསོག་ཅིང་། དོན་དམ་ཚད་གྲུབ་ལ་བརྟེན་ནས་ཡེ་ཤེས་ཀྱི་ཚོགས་བསགས་ཏེ་སྐུ་
གཉིས་ཟུང་འཇུག་ཏུ་ཐོབ་ནས་འཁོར་བ་ཇི་སྲིད་བར་དོན་གཉིས་ལྷུན་གྲུབ་ཏུ་འབྱུང་བ་ཐེག་པ་ཆེན་
པོའི་ལམ་གྱི་གཞུང་ཤིང་རང་ཡིན་ལ། དེ་ཡང་ལྟ་བ་གཏན་ལ་འབེབས་པའི་ཚེ། ཐོག་མར་རང་རྒྱུད་ཀྱི་
ངར་འཛིན་ལྷན་སྐྱེས་ལ་ང་ཇི་ལྟར་སྣང་ཞིང་ཞེན་པའི་ཞེན་ཚུལ་ལྟར་གྱི་དགག་བྱ་ངོས་ཟིན་པར་བྱས་ཏེ།
དེ་རིག་པས་འགོག་ཚུལ། རིན་ཆེན་ཕྲེང་བ་ལས། སྐྱེས་བུ་ས་མིན་ཆུ་མ་ཡིན། །མེ་མིན་རླུང་མིན་ནམ་
མཁའ་མིན། །རྣམ་ཤེས་མ་ཡིན་ཀུན་མིན་ན། །དེ་ལས་གཞན་ན་སྐྱེས་བུ་གང་། །ཞེས་གསུངས་པ་
ལྟར་དང་། དེ་ནས་གང་ཟག་གི་གདགས་གཞིའི་ཁམས་དྲུག་རང་བཞིན་གྱིས་གྲུབ་པ་འགོག་ཚུལ་ཀྱང་།
སྐྱེས་བུ་ཁམས་དྲུག་འདུས་པའི་ཕྱིར། །ཡང་དག་མ་ཡིན་ཇི་ལྟ་བར། །དེ་བཞིན་ཁམས་ནི་རེ་རེ་
ཡང༑ ༑འདུས་ཕྱིར་ཡང་དག་ཉིད་དུ་མིན། །ཞེས་གསུངས་པ་ལྟར་གཏན་ལ་ཕབ་སྟེ་བསྒོམ་པའི་
མཉམ་གཞག་གི་ངེས་དོན་ཀུན་རྫོབ་གང་ཡང་མི་སྣང་ཡང་། རྗེས་ཐོབ་ཏུ་ཐ་སྙད་པའི་ཤེས་ངོར་ཐ་
-534-



ས
བ ''
( ༄༅། །བྱང་ཆུབ་ལམ་རིམ་གྱི་འཁྲིད་ཉམས་ལེན་འཁྱེར་བདེ་གནད་དོན་ཀུན་གསལ། །(ཆུ༽
སྙད་ཚད་གྲུབ་ཏུ་འཇོག་ཤེས་པ་ནི། རྟག་ཆད་ཀྱི་མཐའ་གཉིས་དང་བྲལ་བ་རྒྱལ་བས་བསྔགས་པའི་
ལམ་བཟང་པོ་ཡིན་ཏེ། བྱང་ཆུབ་སེམས་འགྲེལ་ལས། ཆོས་རྣམས་སྟོང་པ་འདི་ཤེས་ནས། །ལས་དང་
འབྲས་བུ་བསྟེན་པ་གང་། །འདི་ནི་ངོ་མཚར་བས་ངོ་མཚར། །རྨད་བྱུང་བས་ཀྱང་རྨད་དུ་བྱུང་། །ཞེས་
གསུངས་པ་ལྟར་རོ། ། །
དེ་ལྟར་ལམ་ཐུན་མོང་བས་རྒྱུད་སྦྱངས་ནས། རྡོ་རྗེ་ཐེག་པའི་སྒོར་ཞུགས་སྟེ་རྒྱུད་སྡེའི་དོན་
མཁས་གྲུབ་ཚད་ལྡན་གྱིས་བཀྲལ་བའི་ལམ་རིམ་གཉིས་ལ་བརྩོན་པ་ཆུ་བོའི་རྒྱུན་བཞིན་དུ་བསྟེན་པ་
ནི་དལ་འབྱོར་གྱི་རྟེན་ལ་ཐུབ་བསྟན་ཡོངས་རྫོགས་ཀྱི་སྙིང་པོ་ལེན་ཚུལ་ཚང་ལ་མ་ནོར་བ་ཡིན་ཏེ། རྗེ་
བླ་མས། དེ་ལྟར་རྒྱུ་དང་འབྲས་བུའི་ཐེག་ཆེན་གྱི། །ལམ་མཆོག་གཉིས་ཀར་དགོས་པའི་ཐུན་མོང་
ལམ༑ ༑ཇི་བཞིན་བསྐྱེད་ནས་མཁས་པའི་དེད་དཔོན་གྱི། །མགོན་ལ་བརྟེན་ནས་རྒྱུད་སྡེའི་རྒྱ་མཚོ་
ཆེར༑ ༑ཞུགས་ནས་ཡོངས་རྫོགས་མན་ངག་བསྟེན་པ་དེས། །དལ་འབྱོར་ཐོབ་པ་དོན་དང་ལྡན་པར་
བྱས༑ །རྣལ་འབྱོར་ངས་ཀྱང་ཉམས་ལེན་དེ་ལྟར་བྱས། །ཐར་འདོད་ཁྱེད་ཀྱང་དེ་བཞིན་བསྐྱང་འཚལ་
ལོ༑ ༑ཞེས་གསུངས་སོ། །ཐུན་མཐར་ཚོགས་ཞིང་ཉེར་བསྡུ་དང་། བསྔོ་སྨོན་དང་། ཐུན་མཚམས་སུ་
ཇི་ལྟར་བྱ་བ་རྣམས་ལམ་རིམ་ལས་ཤེས་པར་བྱའོ། ། །
དེ་ལྟར་གསུང་རབ་རིན་ཆེན་འབྱུང་གནས་ལས། །ལམ་གྱི་གནད་ཀུན་གསལ་བའི་སྲིད་པའི་
མིག ༑རྣམ་དཔྱོད་བརྩོན་པའི་རྟ་ལྗང་གིས་དྲངས་ཏེ། །ཐར་འདོད་གཟུར་གནས་བློ་ཡི་མུན་པ་
གསལ། །ཚུལ་འདིར་སྔོན་བྱོན་མཁས་པ་ཐམས་ཅད་ཀྱིས། །གསལ་བར་མ་མཛད་ལེགས་བཤད་ཅི་
ཡང་མེད། །འོན་ཀྱང་དད་ལྡན་ཉུང་ངུ་དོན་གཉེར་རྣམས། །ཉམས་ལེན་ཁྱེར་བདེའི་གནད་ཀྱི་དོན་
རྣམས་སྨྲས། །འདིར་འབད་དགེ་བ་གང་ཞིག་བསགས་པ་དེས། །བདག་དང་མཁའ་མཉམ་འགྲོ་བ་མ་
ལུས་པ། །མདོ་སྔགས་ཉམས་ལེན་གནད་ལ་མཁས་གྱུར་ཏེ། །ཟབ་དང་རྒྱ་ཆེའི་ཉམས་ལེན་མཐར་
ཕྱིན་ཤོག ། །
ཅེས་པ་འདི་ནི་ས་སྐྱོང་ཆོས་ཀྱི་རྒྱལ་པོ་ཇུན་དབང་ཕོ་ལྷ་བསོད་ནམས་སྟོབས་རྒྱས་ཀྱི་རིགས་སྲས་རྒན་པ་ཐུ་ཤལ་ཐུ་གུང་
ཡེ་ཤེས་ཚེ་བརྟན་གྱིས་དོན་གཉེར་ཆེན་པོས་ཡང་ཡང་བསྐུལ་བ་ལྟར་ཕུར་བུ་ལྕོག་གི་རི་ཁྲོད་པ་ངག་དབང་བྱམས་པས་བྲིས་པ་
འདིས་ཀྱང་ཐུབ་བསྟན་སྤྱི་དང་ཁྱད་པར་རྒྱལ་བ་ཙོང་ཁ་པ་ཆེན་པོའི་བསྟན་པ་ཡུན་རིང་དུ་གནས་པར་བྱེད་ནུས་པར་གྱུར་ཅིག།
མངྒལཾ།། །། །
-535 -



རྣ-...
(3༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༈ འཇམ་དཔལ་ཞལ་ལུང་གཞིར་བཞག་པ་ལ། དལ་འབྱོར་ཡན་ཐུན་དངོས་གཞི་བྱེད་ན། སྔོན་
འགྲོ་ལ་སྦྱོར་བའི་ཆོས་དྲུག་མི་ཚང་ཞིང་། དལ་འབྱོར་ནས་ལྷག་མཐོང་གི་བར་གྱི་དམིགས་སྐོར་གང་
ལ་ཡང་། སྔོན་འགྲོ་སྦྱོར་བའི་ཆོས་དྲུག་དངོས་གཞི་སྐབས་སུ་བབ་པའི་དམིགས་སྐོར་གང་ཡིན་ལ་
དཔྱད་འཇོག་གིས་ལེགས་པར་བསྒོམས་ནས། མཇུག་བསྔོ་བ་སྨོན་ལམ་གྱི་རྒྱས་འདེབས་བྱས་ནས་
ཐུན་མཚམས་ཀྱི་བྱ་བ་ལ་འཇུག་པ་ཡིན་པས། དེའི་ཚུལ་ནི། དལ་འབྱོར་ལ་ཐུན་བཞིར་བཅད་ནས་
མྱོང་བ་མ་ཐོན་བར་སྐྱོང་ཚེ། དཔེར་ན་ཐོ་རངས་ཀྱི་ཐུན་ལྟ་བུ་ལ་གནས་ཁང་བྱི་དོར་བྱས་སྐུ་གསུང་
ཐུགས་རྟེན་བཀྲམ་པ་སྦྱོར་བའི་ཆོས་དང་པོ། མཆོད་པ་གཡོ་མེད་ཅིང་བཀོད་པ་མཛེས་པར་བཤམས་
པ་གཉིས་པ། བདེ་བའི་སྟན་ལ་འཁོད་ནས་རང་རྒྱུད་ལ་བརྟག་སྟེ་སྐྱབས་འགྲོ་སེམས་བསྐྱེད་བྱེད་པ་
གསུམ་པ། བླ་མ་དང་སློབ་མའི་མཚན་ཉིད་བསམས་ནས་བསམ་པས་བསྟེན་ཚུལ། སྦྱོར་བས་བསྟེན་
ཚུལ༑ སྦྱོར་བས་བསྟེན་ཚུལ་གྱི་ཁོངས་སུ་ཚོགས་ཞིང་གསལ་འདེབས་པ་སྦྱོར་བའི་ཆོས་བཞི་པ། ཡན་
ལག་བདུན་པ་ལྔ་པ། དེ་ནས་དམིགས་པ་གསལ་བར་བྱས་ཏེ་རྒྱས་པར་ན་ལམ་རིམ་གསོལ་འདེབས།
མདོར་བསྡུ་ན་དོན་ཆེན་པོ་གསུམ་གྱི་གསོལ་བ་འདེབས་པ་དྲུག་པ། དེ་ལྟར་སྦྱོར་བ་སྔོན་དུ་སོང་ནས།
དངོས་གཞི་ལ། དལ་འབྱོར་གྱི་ངོ་བོ་ངོས་བཟུང་བ། དོན་ཆེ་བ། རྙེད་དཀའ་བ་ལ་དཔེ་རྒྱུ་འབྲས་བུའི་
སྒོ་ནས་རྙེད་དཀའ་ཚུལ་རྣམས་གྲངས་དང་གོ་རིམ་ངེས་ངེས་བྱས་ནས་བསྐྱངས་པའི་མཐར་བསྔོ་སྨོན་
གྱིས་རྒྱས་འདེབས། ཐུན་མཚམས་ལ་འཇུག །དེ་ནས་སྔ་དྲོའི་ཐུན་ལ་གནས་ཁང་བྱི་དོར་དགོས་མི་
དགོས་གཟིགས། སྦྱོར་བའི་ཆོས་གཞན་རྣམས་ཐོ་རངས་ལྟར་བྱས་ནས། དངོས་གཞི་དང་མཇུག་ཐུན་
མཚམས་རྣམས་སྔ་མ་ཇི་ལྟ་བ་བཞིན་ནོ། །དེ་ལྟ་བུ་དེས་ཕྱི་དྲོ། སྲོད་དེ་ཐུན་བཞིར་བཅད་ནས་དལ་
འབྱོར་ལ་མྱོང་བ་མ་ཐོན་བར་བསྒོམ། དེ་ནས་འཆི་བ་མི་རྟག་པ་ལ་སྤྲོ་བ་ན། སྦྱོར་བ་དང་མཇུག་ཐུན་
མཚམས་དལ་འབྱོར་ལྟར་ལ། དངོས་གཞིའི་སྐབས། འཆི་བ་མི་རྟག་པའི་སྐོར་རྒྱས་པར་བསྒོམ་པ་
ནས༑ ལྷག་མཐོང་གི་སྐབས། སྦྱོར་བ་དང་མཇུག་ཐུན་མཚམས་རྣམས་དལ་འབྱོར་ལྟར་ལ། དངོས་
གཞི་ལ་ལྷག་མཐོང་གི་དམིགས་རྣམ་རྒྱས་པར་བསྒོམ་པ་ཡིན། བློ་རྩལ་དགའ་མོ་ཡོད་ན་དཔེར་ན་
མན་ངག་བདུན་ལ་ཐུན་གྱི་དངོས་གཞི་བྱེད་ཚེ་སྦྱོར་བ་རྣམས་སོང་ནས། དལ་འབྱོར་ནས་བཟུང་སྐྱེས་
བུ་ཆུང་འབྲིང་གི་དམིགས་པའི་འགག་སྡོམ་ལ་ཤར་སྒོམ་ཞིག་བྱས་ནས། དངོས་གཞི་མན་ངག་བདུན་
རྒྱས་པར་བསྒོམས་པའི་མཐར་ཕར་ཕྱིན་དྲུག་ལ་ཤར་སྒོམ་བྱེད་དེ་ཐུན་རེ་རེ་ལའང་ལམ་རིམ་ཚར་རེ་
- 536 -



པ» ༄༅། །བྱང་ཆུབ་ལམ་རིམ་གྱི་འཁྲིད་ཉམས་ལེན་འཁྱེར་བདེ་གནད་དོན་ཀུན་གསལ། །༼ཆུ༽ -
རེ་འགྲོ་བ་བྱེད། དེ་ལྟར་ཐུན་བཞིར་གཅོད་ལུགས་མ་གོ་བར། དེ་རིང་ད་ནང་ཞལ་ལུང་གི་མགོ་ནས་
ཚིག་ཡིད་འདོན་ལྟ་བུ་བྱས་ནས་གང་ཚར་བྱས་མཚམས་བཞག །སྔ་དྲོ་དེའི་འཕྲོ་ནས་བསྐྱངས། དེ་
རིང་གང་མ་ཚར་བའི་འཕྲོ་ནས་སང་ཡིད་འདོན་ལྟ་བུ་བྱས་ནས་ཚར་གྲངས་གསོག་པ་ནི། ལམ་རིམ་
གྱི་ཁྲིད་སྐྱོང་ཚུལ་གྱི་རྟགས་གསལ་གང་ཡང་མ་རིག་པ་འདྲའོ། །འོན་ཀྱང་དེ་ལ་ཕན་ཡོན་མེད་ཟེར་བ་
ནི་མིན་ནོ། །དེ་ལྟར་ཐུན་རེ་རེ་བཞིན་ནས་སྦྱོར་དངོས་རྗེས་གསུམ་གསུམ་དུ་བྱེད་པ་ནི་བློ་མ་གོམས་
རིང་ལ་དཀའ་བ་འདྲ་ཞིག་འོང་ནའང་། ཉན་ན་ཚིག་མི་ཟིན། བསམས་ན་དོན་མི་གོ། །བསྒོམས་ན་
རྒྱུད་ལ་མི་སྐྱེ་བའི་བློའི་མཐུ་ཤིན་ཏུ་ཆུང་བའི་དུས་སུ་ཞིང་གི་མཐུ་ལ་བརྟེན་པ་མན་ངག་ཡིན་ནོ། །ཞེས་
གསུངས་པའི་ཕྱིར། དམིགས་རྣམ་གང་ཟིན་ཟིན་དང་། སྣང་བ་ལ་གང་དྲན་དྲན་བྱས་ན། ལམ་རིམ་
ཆེན་མོ་ལས། དེ་ཡང་གང་ཟིན་ཟིན་ནས་དམིགས་པ་བསྐྱངས་ན་རང་ཇི་ལྟར་འདོད་པ་ལྟར་གྱི་དགེ་
བའི་དམིགས་པ་གྲངས་འདི་ཙམ་དང་གོ་རིམ་འདི་བཞིན་གཏོང་སྙམ་ནས་བཏང་ཡང་འགྲོར་མི་ཉན་
པས་ཇི་ལྟར་འདོད་པ་བཞིན་དུ་དགེ་བའི་དམིགས་པ་ལ་བཀོལ་དུ་རུང་བའི་གེགས་ཆེན་པོར་འགྱུར་
ཞིང་༑ དང་པོ་ནས་ལང་དུ་སོང་བས་ཚེ་ཧྲིལ་པོའི་དགེ་སྦྱོར་སྐྱོན་ཅན་དུ་འགྲོ་ལ་ཞེས་གསུངས་པའི་ཉེས་
པ་འབྱུང་བས། དེ་ལྟར་མི་བྱ་བར། ལུང་དེའི་འཕྲོ་ནས། དེས་ན་ཐོག་མར་བསྐྱང་བར་བྱ་བའི་
དམིགས་པ་རྣམས་ཀྱི་གྲངས་དང་གོ་རིམ་ངེས་ངེས་བྱ། དེ་ནས་ཇི་ལྟར་ངེས་པར་བྱས་པ་དེ་ལས་གཞན་
དུ་མི་བཏང་བར་བྱའོ་སྙམ་པའི་འཕེན་པ་དྲག་པོ་འགའ་ཞིག་བཏང་ལ། ཇི་ལྟར་ངེས་པར་བྱས་པ་དེ་
ལས་ལྷག་ཆད་མེད་པར་དྲན་ཤེས་བཞིན་དང་ལྡན་པར་བསྐྱང་བར་བྱའོ། །ཞེས་གསུངས་པ་ལྟར་
བསྐྱང་བར་བྱའོ། །མདོར་ན་མགོ་བཤེས་གཉེན་བསྟེན་ཚུལ་ནས་ལྷག་མཐོང་གི་བར་ལ་ཐུན་གྱི་ངོ་བོ་
ལ་ཇི་ལྟར་བྱ་བ་ཐུན་མཚམས་སུ་ཇི་ལྟར་བྱ་བ། ཐུན་གྱི་ངོ་བོ་ལ་སྦྱོར་དངོས་མཇུག་གསུམ་བྱེད་ཚུལ་
དང་བཅས་པ་ལམ་རིམ་ཆེན་མོའི་སྐྱོང་ཚུལ་མདོར་བསྡུས་ཏེ་བསྟན་པ་ཞེས་པའི་ས་བཅད་ལ་ཞིབ་ཏུ་
གཟིགས་དང་དེ་ལས་ངེས་པར་འགྱུར་རོ། །དེ་ལྟར་རང་གི་འདོད་པ་གཙོ་བོར་མ་བྱས་པར་བླ་མའི་
གསུང་ལ་ཆ་བཞག་བྱས་ན་ཆོས་ནས་ཇི་སྐད་གསུངས་པའི་ཕན་ཡོན་རྣམས་ཐོབ་པར་འགྱུར་ཏེ། མདོ་
སྡོང་པོ་བཀོད་པ་ལས། དགེ་བའི་བཤེས་གཉེན་གྱི་ཚིག་དང་མི་འགལ་བར་གནས་པའི་བྱང་ཆུབ་
སེམས་དཔའ་ལ་ཐམས་ཅད་མཁྱེན་པ་ཉེ་བར་འགྱུར་རོ། །ཞེས་སོགས་རྒྱས་པར་གསུངས་སོ། །
མངྒལཾ།། །།
- 537 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །སྙིང་པོ་དོན་གསུམ་ཉུང་ངུ་གསལ་བ་བཞུགས་སོ། །
༈ ན་མོ་ཨཱརྱ་ལོ་ཀེ་ཤྭ་རཱ་ཡ། དེ་ལ་འདིར་གྲུབ་ཆེན་མི་ཏྲ་ཛོ་ཀིས་མདོ་སྔགས་ཐམས་ཅད་ཀྱི་སྙིང་པོ་
གཅིག་ཏུ་བསྡུས་ནས་ཚེ་འདི་དང་། འཆི་ཁ་བར་དོའི་ཉམས་ལེན་གསུམ་དུ་དྲིལ་བ་སྙིང་པོ་དོན་གསུམ་
གྱི་དོན་ཉམས་སུ་ལེན་ཚུལ་ཤིན་ཏུ་བསྡུས་པ་ནི་འདི་ལྟར། གནས་ཁང་ཕྱག་ (དར་བདར་》བྱས་ལ་རྟེན་
བཀྲམ་མཆོད་པ་གང་འབྱོར་བཤམས། སྟན་བདེ་བ་ལ་འཁོད་ནས། ག་རེ་ཐོག་མ་མེད་པ་ནས་འཁོར་
བ་འདིར་ལུས་བཟང་ངན་སྣ་ཚོགས་པ་ཞིག་བླངས་ནས་བདེ་སྡུག་སྣ་ཚོགས་མྱོང་འདུག་ཀྱང་ཆོས་རྣམ་
དག་བྱེད་མ་ཤེས་པས་ད་ལྟའི་བར་དུ་འཁོར་བར་འཁྱམས་འདུག །ད་རེས་ནང་གི་རྟེན་དལ་འབྱོར་
ཐོབ༑ ཕྱི་ཡི་རྐྱེན་ཐེག་པ་མཆོག་གི་བླ་མ་དང་མཇལ། ཆོས་བྱེད་ཤེས་ཤིང་བྱེད་པ་ལ་རང་དབང་ཡོད་
པའི་སྐབས་འདིར་ཚེ་འདིའི་དོན་ཙམ་ལ་མི་ཚེ་སོང་ན་དུད་འགྲོ་དང་འདྲ། ནམ་འཆི་ངེས་པ་མེད་ཅིང་
གར་སྐྱེ་ལས་ཀྱི་གཞན་དབང་ཅན་ཡིན་ལ། དེ་ཡང་ཚེ་འདི་དང་ཚེ་སྔ་མ་ནས་བསགས་པའི་མི་དགེ་བ་
སྟོབས་ཆེ་ལ་གྲངས་མང་བ་རང་རྒྱུད་ལ་ཡོད་པ་རྣམས་ལ་འཇིགས་ནས། སྟོབས་བཞིའི་བཤགས་
བསྡོམ་ལ་འབད་ནས་བདེ་འགྲོ་རེ་ཙམ་ཐོབ་ཀྱང་ཡང་ངན་སོང་དུ་ལྟུང་བས་ཡིད་བརྟན་མི་འདུག་ཅིང་།
རང་ཉིད་འཁོར་བ་ལས་ཐར་ཙམ་ཐོབ་ཀྱང་། མ་རིགས་དྲུག་གི་སེམས་ཅན་རྣམས་ལ་ལ་དམྱལ་བ་ཡི་
དྭགས་དུད་འགྲོར་སྐྱེས་ནས་སྡུག་བསྔལ་བཟོད་བླགས་མེད་པ་མྱོང་། ལ་ལ་ལྷ་མིའི་བདེ་བ་རེ་མྱོང་
ཡང་དུག་གསུམ་གྱི་གཞན་དབང་དུ་སོང་བས་འཁོར་བ་ལས་གྲོལ་བའི་སྐབས་མི་འོང་བ་འདུག །དེ་
ལྟར་ན་རང་གཞན་ཐམས་ཅད་སྡུག་བསྔལ་ཐམས་ཅད་ལས་གཏན་དུ་ཐར་བ་དང་། རང་གཞན་གྱི་
དོན་མཐར་ཕྱིན་པ་ཞིག་བྱེད་པ་ལ། ཐེག་པ་ཆེན་པོའི་སྐྱབས་དཀོན་མཆོག་གསུམ་ལ་སྐྱབས་སུ་འགྲོ་
ཞིང་སེམས་བསྐྱེད་ནས། ཡི་དམ་ཐུགས་རྗེ་ཆེན་པོའི་བསྒོམ་བཟླས་ལ་འབད་པར་བྱའོ་སྙམ་དུ་
བསམས་ལ། མདུན་གྱི་ནམ་མཁའ་འམ་རང་གི་སྤྱི་བོ་གང་བདེ་བ་ཞིག་ཏུ་ཤེལ་དཀར་པོའི་མཆོད་རྟེན་
བཀྲ་ཤིས་སྒོ་མང་། ཕྱོགས་རེ་རེ་ན་སྒོ་ཉིས་བརྒྱ་ལྔ་བཅུ་རེ་ཡོད་པའི་བུམ་པའི་དབུས་སུ་རྩ་བའི་བླ་མ་
- 538 -



L-
ཚཙ，' ..
A
༄༅། །སྙིང་པོ་དོན་གསུམ་ཉུང་ངུ་གསལ་བ། །རྗེ༽
འཕགས་པ་སྤྱན་རས་གཟིགས་ཕྱག་བཞི་པ་སྐྱབས་གསུམ་ཀུན་འདུས་ཀྱི་ངོ་བོ། ཤར་ཕྱོགས་ཀྱི་སྒོ་
རྣམས་ལ་བསྐལ་བཟང་གི་སངས་རྒྱས་ཉིས་བརྒྱ་དང་ལྔ་བཅུ་རྣམ་སྣང་གི་རྣམ་པ་ཅན། ལྷོར་རིན་
འབྱུང་། ནུབ་ཏུ་འོད་དཔག་མེད། བྱང་དུ་དོན་ཡོད་གྲུབ་པ་དེ་ཐམས་ཅད་ཀྱང་སྤྲུལ་སྐུ་རབ་བྱུང་གི་ཆ་
ལུགས་ཅན། རང་རང་གི་ཕྱག་རྒྱ་ཅན། ཐམས་ཅད་ཀྱང་ཞལ་རང་ངོས་ལ་གཟིགས་ཤིང་མཁྱེན་བརྩེ་
ནུས་པའི་བདག་ཉིད་ཅན་དུ་མོས། རང་གི་མཐའ་སྐོར་དུ་སེམས་ཅན་ཐམས་ཅད་ཡོད་པར་མོས་ནས།
བདག་སོགས་སེམས་ཅན་ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་ཆེན་པོ་མ་ཐོབ་བར་དུ་
བླ་མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །དགེ་
འདུན་ལ་སྐྱབས་སུ་མཆིའོ། །སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་
དུ་×། །སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག །ཅེས་སོགས་རྣམས་
ལན་གསུམ་རེ་དང་། སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་རིན་པོ་
ཆེ་མྱུར་དུ་ཐོབ་པར་བྱ། དེའི་ཆེད་དུ་འཕགས་པ་སྤྱན་རས་གཟིགས་ཀྱི་བསྒོམ་བཟླས་ཉམས་སུ་བླང་
བར་བགྱིའོ། །དེ་ནས། སྐྱབས་ཡུལ་དེ་རྣམས་ཀྱི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ། ཧཱུྃ་ལས་
འོད་ཟེར་འཕྲོས་པས་སྐྱབས་གནས་མ་ལུས་པ་སྤྱན་དྲངས། དེ་རྣམས་ལ་ཐིམ་པས་སྐྱབས་གནས་ཀུན་
འདུས་སུ་མོས་ནས། ཉམ་ཐག་འགྲོ་བའི་གཉེན་གཅིག་སྤྱན་རས་གཟིགས། །སྤངས་རྟོགས་མཐར་
ཕྱིན་བསྐལ་བཟང་སངས་རྒྱས་སྟོང་། །དུས་གསུམ་ཕྱོགས་བཅུའི་སྐྱབས་གནས་མ་ལུས་ལ། །བདག་
ཅག་སྒོ་གསུམ་གུས་པས་ཕྱག་འཚལ་ལོ། །མཆོད་ཚོགས་ཀུན་དང་བདག་ཉིད་བྲན་དུ་འབུལ། །ཉེས་
ཚོགས་ཀུན་བཤགས་དགེ་ལ་རྗེས་ཡི་རང་། །ཆོས་འཁོར་བསྐོར་ཞིང་བསྐལ་བརྒྱར་བརྟན་པར་
བཞུགས། །ཚོགས་གཉིས་དགེ་བ་བྱང་ཆུབ་ཆེན་པོར་བསྔོ། །ས་གཞི་སྤོས་ཀྱིས་བྱུགས་ཤིང་མེ་ཏོག་
བཀྲམ། །ཞེས་སོགས་མཎྜལ་ཕུལ། དེ་ནས་བདག་དང་མ་སེམས་ཅན་ཐམས་ཅད་ད་ལྟ་ཉིད་དུ་སྲིད་
པ་དང་ཞི་བའི་རྒུད་པ་ལས་བསྐྱབ་ཏུ་གསོལ་སྙམ་དུ་བསམས་ལ། བླ་མ་ཡི་དམ་ཐུགས་རྗེ་ཆེན་པོ་
བསྐལ་བཟང་གི་སངས་རྒྱས་སྟོང་དང་བཅས་པ་ཁྱེད་རྣམས་ཀྱིས། བདག་གི་ཕ་མ་རིགས་དྲུག་གི་
སེམས་ཅན་འཁོར་བ་སྡུག་བསྔལ་གྱི་རྒྱ་མཚོ་ཆེན་པོར་བྱིང་བ། སྐྱབས་མེད་པ། མགོན་མེད་པ།
དཔུང་གཉེན་མེད་པ་འདི་རྣམས་འཁོར་བ་སྡུག་བསྔལ་གྱི་རྒྱ་མཚོ་ཆེན་པོ་ལས་བསྒྲལ་དུ་གསོལ། ད་
ལྟ་ཉིད་དུ་བསྒྲལ་དུ་གསོལ། འདུག་ས་འདི་ཉིད་དུ་བསྒྲལ་དུ་གསོལ། ཞེས་ལན་གསུམ་གསོལ་བ་
- 539 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གདབ་ཅིང་། རང་ཐ་མལ་པར་གསལ་བའི་སྙིང་པདྨ་དམར་པོ་ཁ་གྱེན་དུ་བྱེ་བ་འདབ་མ་སྟོང་དང་ལྡན་
པའི་ལྟེ་བར་རང་སེམས་སྤྱན་རས་གཟིགས་མཚོན་གང་བ་དང་། འདབ་མ་སྟོང་ལ་ཨ་དཀར་པོ་དྲི་མ་
མེད་པ་སྟོང་གིས་མཚན་པ་གསལ་བཏབ་ལ། བུམ་པའི་ནང་གི་སྤྱན་རས་གཟིགས་ལས་བདུད་རྩིའི་
རྒྱུན་བབས་པ་རང་སེམས་སྤྱན་རས་གཟིགས་ཀྱི་སྤྱི་བོ་ནས་ཞུགས། སངས་རྒྱས་སྟོང་ལས་བདུད་རྩིའི་
རྒྱུན་བྱུང་བ་ཨ་སྟོང་ལ་ཐིམ། དེ་རྣམས་ལས་བདུད་རྩིའི་རྒྱུན་བབས་པས་རང་གི་ལུས་གང་། སྡིག་
སྒྲིབ་དང་ནད་གདོན་ཐམས་ཅད་སྦྱངས་ནས་རང་ལུས་སྤྱན་རས་གཟིགས་སུ་གྱུར། དེའི་སྐུ་ལས་འོད་
ཟེར་དང་བདུད་རྩིའི་རྒྱུན་བབས་པས་མ་དག་པའི་ཞིང་ཐམས་ཅད་དག་པའི་ཞིང་དང་སེམས་ཅན་
ཐམས་ཅད་སྤྱན་རས་གཟིགས་སུ་གྱུར། རང་གཞན་ཐམས་ཅད་ཀྱི་སྙིང་གར་ཟླ་གདན་ལ་ཧྲིཡིག་གི་
མཐར་ཨོཾ་མ་ཎི་པདྨེ་ཧཱུྃ་གིས་བསྐོར་བ་ལ་དམིགས་ནས་འཁྱེར་སོ་གསུམ་དང་ལྡན་པས་ཡིག་དྲུག་གང་
མང་བཟླས་པའི་མཐར། རང་གི་ཐུགས་ཀ་ནས་འོད་ཟེར་འཕྲོས་བདག་གཞན་ཐམས་ཅད་ལ་ཕོག་
པས༑ བུམ་ནང་གི་སྤྱན་རས་གཟིགས་རང་ཉིད་སྤྱན་རས་གཟིགས་སུ་གསལ་བ་ལ་ཐིམ། སངས་རྒྱས་
སྟོང་ཨ་སྟོང་ལ་ཐིམ། མཆོད་རྟེན་ནམ་མཁའ་ལ་འཇའ་ལྟར་ཡལ། སྣོད་ཐམས་ཅད་སེམས་ཅན་སྤྱན་
རས་གཟིགས་སུ་གསལ་བ་ལ་ཐིམ། དེ་རྣམས་རང་དང་། རང་སྙིང་གའི་པད་འདབ་སྟོང་དང་། དེ་ཨ་
སྟོང་དང་། དེ་རྣམས་རང་སེམས་སྤྱན་རས་གཟིགས་དང་། དེ་ཐུགས་ཀའི་ཡིག་དྲུག་དང་། དེ་ཧིདང་།
དེ་ཡང་རིམ་གྱིས་འོད་དུ་ཞུ་ནས་རང་བཞིན་མེད་པའི་སྟོང་པ་ཉིད་དུ་གྱུར་པར་བསམས་ལ། ཆོས་
ཐམས་ཅད་རང་བཞིན་གྱིས་སྟོང་པ་ཉིད་ངེས་པར་བྱས་ལ་མཉམ་པར་བཞག་གོ། །མཉམ་གཞག་དེ་
ལས་ལངས་པ་ན་རང་ཉིད་སྤྱན་རས་གཟིགས་ཀྱི་སྐུར་བཞེངས་ནས་ཟས་གོས་གནས་མལ་རྣམས་ལ་
ཐ་མལ་གྱི་སྣང་ཞེན་བཀག་ནས་ལོངས་སྤྱོད་དོ། །དེ་ལྟར་ཚེ་འདིའི་ཉམས་ལེན་ལ་བརྩོན་པའི་རྣལ་
འབྱོར་པ་དེ་འཆི་བ་ལ་ཉེ་བའི་ཚེ། ཚེ་འདིའི་གནས་དང་། ནོར་ལོངས་སྤྱོད། གཉེན་ཉེ་བ། རང་གི་
ལུས་གང་དང་འགྲོགས་སུ་མེད་པར་རྣམ་པར་ཤེས་པ་མར་གྱི་དཀྱིལ་ནས་སྤུ་བཏོན་པ་ལྟར་ཕ་རོལ་ཏུ་
འགྲོ་དགོས་པར་ཐག་ཆོད་པའི་ཚེ། གནས་ཁང་ནི་འབྲོག་སྟོང་ལྟར་ཤུལ་དུ་ལུས། ཉེ་དུ་རྣམས་ནི་ཚོང་
འདུས་འགྲོན་པོ་ལྟར་སོ་སོར་གྱེས། ནོར་ལོངས་སྤྱོད་རྣམས་ནི་སྦྲང་རྩི་ལྟར་གཞན་གྱིས་འཁྱེར། ལུས་
འདི་ནི་གཅེས་ཤིང་ཕངས་ཀྱང་བྱ་ཁྱིས་ཟ། འདི་དག་གི་དོན་དུ་སྡིག་པ་བསགས་པ་རྣམས་རང་གཅིག་
པུས་མྱོང་དགོས་པ་རང་གིས་རང་བསླུས་པ་འདི་འདྲ་བས་དལ་འབྱོར་སྟོང་ལོག་ལ་བཏང་ནས་ངན་
- 540 -



༄༅། །སྙིང་པོ་དོན་གསུམ་ཉུང་ངུ་གསལ་བ། །རྗེ）
སོང་མུ་མཐའ་མེད་པར་འཁྱམ་དགོས་པ་འཕུང་ཚབས་ཆེན་པོ་འདི་ལྟ་བུའི་དུས་ཤིག་ལ་སླེབས་འདུག།
ད་ཇི་ལྟར་བྱ་སྙམ་ན། ལོངས་སྤྱོད་རྣམས་བསོད་ནམས་གང་ཆེ་སར་གཏོང་། སྐྱེ་ཤི་འཕོས་པའི་ཚེ་དགྲ་
གཉེན་དང་གནས་ལ་ཡིད་བརྟན་གང་ཡང་མེད། ལུས་འདི་མཆོད་སྦྱིན་རྒྱ་ཆེན་པོས་དོན་མེད་དུ་མི་
གཏོང་སྙམ་དུ་བསམས་ལ། རང་གི་མདུན་གྱི་ནམ་མཁར་སེང་ཁྲིའི་སྟེང་དུ་ཡི་དམ་ཐུགས་རྗེ་ཆེན་པོ། །
དེའི་སྟེང་གི་ཆ་ལ་བླ་མ་རྣམས་དང༌། དེའི་འོག་ཏུ་རིམ་པ་ལྟར་ཡི་དམ། སངས་རྒྱས་བྱང་སེམས་ཉན་
རང་མཁའ་འགྲོ་ཆོས་སྐྱོང་དང་། ཁྲིའི་གཡས་གཡོན་དང་འོག་ཏུ་གདོན་བགེགས་ལན་ཆགས་རིགས་
དྲུག་ཐམས་ཅད་ཡོད་པར་མོས། རང་ལུས་དྲང་པོར་བསྲངས་པའི་སྙིང་གར་རང་སེམས་སྤྱན་རས་
གཟིགས་མཚོན་གང་པ་གཅིག་ཏུ་མོས་པ་སྤྱི་གཙུག་ནས་རྒྱངས་ཀྱིས་ཐོན་ནས། སྤྱན་རས་གཟིགས་ཀྱི་
མདུན་དུ་འདུག་པ་དེས་བླ་མ་ཡི་དམ་ཐུགས་རྗེ་ཆེན་པོ་བདག་གི་ལུས་འདི་ལ་བརྟེན་ནས་ཚོགས་རླབས་
པོ་ཆེ་རྫོགས་པར་མཛད་དུ་གསོལ། ཞེས་གསོལ་བ་བཏབ་པས་བླ་མའི་ཐུགས་ཀ་ནས་མཁའ་འགྲོ་མ་
ལྗང་གུ་གྲི་གུག་ཐོགས་པ་ཞིག་རྒྱངས་ཏེ་ཐོན་པ་དེས། རང་གི་ཕུང་པོ་དེའི་མགོ་བོ་གཅིག་བཅད་པའི་
ཤུལ་དུ་གཅིག་སྐྱེས་པའི་མགོ་གསུམ་མི་མགོའི་སྒྱེད་བུ་གསུམ་དུ་གྱུར། སླར་ཡང་མགོ་གཅིག་སྐྱེས་པ་
དེའི་ཀ་པཱ་ལ་བྲེགས་ནས་སྐྱེད་བུའི་ཁར་བཙུགས། ཕུང་པོ་དེའི་ཤ་རུས་པགས་པ་ཐམས་ཅད་གྲི་གུག་
གིས་ལོ་མ་བཞིན་གཏུབས་ཏེ་ཐོད་པའི་ནང་དུ་སྤུངས། སླར་ཡང་རང་སེམས་སྤྱན་རས་གཟིགས་ཀྱིས་
བླ་མ་སྤྱན་རས་གཟིགས་ལ་སྔར་ལྟར་གསོལ་བ་བཏབ་པས། བླ་མས་ཨོཾ་ཨཱཿཧཱུྃ་ལན་གསུམ་བརྗོད་
པས་ཤ་རུས་རྣམས་ཞུ་ནས་ཟག་མེད་ཀྱི་བདུད་རྩི་ཁ་དོག་དཀར་སེར་གྱི་རྒྱ་མཚོ་ཆེན་པོར་གྱུར། དེ་
ནས་མཁའ་འགྲོ་མ་དེ་ལས་མཁའ་འགྲོ་མ་ཐོད་པ་ཐོགས་པ་གྲངས་མེད་པ་སྤྲོས་ཏེ་མགྲོན་རྣམས་ལ་
ཕུལ་བས། དེ་རྣམས་ཀྱི་ལྗགས་འོད་ཟེར་གྱི་སྦུ་གུའི་རྣམ་པ་ཅན་གྱིས་དྲངས་ཏེ་གསོལ་བས་ཡར་མགྲོན་
རྣམས་ཟག་མེད་ཀྱི་བདེ་བས་ཚིམ་ཞིང་། མར་མགྲོན་རྣམས་སྤྱན་རས་གཟིགས་སུ་གྱུར། མཁའ་འགྲོ་
མ་བླ་མའི་ཐུགས་ཀར་བསྡུས་ཏེ། ཐམས་ཅད་ཀྱིས་ཡིག་དྲུག་བཟླས་མཐར་མི་དམིགས་པས་རྒྱས་
གདབ་བོ། །དེ་ནས་སྡིག་ལྟུང་བཤགས་པ་དང་། དགེ་བ་ཅི་བྱས་པ་ལ་རྗེས་སུ་ཡི་རང་བསྒོམ་ཞིང་།
འདི་ནས་ཤི་མ་ཐག་ཏུ་དགའ་ལྡན་ཡིད་དགའ་ཆོས་འཛིན་དུ་པདྨའི་སྦུབས་སུ་སྐྱེས་ནས་རྗེ་བཙུན་
བྱམས་པ་མགོན་པོ་དང་། ཇོ་བོ་རྗེ། འབྲོམ། རྗེ་འཇམ་དཔལ་སྙིང་པོ་རྣམས་ཀྱི་ཞལ་མཇལ་གསུང་གི་
བདུད་རྩི་མྱང་སྟེ། རྫུ་འཕྲུལ་ཐོགས་པ་མེད་པས་བསྟན་པ་དང་འགྲོ་བའི་དོན་རླབས་པོ་ཆེ་སྒྲུབ་ནུས་པ་
- 541-



ཀྱི༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཞིག་བྱུང་ན་ཅི་མ་རུང་སྙམ་པའི་འདུན་པ་དྲག་པོ་དང་བཅས་ཏེ། རང་གི་ལུས་དྲང་པོར་བསྲངས་པའི་
དབུས་སུ་རྩ་དབུ་མ་སྦ་ལྕག་འབྲིང་པོ་ཙམ་སྟོད་སྦོམ་ཞིང་སྨད་ཕྲ་བ་ལྟེ་བའི་འོག་ཙམ་གྱི་ཐད་དུ་ཡོད་
པའི༑ སྙིང་གའི་ཐད་དུ་སྙུག་ཚིགས་ལྟ་བུའི་སྟེང་དུ་རང་སེམས་སྤྱན་རས་གཟིགས་ཕྱག་བཞི་པ་མཚོན་
གང་བ་ཙམ་ཞིག་གསལ་གདབ། དེས་དབུ་མའི་ནང་ནས་ཡར་བལྟས་པས་དགའ་ལྡན་ཡིད་དགའ་
ཆོས་འཛིན་ན་རྗེ་བཙུན་བྱམས་པ་ས་བཅུའི་བྱང་ཆུབ་སེམས་དཔའ་རྣམས་ཀྱིས་བསྐོར་བ་བཟང་པོའི་
བཞུགས་སྟངས་མཛད་པའི་ཐུགས་ཀ་གསེར་གྱི་མཎྜལ་ཕྱིས་པ་ལྟ་བུ་མངོན་སུམ་དུ་མཐོང་སྟེ་ང་ད་ལྟ་
རང་རྗེ་བཙུན་གྱི་ཐུགས་ཀར་འཕོ་སྙམ་དུ་བསམས་ལ། རྒྱལ་བ་མ་ལུས་པའི་རྒྱལ་ཚབ། །ཡོན་ཏན་རྒྱ་
མཚོ་ཡི་གཏེར་མཛོད། །འགྲོ་བ་མ་ལུས་པའི་མགོན་སྐྱབས། །བྱམས་མགོན་ཐུགས་རྗེ་ཅན་གསན་
དང་༑ ༑སྔོན་བསགས་རྣམ་དཀར་གྱིས་འཕངས་པའི། །དལ་འབྱོར་དོན་མེད་དུ་བཏང་ནས། །བཟོད་
མེད་ངན་སོང་ལ་ཕྱོགས་པ། །ད་ལྟ་དགའ་ལྡན་དེར་དྲོངས་མཛོད། །འདི་སྣང་རྟག་འཛིན་གྱིས་བསླུས་
ནས༑ ༑དགྲ་འདུལ་གཉེན་སྐྱོང་གི་ཆེད་དུ། །མི་དགེ་སྡིག་ལྟུང་གི་རྐྱལ་གོག །ཐར་མེད་ངན་སོང་ལས་
སྐྱོབས་མཛོད། །བདག་འཛིན་སྲེད་པ་ཡིས་དྲངས་ནས། །མཐའ་མེད་སྲིད་པ་འདིར་འཁྱམས་ནས། །
སྐྱེ་རྒ་ན་འཆི་ཡིས་མནར་བ། །གཏན་དུ་ཐར་པ་དེར་དྲོངས་མཛོད། །ཉམ་ཐག་ཉོན་མོངས་ཀྱི་ཕ་མ། །
དྲིན་ཅན་ཁྲེལ་མེད་དུ་དོར་ནས། །རང་མགོ་ཅི་ཐོན་ལ་རེམ་པ། །བརྩེ་བས་གནས་མཆོག་དེར་དྲོངས་
མཛོད། །དཀར་ནག་ལས་འབྲས་ཀྱི་རྟེན་འབྲེལ། །སྣང་སྟོང་ཟུང་འབྲེལ་ལ་རྨོངས་པས། །བདེ་འདོད་
སྡིག་ལས་ལ་དཔའ་བ། །མཁྱེན་པས་གནས་མཆོག་དེར་དྲོངས་མཛོད། །འབྱུང་བཞི་རིམ་བཞིན་དུ་
ཐིམ་ནས། །གནད་གཅོད་དྲག་པོ་ཡིས་གཟིར་བཞིན། །གཤིན་རྗེས་ངན་སོང་དུ་འཁྲིད་པ། །མྱུར་བར་
དགའ་ལྡན་དེར་དྲོངས་མཛོད། །གནད་འགག་དམ་ས་འདིར་སླེབས་བྱུང་། །ཅི་བྱ་གཏོལ་མེད་ལ་གྱར་
བྱུང་༑ ༑མཁྱེན་བརྩེ་ནུས་ལྡན་གྱི་བྱམས་མགོན། །མགོན་སྐྱབས་དུས་ལ་རང་བབ་བོ། །ཞེས་གསོལ་
བ་བཏབ་པས་རྗེ་བཙུན་གྱི་ཐུགས་ཀ་ནས་འོད་དཀར་པོ་ཕུ་དུང་འདྲ་བ་ཞིག་འཕྲོས་པ་རང་གི་སྤྱི་བོར་
ཟུག སླར་ཡང་རྒྱལ་བ་མ་ཕམ་པ་ཐུགས་རྗེ་ཆེན་པོ་དང་ལྡན་པ་བདག་དགའ་ལྡན་ལྷའི་གནས་སུ་
དྲང་དུ་གསོལ། མྱུར་བ་ཉིད་དུ་དྲང་དུ་གསོལ། འདུག་ས་འདི་ཉིད་དུ་དྲང་དུ་གསོལ། ཞེས་གསོལ་བ་
བཏབ་པས་རྗེ་བཙུན་གྱི་ཐུགས་ཀ་ནས་འོད་དམར་པོ་ལྕགས་ཀྱུ་ལྟ་བུ་ཞིག་འོད་དཀར་པོའི་ནང་ན་བྱུང་
བས་རང་སེམས་སྤྱན་རས་གཟིགས་ཀྱི་རལ་པའི་ཐོར་ཅོག་ལ་བཏབ་པས་ཡར་དྲངས་པ་དང་མཉམ་དུ་
-542 -



» ༄༅། །སྙིང་པོ་དོན་གསུམ་ཉུང་ངུ་གསལ་བ། །༼ཇེ༽
འོག་རླུང་ཡར་འཐེན་ཞིང་། འོད་དཀར་པོ་ལ་ལམ་གྱི་འདུ་ཤེས། རང་ལམ་དེ་ལ་འགྲོ་བའི་འདུ་ཤེས།
རྗེ་བཙུན་གྱི་ཐུགས་ཀར་འཕོ་བའི་འདུ་ཤེས་གསུམ་དང་ལྡན་པས། ངག་ཏུ་ཧིཀ་ཅེས་བརྗོད་པས་རང་
སེམས་སྐར་མདའ་འཕངས་པ་ལྟར་རྗེ་བཙུན་གྱི་ཐུགས་ཀར་འཕོས། རྗེ་བཙུན་གྱི་ཐུགས་དང་རང་
སེམས་དབྱེར་མེད་དུ་འདྲེས་པ་ལ་དར་ཅིག་མཉམ་པར་བཞག །དེ་ནས་རྗེ་བཙུན་གྱི་ཐུགས་ཀ་ནས་
ཐོན་ཏེ་མདུན་དེར་པདྨའི་སྦུབས་སུ་ལྷའི་བུ་རྣམ་དཔྱོད་ཕུན་སུམ་ཚོགས་པ་ཞིག་ཏུ་སྐྱེས་ནས་རྗེ་བཙུན་
གྱི་ཞལ་མཐོང་གསུང་གི་བདུད་རྩི་མྱང་། རྒྱལ་སྲས་མཐུ་ཆེན་རྣམས་དང་སྐལ་བ་མཉམ་པར་སྐྱེས་པར་
གྱུར༑ ད་ལྟ་སྦྱང་དུས་རྣམ་ཤེས་སྤྱི་གཙུག་ནས་མི་འདོན། སྤྱི་བོར་རེག་ཙམ་བྱས་ནས་སྙིང་གར་ཕབ།
དེ་འདྲ་ཐུན་རེ་ལ་ཉེར་གཅིག་པ་ཚན་པ་གསུམ་སོགས་བྱ་ཞིང་ཐུན་མཐར་འོད་དཀར་པོ་མར་ཆད་ནས་
རྩ་དབུ་མའི་ནང་བདུད་རྩིས་གང་བར་བསམ་མོ། །དེ་ལྟར་སྦྱངས་པས་སྤྱི་བོ་སྐྲངས་པ་སོགས་བྱུང་
ནས་མ་བརྗེད་ཙམ་བྱ། ཐུན་མཚམས་རྣམས་སུ་ཡང་སྐྱོ་ཤས་དང་སྙིང་རྗེ་ལྟ་བ་རྣམས་དྲན་ཅི་ཐུབ་དང་།
སྲུང་སྡོམ་དག་པ་དང་། བྱམས་པས་དམ་བཅས་པའི་གཟུངས་དང་བྱམས་སྨོན་ལ་འབད་པ་གལ་ཆེའོ། །
དེ་ལྟར་སྦྱངས་ཀྱང་འཕོ་མ་ཐུབ་པར་བར་དོའི་སྣང་བ་ཤར་བྱུང་ན། དེ་མ་ཐག་བར་དོ་ལ་བར་དོ་ཡིན་
པར་ཤེས་པར་བྱས་ཏེ། སྣོད་རྣམས་དག་ཞིང་དང་། བཅུད་རྣམས་སྤྱན་རས་གཟིགས་དང་དེ་ཐམས་
ཅད་སྣང་སྟོང་སྒྱུ་མ་ལྟ་བུར་མོས་ཏེ། མངལ་དུ་སྐྱེ་བ་ལེན་པའི་ཚེ་ཕ་ལ་སྙིང་རྗེ་དང་མ་ལ་སྟོང་ཉིད་ཀྱི་
ལྟ་བ་དྲན་པར་བྱས་ཏེ་སྟོང་ཉིད་སྙིང་རྗེའི་རྣལ་འབྱོར་གྱིས་བསམ་བཞིན་ཉིང་མཚམས་སྦྱར་ནས་ཚེ་དེ་
ལ་ལམ་ཉམས་སུ་བླངས་ནས་སྤྱན་རས་གཟིགས་ཀྱི་གོ་འཕང་མངོན་དུ་བྱེད་དོ། །
གྲུབ་པའི་དབང་ཕྱུག་མི་ཏྲ་ཛོ་ཀི་ཡིས། །གསུང་རབ་ཀུན་གྱི་སྙིང་པོ་དོན་གསུམ་དུ། །བསྡུས་པའི་
ཉམས་ལེན་ཉུང་ངུ་དོན་གསལ་འདི། །ཕུར་བུ་ལྕོག་ཏུ་ངག་དབང་བྱམས་པས་བྲིས།། །།
- 543 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །རྒྱལ་བ་བྱམས་པའི་ཐུགས་རྗེ་བསྐལ་བའི་
གསོལ་འདེབས་སྨོན་ལམ་
བཞུགས་སོ། །
༈ མ་ལུས་འགྲོ་ལ་གཅིག་ཏུ་བྱམས་པའི་དཔལ། །ཡེ་ཤེས་རང་གཟུགས་དགའ་ལྡན་ལྷ་བརྒྱའི་
མགོན། །ཉེས་ལྟུང་ཉོན་མོངས་དགྲ་བོས་གཡང་ས་ཆེར། །དབང་མེད་འཁྲིད་པ་སྐྱབས་མེད་བདག་ལ་
དགོངས། །སྣོད་བཅུད་ལས་ཉོན་སྒྱུ་མའི་གྲོང་ཁྱེར་དུ། །ཕྱིན་ཅི་ལོག་གི་རྟོག་པས་བསླུས་པའི་མཐུས། །
ཡིད་བརྟན་མི་རུང་ཆོས་ལ་ཡིད་རྟོན་པ། །བདག་ལ་གནས་ཚུལ་རྟོགས་པའི་ཤེས་རབ་སྩོལ། །སྔོན་
དང་ཕྱི་མའི་མཐའ་མེད་སྲིད་པ་འདིར། །བར་མེད་སྡུག་བསྔལ་གསུམ་གྱིས་གཏན་མནར་ཀྱང་། །ད་
དུང་སྐྱོ་མེད་ཐར་ལམ་མི་འཚོལ་བ། །རྨོངས་རྟུལ་སྨྱོན་པ་བདག་ལ་ཐུགས་རྗེས་གཟིགས། །མི་ཁོམ་
མུན་པར་འཁྱམས་ཚེ་ཅི་བྱར་ཡོད། །དལ་བརྒྱད་འབྱོར་བཅུ་ཚང་བའི་རྟེན་བཟང་འདིར། །འདི་ཕྱི་ཀུན་
གྱི་བཙན་ས་མི་འཛིན་པར། །དོན་མེད་བྱ་བས་འདའ་ལ་ཐུགས་རྗེས་གཟིགས། །འདི་སྣང་འདོད་དང་
མི་འདོད་ཆགས་སྡང་གིས། །སྒོ་གསུམ་མི་དགེའི་བྲན་དུ་བཀོལ་བྱས་པས། །འདི་སྣང་འགག་མ་ཐག་
ནས་ངན་སོང་ན། །བཟོད་དཀའི་ཚོར་བ་མྱོང་ལ་ཐུགས་རྗེས་གཟིགས། །འདོད་པའི་བདེ་དང་བསམ་
གཏན་གཟུགས་མེད་ཀྱི། །ཟག་བཅས་བདེ་བ་མར་མེའི་འོད་དག་ལ། །བདེ་བར་གཟུང་བའི་སྲེད་པའི་
ཚ་རེག་གིས། །ཐར་པའི་སྲོག་བྲལ་བདག་ལ་ཐུགས་རྗེས་གཟིགས། །ཉེར་ལེན་ཕུང་པོ་ལྦུ་བ་བརྡོལ་
བ་ལ། །ངའོ་སྙམ་པའི་དགྲ་བོའི་དབང་གྱུར་པས། །ཉམ་ཐག་དྲིན་ཅན་ཕ་མ་རིགས་དྲུག་འགྲོར། །
དྲིན་ལན་ལོག་གཞལ་བདག་ལ་ཐུགས་རྗེས་གཟིགས། །མིག་ནང་ས་རྡུལ་ཆུང་ངུའང་མི་བཟོད་
ལྟར༑ ༑སྡུག་བསྔལ་ཆེ་ཆུང་ཅི་ཡང་མི་བཟོད་པར། །རང་གཞན་མཚུངས་ཀྱང་འགྲོ་ལ་གནོད་པའི་
ལས༑ ༑ཅི་ཡང་ཕོད་པ་བདག་ལ་ཐུགས་རྗེས་གཟིགས། །རང་ཉིད་ཡང་ཡང་དྲིན་གྱིས་བསྐྱངས་གྱུར་
-544 -



(༄༅། །རྒྱལ་བ་བྱམས་པའི་ཐུགས་རྗེ་བསྐུལ་བའི་གསོལ་འདེབས་སྨོན་ལམ། །ཉོ༽
ཅིང་༑ ༑སྐྱབས་མགོན་དམ་པ་རྣམས་ཀྱིས་གཅེས་བཟུང་བ། །གང་ལ་གནོད་འཚེས་བདག་ཉིད་བདེར་
རློམ་པའི། །བླང་དོར་གོ་ལོག་བདག་ལ་ཐུགས་རྗེས་གཟིགས། །དུས་གསུམ་རྒྱལ་དང་རྒྱལ་སྲས་མ་
ལུས་པས། །རང་དོན་མ་ཆགས་གཞན་དོན་ཁོ་ན་མཛད། །དེ་ལས་གོ་ལོག་བླུན་པོ་བདག་སོགས་ལ། །
རྣམ་པ་ཀུན་ཏུ་བརྩེ་བའི་ཐུགས་རྗེས་གཟིགས། །དམ་དུ་བཟུང་ཡང་ངེས་པར་འདོར་དགོས་པའི། །
ལུས་དང་ལོངས་སྤྱོད་ཟག་བཅས་རྣམ་དཀར་རྣམས། །ཆུ་ཤིང་འབྲས་བུ་ལྟ་བུར་སྤྱད་སྤྱད་པས། །ངལ་
བ་དོན་མེད་བདག་ལ་ཐུགས་རྗེས་གཟིགས། །ཐམས་ཅད་གཟིགས་པས་འཇུག་ལྡོག་བཅས་མཚམས་
ཀུན་༑ ༑ཡལ་བར་དོར་ནས་གླང་ཆེན་སྨྱོན་པ་ལྟར། །འདོད་ཡོན་སྤྱོད་ཅིང་གནོད་འཚེ་ལེ་ལོ་
དང་༔ རྣམ་གཡེང་ཁོལ་པོ་བདག་ལ་ཐུགས་རྗེས་གཟིགས། །ཕྱི་ནང་ཆོས་ཀུན་མིང་བརྡའ་ཚོན་རིས་
ཀྱིས༑ ༑དམིགས་མེད་དབྱིངས་སུ་བྲིས་པ་དབང་པོའི་གཞུར། །བདེན་ཞེན་ཐེར་ཟུག་འཛིན་པའི་ཚུར་
མཐོང་བདག །བདག་འཛིན་འཆིང་བ་འདི་ལས་མྱུར་དུ་སྒྲོལ། །སངས་རྒྱས་ལས་ཀྱང་དཀོན་པ་རྡོ་
རྗེའི་ཐེག །སྐལ་ལྡན་ཚེ་གཅིག་འཚང་རྒྱ་ཟབ་མོའི་ལམ། །སྣོད་མིན་བདག་འདྲས་གཏན་སྡུག་རྒྱུ་རུ་
བསྒྱུར། །དམྱལ་བའི་བུད་ཤིང་བདག་ལ་ཐུགས་རྗེས་གཟིགས། །མགོན་ཁྱོད་རྒྱལ་པོ་གསེར་མདོག་
ཅན་གྱུར་ཚེ། །བདེ་གཤེགས་གསེར་བཟང་དྲུང་དུ་སེམས་བསྐྱེད་ཅིང་། །འཁོར་ལོས་སྒྱུར་བ་རྣམ་སྣང་
གྱུར་པ་ན། །བདེ་གཤེགས་མཐུ་ཆེན་དྲུང་དུ་སེམས་བསྐྱེད་ལྟར། །མ་ཕམ་རྒྱལ་བའི་དབང་པོ་ཁྱོད་
དྲུང་དུ། །བདག་ཀྱང་དེང་ནས་བྱང་ཆུབ་སེམས་བསྐྱེད་བགྱི། །ཁྱེད་སྐུ་བཞེངས་སོགས་ཚོགས་གཉིས་
རྒྱ་མཚོའི་མཐུས། །བདུད་བཞིའི་གཡུལ་ལས་རྒྱལ་བ་ཐོབ་པར་ཤོག །ཁྱོད་སྔོན་བློ་གྲོས་བརྟན་པར་
གྱུར་པའི་ཚེ། །བྱམས་པའི་ཏིང་ངེ་འཛིན་གྱིས་འགྲོ་བ་རྣམས། །བྱམས་པ་ཆེ་དང་ཐེག་པ་གསུམ་
བཀོད་ལྟར། །ནམ་ཡང་བྱམས་པའི་བསམ་སྦྱོར་བརྗེད་མེད་ཤོག །ལམ་དང་འཇུག་པ་བདེ་བའི་རྒྱལ་
སྲས་སྤྱོད། །ཕར་ཕྱིན་དྲུག་དང་མངོན་ཤེས་ཕྱིན་དྲུག་རྣམས། །ཁྱོད་ཀྱི་རྗེས་སུ་ཞུམ་པ་མེད་སྤྱད་
ནས༑ ༑ས་བཅུའི་སྤོ་ལ་མྱུར་དུ་རེག་གྱུར་ཅིག །ཁྱད་པར་འདི་སྣང་འགགས་ཚེ་མགོན་པོ་ཁྱོད། །མཚན་
དཔེའི་གཟི་འབར་འོད་ཀྱི་དྲ་བ་ཅན། །ཡིད་ལ་དྲན་ཞིང་དད་འདུན་དྲག་པོ་ཡིས། །ཡིད་དགའ་ཆོས་
འཛིན་གནས་དེར་སྐྱེ་བར་ཤོག །ནམ་མཁའ་དྲི་མེད་འཇམ་དཔལ་སྙིང་པོ་སོགས། །རྒྱལ་སྲས་དཔའ་
བོ་རྣམས་དང་ལྷན་ཅིག་ཏུ། །ཁྱོད་གསུང་ཟབ་དང་རྒྱ་ཆེ་ཀུན་འཛིན་ཅིང་། །རྒྱལ་བ་ཀུན་གྱི་རྒྱལ་ཚབ་
ཐོབ་པར་ཤོག །མ་འོངས་ཚེ་ལོ་བཅུ་པར་མགོན་པོ་ཁྱོད། །ངུར་སྨྲིག་གོས་འཆང་གཞན་ལས་ཕུལ་བྱུང་
- 545 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༢༽
ཚེ༑ ༑བཟོད་པའི་བསྔགས་བརྗོད་འཐབ་རྩོད་ཉེས་དམིགས་གསུངས། །དེ་ཚེ་བདག་ཀྱང་ཁྱོད་བཞིན་
འདོམས་པར་ཤོག །དེ་ནས་ཡར་འཕེལ་ཚེ་ལོ་བརྒྱད་ཁྲིའི་དུས། །མངོན་པར་འཚང་རྒྱ་ཆོས་འཁོར་
བསྐོར་བྱས་པས། །འདུས་པ་བགྲང་ཡས་ལན་གསུམ་འབྱུང་བའི་དབུས། །ལེགས་གསུངས་ཆོས་ཀྱི་
མཛོད་ཀུན་འཛིན་པར་ཤོག །མྱ་ངན་འདས་འོག་དམ་ཆོས་བརྒྱད་ཁྲིའི་བར། །གནས་ཚེ་ཁྱོད་ཀྱི་ཐུགས་
བཅུད་བཤད་སྒྲུབ་བསྟན། །འཛིན་སྐྱོང་སྤེལ་ལ་འགྲན་ཟླ་མེད་པ་དང་། །འཇིག་རྟེན་ཀུན་ཏུ་ཀུན་གྱི་
མགོན་བྱེད་ཤོག །ཆོས་ཀུན་གདོད་ནས་རང་བཞིན་རྣམ་དག་ཀྱང་། །རྟེན་འབྲེལ་ལྟོས་གྲུབ་བསླུ་བ་མི་
སྲིད་པས། །ལྷག་བསམ་དག་པས་བསྐྲུན་པའི་སྨོན་ལམ་ཀུན། །ཇི་ལྟར་སྨོན་པ་དེ་ལྟར་མྱུར་འགྲུབ་
ཤོག ༑
ཅེས་པ་འདི་ནི་ལུང་རྟོགས་ཡོན་ཏན་དུ་མས་གཏམས་པ་རྒྱལ་བ་སྔགས་རམས་པ་བློ་བཟང་དོན་གྲུབ་ཀྱིས་བསྐུལ་བ་
ལྟར་ངག་དབང་བྱམས་པས་བྲིས་པའོ།། །།
༈ བྱམས་པའི་སྨོན་ལམ་བཞུགས་སོ། །ན་མོ་ཨཱརྱ་མེ་ཏྲ་ཡེ། རྒྱལ་བ་ཀུན་གྱི་བྱམས་བརྩེ་མ་ལུས་པ། །ཡེ་
ཤེས་མཚན་དཔེའི་རང་གཟུགས་སླུ་མེད་སྐྱབས། །བདུད་བཞིའི་གཡུལ་ལས་རྣམ་རྒྱལ་མ་ཕམ་
མགོན། །རྣམ་པ་ཀུན་ཏུ་བདག་གི་སྐྱབས་མཛོད་ཅིག །སྔོན་མཐའ་མི་མངོན་སྲིད་གསུམ་བཙོན་ར་
འདིར། །ལས་ཉོན་འཆིང་བ་དམ་པོས་རབ་བཅིངས་ཏེ། །སྡུག་བསྔལ་གསུམ་གྱིས་མནར་བའི་
ཉམ་ཐག་བདག །བདེ་ཆེན་ཐར་པའི་ཞིང་དེར་མྱུར་དུ་དྲོངས། །གཏན་གྱི་བདེ་སྡུག་གང་ལ་རག་ལས་
པའི༑ ༑རྙེད་དཀའ་དོན་ཆེའི་དལ་འབྱོར་ཚེ་མཇུག་འདིར། །དོན་མེད་ཆོས་བརྒྱད་བྱ་བ་ཀུན་སྤངས་
ནས༑ ་རྣམ་དག་ལམ་བཟང་སྒྲུབ་པར་བྱིན་གྱིས་རློབས། །སྲིད་པའི་འབྱོར་པར་སྲེད་པའི་དུག་སྡོང་
དང༑ ༑རང་དོན་གཙོ་བོར་འཛིན་པའི་འགོང་པོ་དང་། །དངོས་ཀུན་མཚན་མར་འཛིན་པའི་ཆོམ་རྐུན་
གསུམ། །ཐབས་ཤེས་མཚོན་གྱིས་འཇོམས་པར་བྱིན་གྱིས་རློབས། །ཇི་སྲིད་མ་རིག་འཁྲུལ་འཁོར་མ་
ཟད་པ། །དེ་སྲིད་རང་དོན་རེ་བའི་ཤས་མེད་པར། །གཞན་དོན་འབའ་ཞིག་སྒྲུབ་པའི་རྒྱལ་སྲས་
སྤྱོད༑ ༑སྤྱད་པས་མི་ངོམས་མ་ཕམ་མགོན་ལྟར་ཤོག །ན་མོ་རཏྣ་ཏྲ་ཡཱ་ཡ། ན་མོ་བྷ་ག་ཝ་ཏེ། ཤཱཀྱ་མུ་
ན་ཡེ། ཏ་ཐཱ་ག་ཏཱ་ཡ། ཨདྷ་ཏེ་སམ་མྱཀ་སཾ་བུདྡྷ་ཡ། ཏདྱ་ཐཱ། ཨོཾ་ཨ་ཛི་ཏེ་ཨ་ཛི་ཏེ་ཨ་པ་ར་ཛི་ཏེ། ཨ་ཛི་
ཉྫ་ཡ། ཧ་ར་ཧ་ར་མེ་ཏྲི་ཨ་ཝ་ལོ་ཀི་ཏེ། ཀ་ར་ཀ་ར་མཧཱ་ས་མཱ་ཡ་སིད་དྷི། བྷ་ར་བྷ་ར་མཧཱ་བོ་དྷི་མཎྜབི་
ཛི༑ སྨ་ར་སྨ་ར་ཨསྨ་ཀཾ། ས་མ་ཡ་བོ་དྷི་བོ་དྷི་མཧཱ་བོ་དྷི་སྭཱཧཱ། ཨོཾ་མོ་ཧི་མོ་ཧི་མཧཱ་མོ་ཧི་སྭཱཧཱ། ཨོཾ་མུ་ནི་མུ་
- 546 -



( ) ༄༅། །རྒྱལ་བ་བྱམས་པའི་ཐུགས་རྗེ་བསྐུལ་བའི་གསོལ་འདེབས་སྨོན་ལམ། །ཉི༽
ནི་སྨ་ར་སྭཱཧཱ། མགོན་པོ་ཁྱོད་ཀྱི་མི་འགྱུར་བདེན་ཚིག་གིས། །ཞལ་བཞེས་ཇི་བཞིན་གཟུངས་མཆོག་
འདི་བརྗོད་པས། །བདག་སོགས་ལྟོས་བཅས་མཁའ་མཉམ་འགྲོ་ཀུན་གྱི། །ཉེས་ལྟུང་སྡིག་སྒྲིབ་ཐམས་
ཅད་དག་པར་ཤོག །ནམ་ཞིག་ལུས་སྲོག་སོ་སོར་འབྲལ་བའི་ཚེ། །གནད་གཅོད་སྡུག་བསྔལ་དྲག་པོ་
མི་མྱོང་ཞིང་། །ཁྱོད་ཀྱི་ཡོན་ཏན་དཔག་ཡས་དྲན་བཞིན་དུ། །ཡིད་དགའ་ཆོས་འཛིན་གནས་དེར་སྐྱེ་
བར་ཤོག །བྱམས་མགོན་རྒྱལ་སྲས་རྒྱ་མཚོའི་ཚོགས་རྣམས་ལ། །བསྙེན་བཀུར་ཟབ་དང་རྒྱ་ཆེའི་ཆོས་
ཀྱི་མཛོད། །མི་བརྗེད་གཟུངས་ཀྱིས་བཟུང་ནས་ཕྱོགས་བཅུའི་ཞིང་། །ཀུན་ཏུ་རྒྱལ་བའི་རྒྱལ་ཚབ་
ཐོབ་པར་ཤོག །འགྲོ་ལ་རྟག་ཏུ་བརྩེ་བའི་བྱམས་པ་མགོན། །ཞིང་འདིར་བྱོན་ནས་ཆོས་འཁོར་བསྐོར་
བའི་ཚེ། །ཐབས་དང་ཤེས་རབ་ཏིང་འཛིན་བྱེ་བ་བརྒྱ། །མངོན་གྱུར་མི་ལྡོག་ལུང་བསྟན་ཐོབ་པར་
ཤོག ༑འདྲེན་པ་ཁྱོད་ཉིད་གང་ནས་གཤེགས་པའི་ལམ། །ཐེག་པ་བདེ་དང་འཇུག་པ་བདེ་བ་ཡི། །
ཐབས་མཁས་སྤྱོད་པ་ཕྱིན་དྲུག་མངོན་ཤེས་སོགས། །ཉམས་སུ་བླངས་པས་སྐུ་གསུམ་མྱུར་ཐོབ་
ཤོག ༑ །
ཅེས་པ་འདི་ནི་སེ་ར་གཟིམས་ཁང་སྡེ་པ་རབ་འབྱམས་པ་བློ་བཟང་དཔལ་འབྱོར་དང་། རབ་འབྱམས་པ་བློ་བཟང་དོན་
གྲུབ་གཉིས་ཀྱིས་ནང་མཛོད་དྲི་མེད་དང་། མཛོད་གོས་ཇུས་དམར་ཡུག་བཅས་དད་འདུན་ཆེན་པོས་བསྐུལ་བ་ལྟར་ཕུར་བུ་
ལྕོག་གི་རི་ཁྲོད་པ་ངག་དབང་བྱམས་པས་བྲིས་པ་དགེ་ལེགས་འཕེལ། །མངྒལཾ།། །།
-547 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །གསོལ་འདེབས་བསྟོད་ཚོགས་ཀྱི་རིམ་པ་
རྣམས་བཞུགས་སོ། །
༈ རབ་འབྱམས་འཁོར་ལོའི་མགོན་པོ་བླ་མ་དང་། །དབྱེར་མེད་ཧེ་རུ་ཀ་དང་རྣལ་འབྱོར་མ། །གྲུབ་
པ་མཆོག་བརྙེས་རྡོ་རྗེ་དྲིལ་བུ་བར། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །རྣལ་
འབྱོར་དབང་ཕྱུག་སྤྱོད་པ་རུས་སྦལ་ཞབས། །ཛཱ་ལན་དྷ་རར་མཆོག་བརྙེས་གྲུབ་པའི་གཙོ། །བརྟུལ་
ཞུགས་སྤྱོད་པ་མཐར་ཕྱིན་ནག་པོ་བར། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །རིམ་
ལྔའི་རྟོག་པ་མངོན་གྱུར་གུ་ཧྱ་པ། །རབ་འབྱམས་རྒྱུད་སྡེ་ལ་མཁས་རྣམ་རྒྱལ་ཞབས། །རྡོ་རྗེ་འཆང་
དངོས་གྲུབ་ཆེན་ཏེ་ལོ་པར། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །གནས་ལྔ་མཐར་
ཕྱིན་པཎ་ཆེན་ནཱ་རོ་པ། །ཐབས་ཤེས་མན་ངག་མཛོད་འཛིན་ཕམ་མཐིང་མཆེད། །བདེ་ཆེན་ལམ་
མཆོག་གསལ་མཛད་ཤེས་རབ་བརྩེགས། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །
འབར་འཛག་དབབ་བཟློག་དབང་ཐོབ་བློ་གྲོས་གྲགས། །ཟུང་འཇུག་གྲུབ་པ་ས་ཆེན་ཀུན་སྙིང་
ཞབས། །དགའ་བཞིའི་རྣམ་རོལ་བསོད་ནམས་རྩེ་མོ་ལ། །གསོལ་བ་འདེབས་སོ་དངོས་གྲུབ་རྣམ་
གཉིས་སྩོལ། །སྙན་བརྒྱུད་ལམ་འབྲས་མངའ་བདག་གྲགས་པའི་མཚན། །མདོ་རྒྱུད་རིག་གནས་ཀུན་
མཁས་ས་པཎ་ཞབས། །བདེ་དྲོད་རྟོག་པ་ཕུལ་བྱུང་བོ་དོང་པར། །གསོལ་བ་འདེབས་སོ་དངོས་གྲུབ་
རྣམ་གཉིས་སྩོལ། །མཁས་ཤིང་གྲུབ་པ་བསོད་ནམས་སེང་གེ་དང་། །སྙིང་རྗེའི་བདག་ཉིད་རིན་ཆེན་
སེངྒེའི་ཞབས། །ཡོངས་རྫོགས་བསྟན་པའི་མངའ་བདག་བུ་སྟོན་རྗེར། །གསོལ་བ་འདེབས་སོ་དངོས་
གྲུབ་རྣམ་གཉིས་སྩོལ། །འཇིག་རྟེན་མིག་གཅིག་རིན་ཆེན་རྣམ་རྒྱལ་དང་། །ཆོས་ཀུན་མཁྱེན་པ་ཤེས་
རབ་དཔལ་བཟང་ཞབས། །རིམ་གཉིས་རྟོག་པས་རྒྱུད་ཕྱུག་དཔལ་འབྱོར་མཚན། །གསོལ་བ་
འདེབས་སོ་དངོས་གྲུབ་རྣམ་གཉིས་སྩོལ། །བདེ་སྟོང་ཡེ་ཤེས་རྩེ་མོར་སོན་པ་དང་། །གྲུབ་པའི་དབང་
ཕྱུག་ཀུན་དགའ་རྒྱལ་མཚན་ཞབས། །དབྱངས་ཅན་མགྲིན་འཁྱུད་དགེ་འདུན་རྒྱ་མཚོའི་དཔལ། །
- 548-



|
༧
༔
༔
( ༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །དངོས་གྲུབ་བྱེ་བའི་གཏེར་གྱུར་བདེ་མཆོག་གི །
དབང་བཤད་མན་ངག་འཛིན་པའི་བླ་མའི་ཚོགས། །དངོས་དང་བརྒྱུད་པར་བཅས་པ་ཐམས་ཅད་ལ། །
གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །ཐབས་དང་ཤེས་རབ་དབྱེར་མེད་ཡབ་ཡུམ་
གཉིས། །སྙིང་པོའི་རྣལ་འབྱོར་མ་སོགས་རྟེན་བརྟེན་པའི། །དཀྱིལ་འཁོར་འཁོར་ལོའི་རྣམ་པར་ཤར་
བ་ལ། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །དེ་ལྟར་གསོལ་བ་བཏབ་པའི་བྱིན་
རླབས་ཀྱིས། །མི་རྟག་སྡུག་བསྔལ་དྲན་པའི་སྐྱོ་ཤས་དང་། །ཉམ་ཐག་འགྲོ་ལ་བརྩེ་བའི་སྙིང་རྗེ་ཡིས། །
བྱང་ཆུབ་མཆོག་ཏུ་བརྟན་པའི་སེམས་བསྐྱེད་ཤོག །རྣམ་དག་དབང་ཐོབ་དམ་ཚིག་སྲོག་ལྟར་བསྲུང་། །
རྒྱུད་སྡེ་རྒྱ་མཚོའི་ཉིང་ཁུ་རིམ་གཉིས་ཀྱི། །མན་ངག་གནད་ལ་མཁས་པའི་ཉམས་ལེན་གྱིས། །ཚེ་
གཅིག་རྡོ་རྗེ་འཛིན་པའི་སར་བགྲོད་ཤོག །མངྒལཾ།། །།
༈ རྗེ་བཙུན་བླ་མ་སྲིད་གསུམ་འགྲོ་བའི་འདྲེན་མཆོག་རིན་པོ་ཆེའི་ཞབས་ཀྱི་པདྨོ་ལ་དུས་རྟག་ཏུ་
ཕྱག་འཚལ་ཞིང་སྐྱབས་སུ་མཆིའོ། །བློ་བཟང་སྙན་གྲགས་རབ་རྒྱས་ཙོང་ཁ་པའི། །མདོ་སྔགས་
དཀའ་གནད་བྱེ་བ་ཅིག་ཅར་དུ། །རབ་གསལ་ཡེ་ཤེས་སྲིད་པའི་མིག་གཅིག་པུ། །རབ་མྱུར་ཐུགས་
རྗེའི་འཇུག་པ་ཅན་དེར་འདུད། །བློ་ཆེན་རྒྱལ་བ་སྲས་བཅས་ཐམས་ཅད་ཀྱི། །མཁྱེན་བརྩེ་མཛད་
བཟང་ཆུ་ཀླུང་བགྲང་ཡས་ཀུན། །གཅིག་ཏུ་འཁྱིལ་བ་སྒྲིབ་བྲལ་ཡེ་ཤེས་མཚོ། །སྐལ་ལྡན་ཀླུ་དབང་
ཉེར་འཚོར་ཞབས་བརྟན་གསོལ། །གནས་གསུམ་གཞལ་བྱའི་ས་ཆེན་མ་ལུས་པ། །བློ་གྲོས་བཟང་
པོའི་གོམ་པ་གཅིག་གིས་ཀྱང་། །མྱུར་གཞལ་ཡེ་ཤེས་འཇུག་པ་བཅུ་པ་ཅན། །མཐའ་ཡས་མཁས་
མཆོག་གཙོ་བོར་བརྟན་པར་བཞུགས། །ཀུན་བྱང་རྒྱུ་འབྲས་གསལ་བའི་བློ་གྲོས་ཀྱི། །རང་བཞིན་
བཟང་པོའི་དཀྱིལ་འཁོར་ཆ་རྫོགས་ངོས། །སྡོམ་གསུམ་རྙོག་པའི་ར་རི་མི་མངའ་བ། །ཡེ་ཤེས་ཟླ་བ་
སྲིད་མཐར་བརྟན་བཞུགས་གསོལ། །བློ་གྲོས་མཐའ་མེད་བཟང་པོའི་མཛད་པ་ཅན། །ཡེ་ཤེས་ལུས་
ཅན་མཁའ་ཁྱབ་རྒྱལ་བས་ཀྱང་། །འདུལ་བར་མ་ནུས་བདག་སོགས་སྙིགས་དུས་ཀྱི། །འགྲོ་མགོན་
ཐུགས་རྗེའི་གཏེར་ཁྱོད་བརྟན་བཞུགས་གསོལ། །འཆད་རྩོད་རྩོམ་པའི་མཛད་པ་ཐོགས་མེད་ཀྱང་། །
སྦས་པའི་བརྟུལ་ཞུགས་རྒྱ་མཚོའི་ནོར་བུ་བཞིན། །མཐོང་ཐོས་དྲན་རེག་འགྲོ་བ་མ་ལུས་པའི། །རེ་
སྐོང་བསམ་འཕེལ་དབང་ཁྱོད་བརྟན་བཞུགས་གསོལ། །མ་ལུས་འགྲོ་བའི་གདུང་སྐྱོབ་བློ་བཟང་
གྲགས། །གང་གི་ཡེ་ཤེས་མཁས་བཙུན་བཟང་གསུམ་གྱི། །ཏོག་གིས་རབ་མཚན་བསྟན་པའི་
- 549 -



་ཆ, ，
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གདུགས་དཀར་ཁྱོད། །ས་གསུམ་འགྲོ་བའི་གཙུག་ན་ཞབས་བརྟན་གསོལ། །བློ་གྲོས་རྣམ་དག་དག་
པའི་འོད་གསལ་དང་། །བཟང་པོའི་མཛེས་སྐུ་སྐུ་མཆོག་ཡེ་ཤེས་ལུས། །དབྱེར་མེད་ཟུང་འཇུག་
འཇུག་པ་འགྲོ་བའི་ཡིད། །ཇི་བཞིན་རབ་སྣང་སྣང་བ་ཚད་མེད་སྩོལ། །མ་རུངས་འགྲོ་ལ་མ་ལྟར་བརྩེ་
བ་ཁྱོད། །མ་བསྐུལ་བར་ཡང་མ་རྣམས་མི་འདོར་མོད། །མ་ལ་རེ་བ་ཙམ་གྱི་བུ་ཆུང་ལྟར། །མ་ལུས་
བདག་སོགས་བརྩེ་བས་གཟིགས་སུ་གསོལ། །ཞབས་པད་བསྐལ་པ་རྒྱ་མཚོར་བརྟན་པར་གསོལ། །
ཟབ་རྒྱས་ཆོས་འཁོར་གྲངས་མེད་བསྐོར་དུ་གསོལ། །ཉམ་ཐག་འགྲོ་བ་མ་ལུས་དྲང་དུ་གསོལ། །དགེ་
ལེགས་ཕན་བདེས་ཁྱབ་པར་མཛད་དུ་གསོལ། །རྣམ་འདྲེན་དམ་པ་ཁྱེད་ཀྱི་ཐུགས་རྗེ་དང་། །སེང་
ལྡེང་ནགས་ཀྱི་སྒྲོལ་མའི་འཕྲིན་ལས་དང་། །བཀའ་བསྲུང་རེ་མ་ཏི་ཡི་མཐུ་ནུས་ཀྱིས། །ཇི་ལྟར་འདོད་
པའི་དོན་རྣམས་འགྲུབ་པར་མཛོད། ། །
ཅེས་པ་འདི་འཕགས་པ་ཡེ་ཤེས་བསྟན་པའི་མགོན་པོ་དཔལ་བཟང་པོས་བཀའ་སྩལ་ཕེབས་པ་བཞིན་ཡབ་སྲས་གཉིས་
ཀའི་བཀའ་དྲིན་གྱིས་འཚོ་བ་ངག་དབང་བྱམས་པས་དད་གདུང་སྤྲོ་བས་ཀུན་ནས་བསླངས་ཏེ་སྨྲས་པ། །མངྒལཾ།། །།
༈ ན་མོ་ཝཱ་གི་ཤྭ་ར་ཡ། རྣམ་དག་སྤངས་རྟོགས་གངས་ཅན་ལྷུན་པོའི་སྤོར། །བློ་བཟང་སྤྱན་སྟོང་
སྟོབས་བཅུའི་གཟི་འབར་ཞིང་། །དམིགས་མེད་ཐུགས་རྗེའི་ཡེཤེས་རྩེ་བརྒྱ་པས། །བདུད་བཞིའི་
གཡུལ་ལས་རྣམ་པར་རྒྱལ་ལ་འདུད། །སྙིང་སྟོབས་ཕུལ་བྱུང་ཉི་མའི་གཉེན་དེ་ཡི། །བསྟན་པའི་ཡང་
སྙིང་བློ་བཟང་བསྟན་པའི་གདུགས། །ཕྱོགས་ལས་རྣམ་རྒྱལ་བཀྲ་ཤིས་ལྷུན་པོའི་རྩེར། །འཛིན་མཛད་
ཟླ་མེད་བསྐལ་བརྒྱར་བརྟན་པར་བཞུགས། །མཁས་བྱའི་གནས་རྣམས་ཀུན་ལ་ཐོགས་མེད་ཅིང་། །སྡོམ་
གསུམ་ཉེས་པས་ཆ་ཙམ་མ་གོས་པར། །བདག་གཞན་བརྗེ་ནུས་ལྷག་བསམ་བཟང་པོ་ཡིས། །རྩོད་
དུས་གདུལ་དཀའ་འདུལ་མཛད་བརྟན་པར་བཞུགས། །ཕྱི་རོལ་སྦས་པའི་བརྟུལ་ཞུགས་གཏིང་ཟབ་
ཅིང་ ནང་དུ་སྤྲུལ་བསྒྱུར་བྱེ་བས་བསྟན་འགྲོའི་དོན། །བརླབས་ཆེན་བགྲང་ཡས་མཛད་པས་རྣམ་
རོལ་བ། །མཐའ་ཡས་འགྲོ་བའི་འདྲེན་མཆོག་ཞབས་བརྟན་གསོལ། །ཕྱི་ནང་འཁོར་དང་གདུལ་བྱའི་
ལོག་སྒྲུབ་དང་། །སྙིགས་དུས་སྤྱོད་ངན་རྟ་གདོང་མེ་ལྕེ་ཡིས། །ཕྱི་ཕྱིར་སྙིང་རྗེའི་ཆུ་གཏེར་རབ་འཕྱུར་
བས༑ །མི་བཟད་རྒུད་པའི་གདུང་སེལ་ཞབས་བརྟན་གསོལ། །བདེ་སྟོང་དབྱེར་མེད་བློ་གྲོས་བཟང་
པོའི་དཔལ། །ཡེ་ཤེས་སྒྱུ་མའི་མཛེས་སྐུར་དམ་འཁྱུད་པའི། །ཀུན་ཁྱབ་ཟག་མེད་བདེ་ལ་མི་ཞེན་པར། །
མ་དག་འགྲོ་བའི་འདྲེན་པར་རྟག་བཞུགས་གསོལ། །མཁས་བཙུན་བཟང་པོའི་འོད་ཟེར་ཕྱོགས་རེ་
-550 -



༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
བའི༑ ༑མེ་ཁྱེར་མང་ཡང་སྙིགས་དུས་མུན་པའི་སྨག །མ་ལུས་མུན་སེལ་ཀུན་ནས་ཕུན་ཚོགས་པའི། །
བསྟན་པའི་ཉིན་བྱེད་མཆོག་ཁྱོད་ཞབས་བརྟན་གསོལ། །ཁྱོད་ཀྱི་མཛད་པ་ཇི་སྙེད་མཛད་པ་ཀུན། །ཉམ་
ཐག་འགྲོ་བའི་དོན་ལས་གཞན་མེད་པས། །བདག་སོགས་ཚིག་གིས་བསྐུལ་ལ་མི་ལྟོས་མོད། །འོན་
ཀྱང་ཇི་སྐད་གསོལ་བ་འབྲས་ལྡན་མཛོད། །དམ་པ་རྣམས་ཀྱི་བཞེད་དོན་ཕུན་ཚོགས་ཀུན། །མཐའ་
དག་སྐྱེ་འགྲོས་མྱུར་དུ་ཐོབ་པ་དང་། །འགྲོ་བ་ཀུན་གྱི་ཆོས་ལྡན་རེ་བ་ཀུན། །འབད་རྩོལ་མེད་པར་
ལྷུན་གྱིས་གྲུབ་གྱུར་ཅིག །མངྒལཾ།། །།
༈ ན་མཿསྭ་ར་སྭསྟི་ཡ། བློ་གྲོས་བཟང་པོ་ཀུན་གྱི་རྩེར་སོན་པ། །སྒྲིབ་བྲལ་ཡེ་ཤེས་སྒྱུ་འཕྲུལ་དྲ་
བའི་གར། །ཤིན་ཏུ་དཔག་དཀའ་སྦས་པའི་བརྟུལ་ཞུགས་ཀྱིས། །བསྟན་འགྲོའི་དགེ་ལེགས་སྟོན་
འཛིན་ཁྱོད་ལ་འདུད། །བདག་སོགས་དེང་དུས་དམུ་རྒོད་མ་རུངས་རྣམས། །མཐུ་ཆེན་དམ་པ་གཞན་
གྱིས་དོར་ལགས་ཀྱང་། །ཁྱེད་ཀྱི་རྨད་བྱུང་ཐུགས་རྗེས་རྗེས་སུ་བཟུང་། །ད་དུང་སྲིད་མཐའི་བར་དུ་
ཐུགས་རྗེས་གཟིགས། །སེམས་ཅན་སྐྱོན་གྱི་རང་བཞིན་ཁོ་ནར་ཟད། །དེ་ཕྱིར་བདག་ཅག་འགྲོ་བའི་
ལོག་སྒྲུབ་ལ། །མ་ནི་ན་བའི་བུ་ལ་བརྩེ་བ་ལྟར། །སླར་ཡང་ཐུགས་རྗེའི་དཔུང་བསྐྱེད་ཞབས་བརྟན་
མཛོད། །མགོན་ཁྱོད་བརྩེ་ཡང་དམ་ཆོས་སྟོན་པ་ལས། །ཐབས་ཚུལ་གཞན་གྱིས་བདག་སོགས་འདྲེན་
དཀའ་ཞིང་། །ཟབ་རྒྱས་ཆོས་རྣམས་རྨོངས་པས་མི་གོ་ཡང་། །ས་བོན་བསྐྲུན་ཕྱིར་ཆོས་ཆར་དབབ་ཏུ་
གསོལ། །སྲིད་པའི་ཕྱི་མཐའ་ཇི་སྲིད་གནས་བར་དུ། །རི་ལྟར་མི་གཡོ་མཚོ་ལྟར་གཏིང་ཟབ་ཅིང་། །
མཁའ་ལྟར་ཡངས་པའི་ངོ་མཚར་མཛད་པ་ཡིས། །བསྟན་འགྲོའི་དགེ་ལེགས་རྫོགས་ལྡན་བཞིན་དུ་
མཛོད། །མཆོག་གསུམ་བྱིན་རླབས་ཉིད་ཀྱི་ཐུགས་བསྐྱེད་དང༌། །དད་ལྡན་མོས་པ་བསྟན་བསྲུང་
འཕྲིན་ལས་ཀྱིས། །འགྲོ་བའི་རྣམ་འདྲེན་སྲིད་མཐར་ཞབས་བརྟན་ཅིང་། །འཕྲིན་ལས་ཕྱོགས་དུས་
ཀུན་ཏུ་རྒྱས་པར་ཤོག །ཚེ་རབས་ཀུན་ཏུ་ཀུན་གཟིགས་མགོན་པོ་ཁྱོད། །མཉེས་པ་ཁོ་ནའི་སྒྲུབ་པ་
མཐར་ཕྱིན་ནས། །ཉམ་ཐག་འགྲོ་ཀུན་བདག་ཉིད་གཅིག་པུ་ཡིས། །བདེ་གཤེགས་གསུམ་ལྡན་
གནས་ལ་འགོད་པར་ཤོག །མངྒལཾ།། །།
༈ རྗེ་བཙུན་བླ་མ་དགེ་ལེགས་རྒྱ་མཚོ་དཔལ་བཟང་པོ་ལ་རྣམ་པར་ཐར་པ་དང་བཀའ་དྲིན་དྲན་པའི་གསོལ་འདེབས་དད་
པའི་ཤིང་རྟ་ཞེས་བྱ་བ་བཞུགས་སོ། །ཨོཾ་བདེ་ལེགས་སུ་གྱུར་ཅིག །ཤུགས་དྲག་ངེས་འབྱུང་རླབས་ཆེན་བྱང་
ཆུབ་སེམས། །མཐའ་བྲལ་ལྟ་བས་དྲངས་པའི་ཚོགས་གཉིས་ཀྱི། །དགེ་ལེགས་རྒྱ་མཚོས་བསྐྲུན་པའི་
-55-



ན
( ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མགཡོ
སྐུ་བཞིའི་དཔལ། །མངོན་གྱུར་སྐྱབས་གནས་ཀུན་འདུས་དེ་ལ་འདུད། །རྩོད་དུས་འགྲོ་ལ་ལྷག་པར་
ཐུགས་བརྩེ་བས། །བསམས་བཞིན་མངའ་རིས་སྟོད་ཀྱི་དགའ་ཚལ་དུ། །དགེ་ལེགས་རྒྱ་མཚོའི་ལྟས་
དང་ཆབས་ཅིག་པར། །འཁྲུངས་པའི་རྒྱལ་སྲས་གཞོན་ནུར་གསོལ་བ་འདེབས། །དེ་ཚེ་ཆོས་བརྒྱད་རྒྱ་
ལས་གྲོལ་བ་དང་། །སྔོན་གོམས་བག་ཡོད་དྲི་བསུང་ལྷན་སྐྱེས་ཀྱིས། །དམ་པ་ཀུན་གྱི་ཐོད་དུ་འཆིང་
འོས་པའི། །ངོ་མཚར་འདབ་བརྒྱ་བཞད་ལ་གསོལ་བ་འདེབས། །མང་ཐོས་ཆུ་ཀླུང་བྱེ་བས་མི་ངོམས་
པའི་༑ ༑ཐུགས་ཀྱི་ཆུ་གཏེར་གཙང་དབུས་མཁས་གྲུབ་ཚོགས། །ཀུན་གྱི་ཐུགས་བཅུད་མདོ་རྒྱུད་མན་
ངག་གི། །རིན་ཆེན་དུ་མས་གཏམས་ལ་གསོལ་བ་འདེབས། །ཐོས་དོན་སྒྲུབ་ལ་བརྩོན་པའི་སྙིང་
སྟོབས་ཀྱིས། །འདུ་འཛིས་དབེན་པའི་གནས་མཆོག་དུ་མ་རུ། །རྒྱུ་ཚོགས་ཚང་བའི་ཉམས་ལེན་ལ་
འབད་པས། །གཞུང་ཀུན་གདམས་པར་ཤར་ལ་གསོལ་བ་འདེབས། །སྲིད་པའི་ཕུན་ཚོགས་ཇི་ལྟར་
འབྱོར་གྱུར་ཀྱང་། །བསླུ་བྲིད་གནས་སུ་གཟིགས་པའི་སྐྱོ་ཤས་ཀྱིས། །སྒོ་གསུམ་ལྷག་པར་སྡོམ་པའི་
ཞི་དུལ་ཅན། །ཚུལ་ཁྲིམས་ཡོངས་སུ་དག་ལ་གསོལ་བ་འདེབས། །དྲིན་གྱིས་བསྐྱངས་པས་དྲིན་ལན་
ལོག་གཞལ་ཚེ། །མ་ནི་ན་བའི་བུ་ལ་བརྩེ་བ་ལྟར། །ཕྱི་ཕྱིར་བརྩེ་བའི་ཆུ་འཛིན་འཁྲིགས་པ་ཡིས། །ཁྲོ་
བའི་གོ་སྐབས་བཅོམ་ལ་གསོལ་བ་འདེབས། །བདེ་མེད་སྡུག་བསྔལ་བྱེ་བས་མནར་བཞིན་དུ། །སླར་
ཡང་སྡིག་ལ་རྔམས་པའི་འགྲོ་གཟིགས་ཚེ། །གཅེས་འཛིན་དགྲ་བོ་འདུལ་བའི་སྙིང་སྟོབས་ཀྱིས། །གོ་
ཆ་ལྷག་པར་བཞེས་ལ་གསོལ་བ་འདེབས། །དུས་གསུམ་རྒྱལ་དང་རྒྱལ་སྲས་ཐུགས་ཀྱི་བཅུད། །རིན་
ཆེན་བྱང་ཆུབ་སེམས་ལ་དབང་འབྱོར་ནས། །ལྟོས་མེད་གཞན་དོན་འབའ་ཞིག་སྒྲུབ་མཛད་ཅིང་། །དོན་
འདི་སྙིང་པོར་སྟོན་ལ་གསོལ་བ་འདེབས། །རྒྱུ་རྐྱེན་སྣ་ཚོགས་ཚོགས་པའི་འཁོར་འདས་ཆོས། །རང་
བཞིན་སྟོང་པའི་དབྱིངས་སུ་དབྱེར་མེད་ཀྱང་། །རང་རང་བྱ་བྱེད་ལས་ལ་མཐུ་ལྡན་པའི། །རྟེན་འབྱུང་
ཇི་བཞིན་གཟིགས་ལ་གསོལ་བ་འདེབས། །གསང་ཆེན་རྒྱུད་སྡེའི་དགོངས་དོན་མཐར་ཐུག་པ། །རྣམ་
དག་འོད་གསལ་དབྱིངས་ལས་རྡོ་རྗེའི་སྐུར། །དངོས་སུ་བཞེངས་ཀྱང་ཐ་མལ་གཟུགས་སྐུ་ཡིས། །ཐ་
མལ་འགྲོ་བ་འདྲེན་ལ་གསོལ་བ་འདེབས། །ལུང་རྟོགས་ཡོན་ཏན་རྒྱ་མཚོས་རང་གི་རྒྱུད། །མཐོན་
པོར་གཤེགས་ཀྱང་དམན་ལ་ལྷག་པར་གུས། །གསང་སྔགས་ལམ་ལ་བརྟན་པ་ཐོབ་པ་བཞིན། །
འདུལ་བའི་ཀུན་སྤྱོད་དག་ལ་གསོལ་བ་འདེབས། །བདག་སོགས་འགྲོ་བ་དམུ་རྒོད་མཐའ་དག་ལ། །མ་
ནོར་མ་འདྲེས་མ་སྦགས་བྱང་ཆུབ་ལམ། །རྒྱལ་བ་གཉིས་པའི་བཞེད་པ་ཇི་བཞིན་དུ། །སྟོན་མཛད་
- 552 -



༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
བཀའ་དྲིན་ཅན་ལ་གསོལ་བ་འདེབས། །པད་དཀར་ལྟར་བསྔགས་འདྲེན་པ་མཆོག་གིས་ཀྱང་། །འདུལ་
བར་མ་ནུས་ཧ་ཅང་སྙིགས་མའི་འགྲོར། །མཐོང་ཐོས་དྲན་རེག་འབྲེལ་པ་ཕྲ་མོས་ཀྱང་། །ཐར་པའི་ས་
བོན་བསྐྲུན་ལ་གསོལ་བ་འདེབས། །མདོར་ན་རྒྱལ་བའི་བསྟན་པ་ཡོངས་རྫོགས་གནད། །བཤད་
སྒྲུབ་གཉིས་ཀྱི་སྒོ་ནས་རྒྱས་མཛད་པའི། །དགེ་ལེགས་སྙན་གྲགས་རྒྱ་མཚོའི་མཐར་ཁྱབ་པ། །གྲགས་
པ་དོན་དང་ལྡན་ལ་གསོལ་བ་འདེབས། །དངོས་ཀྱི་གདུལ་བྱ་མ་ལུས་བཏུལ་ཟིན་ནས། །ཟག་མེད་ཞི་
བའི་དབྱིངས་སུ་སྙོམས་འཇུག་བཞིན། །མཁའ་ཁྱབ་ཞིང་དུ་སྣ་ཚོགས་སྤྲུལ་པའི་སྐུས། །འགྲོ་དོན་
རྒྱུན་མི་ཆད་ལ་གསོལ་བ་འདེབས། །དེ་ལྟར་བརྩེ་ཆེན་འདྲེན་མཆོག་བླ་མ་ལ། །གདུང་ཤུགས་དྲག་
པོས་གསོལ་བ་བཏབ་པའི་མཐུས། །མགོན་པོ་ཁྱོད་དང་ནམ་ཡང་མི་འབྲལ་ཞིང་། །ཁྱོད་གསུང་སྒྲུབ་
པ་སྙིང་པོར་བྱེད་པར་ཤོག །མཐོ་རིས་ཡོན་ཏན་བདུན་ཚང་རྟེན་རྙེད་ཅིང་། །ངེས་འབྱུང་བྱང་སེམས་
ཡང་དག་ལྟ་བ་དང་། །རིམ་གཉིས་ལམ་བཟང་སྒྲུབ་པའི་གེགས་ཞི་ཞིང་། །ཕྱི་ནང་མཐུན་རྐྱེན་འབད་
མེད་ལྷུན་གྲུབ་ཤོག །ཐབས་ཤེས་ཆ་ཚང་ལམ་མཆོག་ཉམས་ལེན་གྱིས། །སྲིད་ཞིར་མ་ལྷུང་དོན་
གཉིས་མཐར་ཕྱིན་ནས། །སྐུ་གཉིས་ཟུང་འཇུག་དབང་གི་རྒྱལ་པོ་ཡིས། །འགྲོ་བ་ཀུན་གྱི་རེ་བ་བསྐོང་
བར་ཤོག །
ཅེས་རྗེ་བཙུན་བླ་མ་དགེ་ལེགས་རྒྱ་མཚོ་དཔལ་བཟང་པོ་ལ་རྣམ་པར་ཐར་པ་དང་བཀའ་དྲིན་དྲན་པའི་གསོལ་འདེབས་
དད་པའི་ཤིང་རྟ་ཞེས་བྱ་བ་འདི་དགོས་པ་ཞིག་གི་ཕྱིར་རྗེ་དེ་ཉིད་ཀྱི་ཞབས་རྡུལ་སྤྱི་བོའི་རྒྱན་དུ་འཛིན་པ་ངག་དབང་བྱམས་པས་
བྲིས་པ་དགེ་ལེགས་འཕེལ། །བཀྲ་ཤིས།། །།
༈ ཚོགས་གཉིས་སྣ་ཚོགས་ཁམས་ཀྱི་སྙིང་པོ་ཅན། །རང་བཞིན་རྣམ་དག་གང་དང་དབྱེར་མེད་
ཐུགས། །དམིགས་མེད་སྙིང་རྗེའི་མགྱོགས་འགྲོས་བསྲུབས་པ་ལས། །སྐུ་བཞིའི་བང་རིམ་མངོན་གྱུར་
ཁྱོད་ཕྱག་འཚལ། །༼༡༽རང་དོན་མ་ཆགས་ཐུགས་བརྩེ་འབའ་ཞིག་གིས། །ཆོས་དབྱིངས་དང་མཉམ་
མ་དག་ཞིང་རྣམས་སུ། །སྣ་ཚོགས་ཐབས་ཀྱིས་མགོན་མེད་མགོན་མཛད་པ། །དཔལ་ལྡན་དོན་ཡོད་
མཁས་གྲུབ་ཁྱོད་ཕྱག་འཚལ། །༼༢༽སྲས་བཅས་རྒྱལ་བས་བཏང་སྙོམས་མཛད་འོས་པའི། །སྙིགས་
མའི་སྙིགས་མ་ཧ་ཅང་བདོ་བའི་དུས། །ལྷག་པར་དམ་ཆོས་འཛིན་པའི་མཐུ་གྲུབ་པ། །སྙིང་སྟོབས་
ཕུལ་དུ་བྱུང་བ་ཁྱོད་ཕྱག་འཚལ། །༣༽གཞོན་ནུ་ཉིད་ནས་སྐྱེས་ཐོབ་བློ་གྲོས་ཀྱིས། །སྲིད་པའི་ཕུན་
ཚོགས་དུག་གི་མེ་ཏོག་ལྟར། །གཟིགས་ནས་སྒོ་གསུམ་བག་ཡོད་དུས་འདའ་བའི། །རྣམ་དག་བསླབ་
- 553 -



* 5:ར་
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
པས་བཙུན་པ་ཁྱོད་ཕྱག་འཚལ། །༼༤༽བདུད་ལས་གཡེང་བ་ཐམས་ཅད་བཙན་ཆོད་དུ། །སྤངས་ནས་
སྒྲུབ་པའི་འབྲས་བུ་བྱང་ཆུབ་སེམས། །བཅོས་མིན་བསླབ་བྱར་བཅས་པས་རྒྱུད་ཕྱུག་པའི། །བཟང་
པོའི་ཚིག་ཙམ་མིན་པ་ཁྱོད་ཕྱག་འཚལ། །༥༽ཐུན་མོང་ལམ་སྦྱངས་རྒྱུའི་རྒྱུད་འཛམ་བུའི་གསེར། །དམ་
ཚིག་སྡོམ་དང་ཤུགས་དྲག་བརྩོན་འགྲུས་ཀྱི། །བཟོ་བོས་ཟུང་འཇུག་རྡོ་རྗེའི་སྐུར་གྲུབ་པ། །གསུམ་
ལྡན་རྡོ་རྗེ་འཛིན་པ་ཁྱོད་ཕྱག་འཚལ། །༩༦ བླང་དོར་གནས་རྣམས་ཀུན་ལ་ཚད་མར་གྱུར། །མུ་མེད་
འགྲོ་བ་ཀུན་ལ་སྙོམས་པར་བརྩེ། །མཉམ་མེད་གཞན་དོན་ཁོ་ན་མཛད་པ་ཁྱོད། །མགོན་མེད་བདག་
ཅག་མགོན་དུ་ཞབས་བརྟན་ཤོག །༧༽བསླད་བྲལ་རྒྱལ་བའི་བསྟན་པའི་སྙིང་པོ་མཆོག །འཇམ་
མགོན་བླ་མའི་མདོ་སྔགས་དམ་ཆོས་མཛོད། །འཛིན་མཁས་སྲིད་ཞིའི་དབུལ་སེལ་མཆོད་སྦྱིན་མཁན། །
བདག་སོགས་ཕོངས་པའི་གཉེན་དུ་ཞབས་བརྟན་ཤོག །༼༨༽མཆོག་གསུམ་བྱིན་རླབས་བསྟན་སྲུང་རྒྱ་
མཚོའི་མཐུ། །དད་ལྡན་རྒྱ་མཚོ་ལྷག་པར་མོས་པའི་མཐུས། །ཡོངས་འཛིན་དམ་པའི་སྐུ་ཚེ་རབ་བརྟན་
ཞིང༑ ༑བཤད་སྒྲུབ་འཕྲིན་ལས་ཕྱོགས་མཐར་རྒྱས་པར་ཤོག །།༩།དེ་ལྟར་བསྟོད་པས་བདག་སོགས་
འགྲོ་བ་རྣམས། །སྐྱེ་ཞིང་སྐྱེ་བར་འཁོར་ལོ་བཞི་ལྡན་རྟེན། །ཐོབ་ནས་མགོན་ཁྱོད་མཉེས་པ་ཀུན་
བསྒྲུབས་པས། །ཁྱོད་ཉིད་ཇི་བཞིན་དོན་གཉིས་ལྷུན་གྲུབ་ཤོག །༼༡༠༽
རྡོ་རྗེ་འཛིན་པ་དོན་ཡོད་མཁས་གྲུབ་པ་ཆེན་པོའི་གསོལ་འདེབས་ཚིགས་སུ་བཅད་པ་འདི་ལྷ་བབས་ཀྱི་ཚེས་ལ་ངག་
དབང་བྱམས་པས་བྲིས་སོ། །བཀྲ་ཤིས།། །།
༈ ཨོཾ་བདེ་ལེགས་སུ་གྱུར་ཅིག །རབ་འབྱམས་ཕྱོགས་བཅུའི་སྐྱབས་གནས་རིན་ཆེན་གསུམ། །
བརྩེ་བའི་ཐུགས་རྗེས་མྱུར་དུ་བདག་ལ་གཟིགས། །སྔོན་བསགས་བསོད་ནམས་བྱེ་བས་འཕངས་པའི་
ལུས༑ ༑དབང་པོ་ཀུན་ཚང་རིགས་གཟུགས་ལང་ཚོ་དར། །དམ་ཆོས་གོ་ཞིང་སྒྲུབ་པའི་མཐུ་ལྡན་ཡང་། །
ཚེ་འདི་རྟག་པར་འཛིན་པའི་ཁྱིམ་པའི་ལུས། །གཉེན་གྱི་ངོ་བསྲུང་ནོར་གྱི་གསོག་བསྲུང་རེམ། །བུ་
བརྒྱུད་མགོ་འདོན་འདི་སྣང་བྱ་བཞག་གིས། །ཕྱི་མར་ཕན་ངེས་དམ་ཆོས་བྱར་མ་ཁོམ། །ངེས་པར་འོང་
ཞིང་ནམ་འོང་མི་ཤེས་པའི། །འཆི་བདག་གཤིན་རྗེས་དབང་མེད་ཟིན་པའི་ཚེ། །ཕན་དུ་རེ་བའི་གཉེན་
དང་ནོར་རྫ་ས་སྟོབས། །ཀུན་གྱིས་བསླུ་ཞིང་སྡིག་པ་རྗེས་སུ་འབྲང་། །གཅིག་པུ་འཇིག་རྟེན་ཕྱི་མར་
འགྲོ་བའི་ཚེ། །ངན་འགྲོ་འཁོར་བའི་འཇིགས་པ་མཐའ་དག་ལས། །སྐྱོབ་པའི་སྐྱབས་གནས་མཛོད་
ཅིག་དཀོན་མཆོག་མཁྱེན། །སྲིད་པའི་འགྲོ་བ་བཟང་ངན་གར་འགྲོ་བ། །རང་གིས་བྱས་པའི་དགེ་སྡིག་
- 554 -



་.
.
*
ག་
1.
;-f
( ༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
ཁོ་ནའི་དབང་། །དེ་ཕྱིར་སྡིག་སྤོང་དགེ་བ་སྒྲུབ་པའི་བློ། །རྒྱུན་དུ་མ་བརྗེད་དུ་རེ་དཀོན་མཆོག་མཁྱེན། །
བདེ་འགྲོ་ལྷ་མིའི་ཕུན་ཚོགས་ཀྱི་ཐོབ་ཀྱང་། །མཐོན་པོ་མཐར་ལྟུང་སྐྱེས་མཐའ་འཆི་བ་དང་། །བསགས་
པ་ཀུན་འཛད་འདུས་པ་འབྲལ་ངེས་པས། །སྲིད་པའི་རྩ་བ་ཆོད་ཅིག་དཀོན་མཆོག་མཁྱེན། །ཐོག་མེད་
དུས་ནས་ཡང་ཡང་ཕ་མར་གྱུར། །དྲིན་ཅན་བླང་དོར་གོ་ལོག་རྒྱུད་ལྔའི་འགྲོ། །ཡལ་བར་མི་འདོར་
སྒྲོལ་བའི་དམ་བཅའི་ཁུར། །མྱུར་དུ་རྒྱུད་ལ་སྐྱེད་མཛོད་དཀོན་མཆོག་མཁྱེན། །དུས་གསུམ་རྒྱལ་བ་
སྲས་བཅས་བསྒྲོད་གཅིག་པའི། །སྙིང་རྗེ་སེམས་བསྐྱེད་ཕྱིན་དྲུག་རྒྱས་སྲས་སྤྱོད། །མ་ལུས་ཞུམ་པ་
མེད་པར་ཉམས་ལེན་པའི། །རྒྱལ་སྲས་དཔའ་བོར་མཛོད་ཅིག་དཀོན་མཆོག་མཁྱེན། །འགྲོ་ལ་ལྷག་
པར་བརྩེ་བའི་སྙིང་སྟོབས་ཀྱིས། །སྙིགས་དུས་ཚེ་ཐུང་གཅིག་ལ་འཚང་རྒྱ་བའི། །ཕྲ་ཟབ་རྡོ་རྗེ་ཐེག་
པའི་ཆོས་ཚུལ་རྣམས། །ཚེ་འདིར་མཐར་ཕྱིན་མཛོད་ཅིག་དཀོན་མཆོག་མཁྱེན། །མདོར་ན་ཐོག་མེད་
དུས་ནས་ད་ལྟའི་བར། །ཅི་བྱས་ཐམས་ཅད་དོན་མེད་ལས་རོར་སོང་། །ད་ནི་མདོ་རྒྱུད་དམ་པའི་མན་
ངག་བཞིན། །ཅི་བྱས་དོན་ཡོད་འགྱུར་བར་དཀོན་མཆོག་མཁྱེན། །མི་འདོད་ཉེར་འཚེ་ཞི་བར་དཀོན་
མཆོག་མཁྱེན། །འདོད་དགུའི་ཕུན་ཚོགས་རྒྱས་པར་དཀོན་མཆོག་མཁྱེན། །ཁམས་གསུམ་དབང་དུ་
འདུ་བར་དཀོན་མཆོག་མཁྱེན། །གདུག་ཅན་དྲག་པོས་ཚར་ཆོད་དཀོན་མཆོག་མཁྱེན། །མཐར་ཐུག་
གཏན་གྱི་བཙན་ས་མ་ཟིན་བར། །འགྲོ་བ་བཟང་ངན་ཅི་འདྲར་སྐྱེས་ཀྱང་རུང་། །གནས་སྐབས་བདེ་
སྡུག་ཇི་ལྟར་གྱུར་ཀྱང་རུང་། །རེ་ས་གཞན་ན་མེད་དོ་དཀོན་མཆོག་མཁྱེན། །བདག་གིས་དུས་གསུམ་
བསགས་པའི་དགེ་བའི་མཐུས། །སྐྱེ་ཞིང་སྐྱེ་བ་དག་ནི་ཐམས་ཅད་དུ། །མི་ཁོམ་གནས་སུ་ནམ་ཡང་མི་
སྐྱེ་ཞིང་། །དལ་བརྒྱད་འབྱོར་བཅུ་ཚང་བའི་ལུས་ཐོབ་ཤོག །དེར་ཡང་ཐེག་མཆོག་དགེ་བའི་བཤེས་
གཉེན་གྱིས། །ཇི་ལྟར་གནང་བའི་མདོ་སྔགས་ལམ་གྱི་གནད། །མ་ལུས་ཐོས་བསམ་བསྒོམ་པས་སྒྲུབ་
པ་ལ། །བར་དུ་གཅོད་པའི་མིང་ཡང་མེད་པར་ཤོག །རྒྱལ་བའི་སྲས་པོ་ཀུན་བཟང་འཇམ་དབྱངས་
ལྟར༔ རླབས་ཆེན་རྒྱལ་སྲས་སྤྱོད་པ་སྤྱད་བྱས་ནས། །མ་ལུས་རྒྱལ་བའི་བཞེད་དོན་མཐར་ཐུག་པ། །
མཁའ་མཉམ་འགྲོ་བ་བདག་གིས་སྒྲོལ་བར་ཤོག །སྐྱབས་གནས་དཀོན་མཆོག་གསུམ་གྱི་བྱིན་རླབས་
དང་༑ །རྟེན་འབྲེལ་ལས་དང་སྨོན་ལམ་བདེན་པ་དང་། །བདག་གི་གདུང་ཤུགས་དྲག་པོས་གསོལ་
བཏབ་མཐུས། །འདོད་དོན་ཐམས་ཅད་འབད་མེད་འགྲུབ་པར་ཤོག །
ཅེས་དཀོན་མཆོག་གི་ཐུགས་རྗེ་བསྐུལ་ནས་གསོལ་འདེབས་སྨོན་ལམ་བཅས་པ་བློ་ཞིབ་མོས་བརྟགས་ན་མདོ་སྔགས་
- 555 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མཐའ་དག་གི་གནད་ཚང་བ་འདོད་འཇོའི་བུམ་བཟང་འདི་གངས་ཅན་ལྗོངས་ཀྱི་ཆོས་རྒྱལ་ཆེན་པོའི་སྲས་མོ་དད་པ་དང་སྙིང་རྗེ་
དུ་མས་བརྒྱན་པ་ལྕམ་ཆུང་མས་བསྐུལ་ནས་བྱམས་པའི་མིང་ཅན་གྱིས་ཕུར་བུ་ལྕོག་ཏུ་བྲིས་པ་དགེ་ལེགས་འཕེལ། །
བཀྲ་ཤིས།། །།
༈ རྒྱལ་བ་ཀུན་དངོས་རྗེ་བཙུན་ཙོང་ཁ་པའི། །ཟབ་ལམ་རིམ་གཉིས་སྒྲུབ་པའི་དམ་ཆོས་ཆར། །
སྐལ་ལྡན་གདུལ་བྱའི་ཞིང་སར་འབེབས་མཁས་པའི། །རྗེ་བཙུན་རྩ་བའི་བླ་མར་གསོལ་བ་འདེབས། །
འཇམ་དཔལ་རྡོ་རྗེ་ཁྲོས་པ་མ་ཧེའི་ཞལ། །མཁྱེན་རབ་དབང་ཕྱུག་འཕགས་པ་འཇམ་དཔལ་དང་། །རྡོ་
རྗེ་འཆང་དངོས་བློ་བཟང་གྲགས་པ་ལ། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །སྲས་
ཀྱི་ཐུ་བོ་དགེ་ལེགས་དཔལ་བཟང་དང་། །མཁས་གྲུབ་དམ་པ་ཤེས་རབ་སེང་གེའི་ཞབས། །འདུལ་བ་
འཛིན་པ་དཔལ་ལྡན་བཟང་པོ་ལ། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །དེད་དཔོན་
འཇམ་དཔལ་དབྱངས་དངོས་དགེ་འདུན་འཕེལ། །གྲུབ་པའི་དབང་ཕྱུག་ཆེན་པོ་བཀྲ་ཤིས་འཕགས། །
གནས་ལྔ་རིག་པ་བསམ་འགྲུབ་རྒྱ་མཚོ་ལ། །གསོལ་བ་འདེབས་སོ་དངོས་གྲུབ་རྣམ་གཉིས་སྩོལ། །
རྡོར་འཛིན་བྱེ་བའི་གཙུག་རྒྱན་བརྩོན་འགྲུས་འཕགས། །དམ་ཅན་བྲན་འཁོལ་རྡོ་རྗེ་བཟང་པོའི་
ཞབས། །གདམས་པའི་མཛོད་འཛིན་སངས་རྒྱས་རྒྱ་མཚོ་ལ། །གསོལ་བ་འདེབས་སོ་དངོས་གྲུབ་རྣམ་
གཉིས་སྩོལ། །རིམ་གཉིས་མཐར་ཕྱིན་དཀོན་མཆོག་རྒྱ་མཚོ་དང་། །གསང་ཆེན་མཛོད་འཛིན་དཀོན་
མཆོག་ཡར་འཕེལ་ཞབས། །དེ་སྲས་མཐུ་བོ་ངག་དབང་བརྩོན་འགྲུས་ལ། །གསོལ་བ་འདེབས་སོ་
དངོས་གྲུབ་རྣམ་གཉིས་སྩོལ། །རྣམ་འདྲེན་དམ་པ་དངོས་གྲུབ་རྒྱ་མཚོའི་ཞབས། །གྲུབ་པའི་དབང་
ཕྱུག་དོན་ཡོད་མཁས་གྲུབ་དང་། །བཀའ་དྲིན་མཉམ་མེད་རྩ་བའི་བླ་མ་ལ། །གསོལ་བ་འདེབས་སོ་
དངོས་གྲུབ་རྣམ་གཉིས་སྩོལ། །ངག་གི་དབང་ཕྱུག་རྗེ་བཙུན་ཙོང་ཁ་པའི། །མདོ་སྔགས་ལེགས་བཤད་
ཆོས་ཀྱི་རྒྱ་མཚོ་ཆེ། །བྱམས་པས་འགྲོ་ལ་སྤེལ་བའི་སྙིང་སྟོབས་ཅན། །གསོལ་བ་འདེབས་སོ་དངོས་
གྲུབ་རྣམ་གཉིས་སྩོལ། །བདག་ཀྱང་དེང་ནས་བཟུང་སྟེ་བྱང་ཆུབ་བར། །བཤེས་གཉེན་དམ་པའི་
མགོན་དང་མི་འབྲལ་ཞིང་། །རིམ་གཉིས་ལམ་གྱི་རྟོགས་པ་མཐར་ཕྱིན་ནས། །སྐུ་གསུམ་གོ་འཕང་
བདེ་བླག་ཐོབ་གྱུར་ཅིག །བཀྲ་ཤིས།། །།
༈ དུས་གསུམ་ཕྱོགས་བཅུའི་སྐྱབས་གནས་འཕགས་པའི་ཚོགས། །ཡེ་ཤེས་རང་གཟུགས་མཚན་
དཔེའི་གཟི་འབར་ཞིང་། །བསྟན་དང་འགྲོ་བའི་མགོན་པོ་ཟླ་མེད་པ། །དཔལ་ལྡན་ཕྱོགས་ལས་རྣམ་
-556 -



་
(3༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
རྒྱལ་ཁྱོད་འཚལ། །མགོན་པོ་མཆོག་དེའི་འཕྲིན་ལས་སྤེལ་བ་ལ། །སྨོན་ལམ་བྱེ་བའི་མཐུ་ལྡན་ཞི་བ་
ལྷ༑ ༑ངག་གི་དབང་ཕྱུག་བྱམས་པའི་ཐུགས་ཀྱི་གཏེར། །དཔལ་ལྡན་ཡབ་སྲས་གསུམ་ལ་གུས་ཕྱག་
འཚལ། །འགྲོ་ཀུན་ཕན་བདེའི་འབྱུང་གནས་རྒྱལ་བའི་བསྟན། །ཁྱད་པར་རྒྱལ་བ་གཉིས་པའི་མདོ་
སྔགས་ཀྱི། །བསྟན་པའི་སྒྲོན་མེ་རྗེ་བཙུན་ཡབ་སྲས་རྣམས། །སྲིད་མཐར་ཞབས་བརྟན་འཕྲིན་ལས་
རྒྱས་པར་ཤོག །ཁྱད་པར་འཕགས་པའི་ཐུགས་རྗེའི་གོ་ཆ་དང་། །སྒྲིབ་བྲལ་ཡེ་ཤེས་མཆོག་གིས་
སྙིགས་དུས་འདིར། །སྐྱབས་མེད་འགྲོ་བ་ཀུན་གྱི་མགོན་པོ་རུ། །བསམ་བཞིན་ཕེབས་པའི་འདྲེན་
མཆོག་ཞབས་བརྟན་ཤོག །རྗེ་བཙུན་ཡབ་སྲས་རྣམས་ཀྱི་ཐུགས་རྗེ་ཡི། །བསྟན་པའི་རྒྱན་གཅིག་ཆབ་
མདོ་བྱམས་པ་གླིང་། །དགེ་འདུན་ཐུགས་མཐུན་བཤད་སྒྲུབ་དཔལ་འབྱོར་རྒྱས། །དགེ་ལེགས་རྒྱ་
མཚོའི་ཆར་གྱིས་ཁྱབ་པར་ཤོག །འདིས་མཚོན་དགེ་བས་ཚེ་རབས་ཀུན་ཏུ་བདག །ཐེག་མཆོག་དམ་
པའི་མགོན་དང་མི་འབྲལ་ཞིང་། །མཐའ་ཡས་རྒྱལ་བའི་ཆོས་ཚུལ་ཀུན་བཟུང་ནས། །བསྟན་དང་འགྲོ་
བའི་དཔལ་དུ་བདག་གྱུར་ཅིག །མངྒལཾ།། །།
༈ ཆོས་དབྱིངས་ཀུན་གསལ་མཐོན་པོར་རབ་འཕགས་ཀྱང་། །རྩོད་དུས་སྲིད་ཞིའི་མུན་སེལ་
ཐུགས་རྗེའི་ཤུགས། །མགོན་མེད་ཕན་བདེའི་འོད་སྣང་ཉམ་ཐག་འགྲོར། །སྙོམས་པར་འཇུག་པ་
བསྟན་པའི་མགོན་པོར་འདུད། །མཁྱེན་བརྩེའི་འོད་ལྡན་དམ་པའི་རྒྱུ་སྐར་རྣམས། །གང་གི་མཁྱེན་
བརྩེའི་ཆ་ཤས་སྐྱ་རེངས་ཀྱིས། །ཟིལ་གནོན་འཕགས་མཆོག་བསྟན་པའི་ཉི་མ་མཆོག །སྲིད་པ་ཇི་
སྲིད་མི་ནུབ་བརྟན་གྱུར་ཅིག །རྒྱལ་དང་རྒྱལ་སྲས་འཕགས་པའི་ཡེ་ཤེས་ཀུན། །གཅིག་བསྡུས་བློ་
བཟང་གྲགས་པའི་ཉི་མ་ཡིས། །རབ་ཕྱེ་ཐུབ་བསྟན་ཡོངས་རྫོགས་པདྨའི་ཚལ། །ཆེས་ཆེར་རྒྱས་
མཛད་མགོན་པོ་ཞབས་བརྟན་ཤོག །བསྟན་འགྲོ་ཡོངས་ལ་ཕན་པའི་ལྷག་བསམ་གྱིས། །ཆུ་སྐྱེས་མི་
མཐུན་འཆིང་བའི་རྒྱ་ལས་གྲོལ། །ཐོས་བསམ་སྒོམ་པའི་འདབ་སྟོང་རབ་བཞད་པས། །ཕན་བདེའི་དྲི་
བསུང་ཕྱོགས་མཐར་ཁྱབ་པར་ཤོག །སྒྲིབ་བྲལ་བདེན་གཉིས་ཟུང་འཇུག་ཨེ་ཝཾ་སྐུ། །སྐྱེ་འཇིག་སྤྲོས་
པའི་མཚན་མ་མི་མངའ་ཡང་། །ཐ་མལ་བློ་ངོར་སྤྲུལ་སྐུ་ངུར་སྨྲིག་འཆང་། །སྐུ་ཚེ་བརྟན་ཞིང་འཕྲིན་
ལས་རྒྱས་གྱུར་ཅིག །སྐྱབས་གནས་རིན་ཆེན་གསུམ་གྱི་བྱིན་རླབས་དང་། །ཡེ་ཤེས་སྤྱན་ལྡན་སྲུང་
མའི་མཐུ་ནུས་དང་། །བདག་སོགས་དད་ལྡན་མོས་པའི་རྟེན་འབྲེལ་གྱིས། །སྨོན་པའི་གནས་རྣམས་
འབད་མེད་ལྷུན་གྲུབ་ཤོག །མངྒལཾ།། །།
- 557 -



( ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༈ མཁར་རྡོ་བསམ་གཏན་གླིང་གི་སྤྲུལ་སྐུའི་ཞབས་བརྟན་འདོད་གསོལ་བཞུགས་སོ། །ན་མོ་ཝཱ་གི་ཤྭ་ར་ཡ། བློ་
བཟང་རྣམ་འདྲེན་ཀུན་གྱི་བྱམས་པ་དང་། །ཡེ་ཤེས་སྨོན་ལམ་བྱེ་བས་བསྐལ་བཟང་འདིར། །དད་ལྡན་
རྒྱ་མཚོའི་མགོན་དུ་ངུར་སྨིག་གར། །བསྒྱུར་མཛད་ཡབ་སྲས་གསུམ་ལ་གསོལ་བ་འདེབས། །འགྲོ་ལ་
ཕན་ཕྱིར་དཀའ་བ་བགྲང་ཡས་ཁུར། །བཟོད་པའི་སྙིང་སྟོབས་རྒྱ་མཚོ་ལས་འོངས་པའི། །བློ་བཟང་
བསྟན་པའི་དཔལ་གྱུར་སྤྲུལ་པའི་སྐུ། །དགོས་འདོད་རིན་ཆེན་སྩལ་ལ་གསོལ་བ་འདེབས། །བློ་གྲོས་
ཆེན་པོ་ཀུན་གྱི་བགྲོད་གཅིག་ལམ། །ལམ་བཟང་གཙོ་བོ་རིན་ཆེན་རྣམ་གསུམ་དང་། །གསང་ཆེན་
རྒྱུད་སྡེའི་ཡང་སྙིང་རིམ་པ་གཉིས། །མཐར་ཕྱིན་གྲུབ་མཆོག་དམ་པར་གསོལ་བ་འདེབས། །གནས་
གསུམ་གཞལ་བྱའི་མཁའ་དབྱིངས་མཐའ་མེད་ལ། །བློ་གྲོས་བཟང་པོའི་འཇུག་པ་གཅིག་གིས་ཀྱང་། །
ཐོགས་མེད་འཇུག་པ་བཟང་པོའི་མཛད་པ་ཅན། །སྐྱབས་གནས་རིན་ཆེན་ཀུན་འདུས་གསོལ་བ་
འདེབས། །མཐའ་ཡས་འགྲོ་བའི་སྙིང་གི་མུན་པའི་ཚོགས། །སེལ་ཕྱིར་ཚོགས་གཉིས་བྱེ་བའི་འོད་
སྣང་ཅན། །སྲིད་འདིར་ཡང་ཡང་འཆར་བ་སྲིད་པའི་མིག །བསྟན་པའི་སྒྲོན་མེ་ཁྱོད་ལ་གསོལ་བ་
འདེབས། །བློ་བཟང་གྲགས་བསྟན་རིན་ཆེན་དབང་གི་རྒྱལ། །བཤད་སྒྲུབ་མཛད་པའི་རྒྱལ་མཚན་
རྩེར་བཀོད་ནས། །སྲིད་ཞིའི་དབུལ་བ་སེལ་མཛད་དེད་དཔོན་ཁྱོད། །སྲིད་མཐའི་བར་དུ་ཞབས་པད་
བརྟན་གྱུར་ཅིག །མགོན་པོ་ཁྱོད་ཀྱི་ཇི་ལྟར་བཞེད་པ་བཞིན། །བསྟན་པ་འཛིན་སྐྱོང་སྤེལ་བའི་མཛད་
པ་ཀུན། །བཞེད་པ་ཙམ་གྱིས་གེགས་མེད་འགྲུབ་པ་ལ། །བསྟན་སྲུང་རྒྱ་མཚོས་གཡེལ་མེད་གྲོགས་
མཛོད་ཅིག །བཤད་སྒྲུབ་བསྟན་པའི་རྒྱ་མཚོ་བསམ་གཏན་གླིང་། །སྤྲུལ་སྐུ་གདེངས་ཅན་དབང་པོའི་
གཟི་བྱིན་གྱིས། །ཕན་ཚུན་ཐུགས་མཐུན་འཁོར་ལོ་རྣམ་གསུམ་གྱི། །རོལ་རྩེད་ལྷ་མིའི་དགའ་སྟོན་
རྒྱས་གྱུར་ཅིག །སྐྱབས་གནས་རིན་ཆེན་གསུམ་གྱི་བྱིན་རླབས་དང་། །བསྟན་སྲུང་ཡེ་ཤེས་སྤྱན་ལྡན་
ནུས་མཐུ་དང་། །བདག་སོགས་དད་ལྡན་རྩེ་གཅིག་མོས་པའི་མཐུས། །ཇི་ལྟར་སྨོན་པའི་གནས་
རྣམས་འགྲུབ་པར་ཤོག །
མཁར་རྡོ་བསམ་གཏན་གླིང་གི་སྤྲུལ་པའི་སྐུའི་ཞབས་བརྟན་འདོད་གསོལ་འདི་ནི་སྐྱབས་མགོན་དམ་པ་གང་གི་བཀའ་
དྲིན་གྱིས་འཚོ་བ་བྱམས་པས་བྲིས་པའི་བསྐུལ་བ་པོ་ནི་སྐུ་སྔ་མའི་གསོལ་དཔོན་དགེ་སློང་བློ་བཟང་ཕུན་ཚོགས་སོ། །
མངྒལཾ།། །།
༈ བློ་གྲོས་མཁའ་ལྟར་ཡངས་པའི་འགྲོ་རྣམས་ཀྱི། །དོན་གཉིས་མཐར་ཕྱིན་སྒྲུབ་པའི་ཐུགས་རྗེའི་
-558-



༈ ༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
ཤུགས། །ཆེས་ཆེར་བསྐྱོད་པའི་སྨོན་ལམ་མཐུ་སྟོབས་ཀྱིས། །རྣམ་དག་དབྱིངས་ལས་གཟུགས་སྐུ་
གསར་པའི་ཉི། །མི་མཐུན་ཉེས་ཚོགས་སྐྱོན་གྱིས་མ་བསྒྲིབས་པར། །འགྲོ་འདིའི་ལེགས་བྱས་ཤར་
རིའི་རྩེར་འཕགས་ཏེ། །རག་ཉག་ཐེག་ཆེན་གླིང་གི་པད་ཚལ་དུ། །བཤད་སྒྲུབ་ཕན་བདེའི་འདབ་བརྒྱ་
བཞད་པར་ཤོག །རྒྱལ་བའི་བཀའ་སྲུང་གཙོ་མོ་ཨ་ཕྱི་མས། །ཤུགས་དྲག་མྱུར་བའི་རྫུ་འཕྲུལ་མཐུ་
བསྐྱེད་ལ། །སྐྱབས་མགོན་དམ་པའི་སྤྲུལ་སྐུ་མྱུར་འབྱོན་ཞིང་། །འཁྲུལ་མེད་ངོས་ཟིན་འཕྲིན་ལས་
དར་རྒྱས་མཛོད། ། །
ཅེས་པ་རག་ཉག་སྤྲུལ་སྐུ་མྱུར་འབྱོན་དུ་དཀའ་བཅུ་བློ་བཟང་དོན་ཡོད་ཀྱིས་བསྐུལ་ནས་ངག་དབང་བྱམས་པས་བྲིས་
པའོ༑ ༑བཀྲ་ཤིས།། །། །
༈ ན་མོ་ཝཱ་གི་ཤྭ་ར་ཡ། གང་ཞིག་ཡིད་ལ་དྲན་པ་ཙམ་གྱིས་ཀྱང་། །རྨོངས་པའི་མུན་པ་མ་ལུས་
སངས་འགྱུར་ཞིང་། །བླང་དོར་གནས་ཀུན་གསལ་བའི་བློ་སྟེར་བ། །རྗེ་བཙུན་ངག་གི་དབང་ཕྱུག་ལ་
ཕྱག་འཚལ། །རབ་མང་འགྲོ་བ་ཀུན་ལ་སྨན་པའི་ཐབས། །རབ་མང་སྲིད་པ་ཇི་སྲིད་མཛད་པའི་ཁུར། །
རབ་རྒྱས་བློ་སྟོབས་ཆེན་པོས་བསྣམས་པའི་འབྲས། །རབ་ཡངས་ཡོན་ཏན་དཔག་དཀའ་ཅུང་ཟད་
གསོན། །ཡིད་འཕྲོག་ནེའུ་གསིང་ནེའུ་ཚོ་ལྟར་ལྗང་དབུས། །ཡིད་འོང་འོ་མའི་ཆུ་གཏེར་རླབས་འཁྲུག་
པར༑ །ཡིད་འཐད་ཐེག་མཆོག་ཐལ་ཀར་དལ་གྱིས་འཕྱོ། །ཡིད་ཚིམ་པད་དཀར་གདན་བཞུགས་ཁྱོད་
ཕྱག་འཚལ། །བསིལ་བྱེད་བདག་པོ་ཆ་ཤས་ཡོངས་གང་སྟེང་། །གཉིས་འཛིན་འཁྲུལ་པས་མི་ཕྱེད་
སྐྱིལ་ཀྲུང་བཞུགས། །ཕྱག་གཡས་བློ་གྲོས་མཆོག་སྦྱིན་ཕྱག་རྒྱ་ཅན། །མཆོག་གི་དངོས་གྲུབ་སྩོལ་ལ་
ཕྱག་འཚལ་ལོ། །ལྟ་ངན་ཉེས་ཚོགས་ཀུན་ལས་སྐྱོབ་པའི་ཕྱིར། །ཕྱག་གཡོན་ཐུགས་ཀར་སྐྱབས་སྦྱིན་
ཕྱག་རྒྱ་མཛད། །སྣང་སྟོང་ཟུང་འཇུག་མཚོན་པའི་གླེགས་རལ་གྱིས། །ལེགས་མཚན་ཨུཏྤལ་བསྣམས་
ལ་ཕྱག་འཚལ་ལོ། །སྲིད་ཞིའི་ལེགས་བྱས་མཐའ་དག་གཟུགས་ཅན་དུ། །མངོན་སུམ་བགྱིས་འདྲ་
མཛེས་སྐུ་ཤེལ་གྱི་རི། །སྟོབས་སོགས་ཡོན་ཏན་དུ་མའི་རྒྱན་ཕྲེང་དང་། །བག་ཡོད་ན་བཟས་མཛེས་ལ་
ཕྱག་འཚལ་ལོ། །རང་བཞིན་གྱིས་མཛེས་རྟེན་གྱི་ཡོན་ཏན་དང་། །བརྟེན་པ་མཚན་དཔེའི་ཡོན་ཏན་
ཕན་ཚུན་དུ། །འགྲན་པ་འདྲེན་བྱེད་སྟོང་ལྡན་གྱིས་བལྟས་ཀྱང་། །ལྟ་བས་ཆོག་མི་ཤེས་ལ་ཕྱག་འཚལ་
ལོ༑ ༑རང་བཞིན་ཡོངས་དག་སྐུ་མཆོག་སྐྱོན་བྲལ་ཉི། །འགྲོ་བའི་བློ་ངོར་རང་རང་བློ་ཇི་བཞིན། །ཅིར་
ཡང་འཆར་བའི་ཐབས་མཁས་མིག་འཕྲུལ་མཁན། །འགྲོ་བའི་ཡིད་བཞིན་འཇུག་ལ་ཕྱག་འཚལ་ལོ། །
- 559 -



(）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མཛད་པའི་མཆོག་གྱུར་བླང་དོར་གསལ་བའི་གསུང་། །བརྗོད་པ་བྲལ་ཡང་ཤེས་བྱའི་གནས་ཚུལ་
ཀུན༑ ༑གསལ་བར་བརྗོད་པ་ཚངས་དབྱངས་དྲུག་ཅུའི་ཆས། །ཐ་དད་འགྲོ་བའི་རེ་སྐོང་ལ་ཕྱག་
འཚལ། །སྣ་ཚོགས་ཚོན་དང་ཕྲད་པའི་དྭངས་ཤེལ་བཞིན། །གསུང་གཅིག་ཉིད་ཀྱང་མཆོག་དམན་
གདུལ་བྱ་ཡིས། །བློ་དང་འཚམས་པར་སྟོན་པའི་གསུང་གི་འོད། །འབད་མེད་ཀུན་ཏུ་འཕྲོ་ལ་ཕྱག་
འཚལ་ལོ། །ཐ་སྙད་ཆོས་རྣམས་རང་རང་རྒྱུ་རྐྱེན་ལ། །བརྟེན་ནས་བཏགས་ཙམ་རང་རང་བྱ་བྱེད་ཀུན། །
ཅུང་ཟད་མ་འཆོལ་ཀུན་བྱང་ཆོས་ཀུན་གྱི། །སྐྱོན་ཡོན་མ་འདྲེས་གཟིགས་ལ་ཕྱག་འཚལ་ལོ། །དེ་ཕྱིར་
བླང་དོར་གོ་ལོག་འགྲོ་འདི་ཀུན། །སྡིག་ལ་རྔམས་ཤིང་དགེ་བ་སྤངས་གཟིགས་ཚེ། །འགྲོ་རྣམས་
བདག་ལའང་དེ་ཙམ་མི་བརྩེ་བའི། །བརྩེ་བ་ཁོ་ནའི་དབང་ཕྱུག་ཁྱོད་ཕྱག་འཚལ། །མཐར་ཐུག་གནས་
ལུགས་ཇི་བཞིན་གཟིགས་པའི་ཚེ། །སྣ་ཚོགས་ཆོས་ཀུན་སྐྱེ་འགགས་འཕེལ་འགྲིབ་སོགས། །སྤྲོས་
ཀུན་ཉེར་ཞི་སྤྲོས་བྲལ་རོ་གཅིག་གི། །རང་བཞིན་ཉིད་ལས་གཡོ་མེད་ལ་ཕྱག་འཚལ། །ཡིད་བཞིན་
ནོར་དང་དཔག་བསམ་ལྗོན་པ་ལྟར། །རྣམ་རྟོག་འབད་རྩོལ་མེད་བཞིན་སེམས་ཅན་གྱི། །རེ་བ་ཇི་
བཞིན་སྐོང་བའི་མཛད་པ་ཀུན། །ནམ་མཁའ་ཇི་སྲིད་མཛད་ལ་ཕྱག་འཚལ་ལོ། །དེ་ལྟར་མཁྱེན་བརྩེ་
མཛད་པའི་ཆ་ཤས་ཀྱང་། །བློ་ཆེན་ཀུན་གྱི་བློ་ལས་འདས་པའི་ཡུལ། །བློ་དམན་དད་པའི་ཤུགས་ཀྱིས་
ཅུང་ཟད་ཙམ། །བློ་ལ་ཤར་ནས་བསྟོད་པའི་བསོད་ནམས་མཐུས། །ཁྱོད་ཀྱི་བརྩེ་བའི་ཡུལ་གྱུར་
བདག་སོགས་འགྲོ། །འགྲོ་བའི་མགོན་པོ་ཁྱོད་དང་མི་འབྲལ་ཞིང་། །ཞིང་མཆོག་བྱེ་བར་ཁྱོད་དང་ལྷན་
ཅིག་ཏུ། །དུ་མའི་འགྲོ་བ་འདྲེན་ལ་ཁྱོད་ལྟར་ཤོག །གསལ་མྱུར་རྒྱ་ཆེ་ཟབ་པའི་ཤེས་རབ་དང་། །
འཆད་རྩོད་རྩོམ་དང་བདེན་གཉིས་གནས་ཚུལ་ཀུན། །མ་འདྲེས་འབྱེད་པའི་བློ་གྲོས་ལེགས་གཏམས་
པའི༑ ༑སྙིང་རྗེའི་བུམ་བཟང་སྙིང་ལ་འཆང་བར་ཤོག །བདག་ནི་མཐོང་ཐོས་དྲན་དང་རེག་པ་ཀུན། །
མགོན་པོ་ཁྱོད་མཐོང་དྲན་དང་རེག་པ་ལྟར། །རྣམ་པ་ཀུན་ཏུ་མངོན་མཐོ་ངེས་ལེགས་ཀྱི། །ལེགས་
ཚོགས་འབད་མེད་འགྲུབ་པའི་མཐུ་ལྡན་ཤོག །གང་ཚེ་བལྟ་བར་འདོད་པའམ། །ཅུང་ཟད་འདྲི་བར་
འདོད་ན་ཡང་། །མགོན་པོ་འཇམ་དབྱངས་ཁྱོད་ཉིད་ནི། །གེགས་མེད་བར་ཡང་མཇལ་བར་ཤོག །
ཕྱོགས་བཅུ་ནམ་མཁའི་མཐས་གཏུགས་པའི། །སེམས་ཅན་ཀུན་དོན་སྒྲུབ་པའི་ཕྱིར། །ཇི་ལྟར་འཇམ་
དབྱངས་སྤྱོད་མཛད་པ། །བདག་གི་སྤྱོད་པའང་དེ་འདྲར་ཤོག །ཇི་སྲིད་ནམ་མཁའ་གནས་པ་དང་། །
འགྲོ་བ་ཇི་སྲིད་གནས་གྱུར་པ། །དེ་སྲིད་བདག་ནི་གནས་གྱུར་ནས། །འགྲོ་བའི་སྡུག་བསྔལ་སེལ་བར་
- 560 -



( ༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
ཤོག ༑ །
ཅེས་འཇམ་དབྱངས་དཀར་པོ་ཨུཏྤལ་བསྟོད་པ་ལ་ཕོན་པོ་ཞེས་བྱ་བ་ནི། ལྷག་པའི་ལྷ་འདི་ལ་མཆོག་ཏུ་མི་ཕྱེད་པའི་དད་
པ་ཅན་གུང་དགའ་བཞི་ནས་ཀྱིས་བསྐུལ་བ་ལྟར་རི་ཁྲོད་པ་ངག་དབང་བྱམས་པས་བློ་ལ་གང་ཤར་ཐོལ་བྱུང་དུ་སྨྲས་པ་འདིས་
ཀྱང་འགྲོ་བ་ཀུན་གྱི་སྙིང་གི་མུན་པ་སངས་ནས་ཡོན་ཏན་གྱི་པདྨ་རྒྱས་པར་གྱུར་ཅིག །མངྒལཾ།། །།
༈ ཨོཾ་སྭསྟི། གང་གི་ཐུགས་སྟོབས་ཡངས་པའི་གྲྭ་གཅིག་ན། །མཐའ་ཡས་རྒྱལ་བའི་ཐུགས་སྟོབས་
ངལ་བསོ་བ། །འཕགས་མཆོག་རྒྱལ་བ་རྒྱ་མཚོ་མི་ཡི་ཟོལ། །བསྟན་དང་འགྲོ་བའི་མགོན་པོར་གསོལ་
བ་འདེབས། །མཁྱེན་བརྩེའི་རང་བཞིན་རིན་ཆེན་གཟི་འབར་ཞིང་། །ལུང་རྟོགས་བང་རིམ་མངོན་
མཐོ་རི་དབང་འཁྱུད། །སྐལ་ལྡན་མཐོ་རིས་འགྲོ་བའི་ཉེར་འཚོའི་གཞིར། །ཐུབ་བསྟན་གླིང་བཞིའི་
དབུས་ན་རྟག་བརྟན་ཤོག །འཆད་རྩོད་རྩོམ་པའི་དབྱར་རྔ་མཐོན་པོ་ཡིས། །མཁས་མང་མདོངས་ལྡན་
ཚོགས་རྣམས་དགའ་བསྐྱེད་ཅིང་། །བྱམས་པའི་རླན་ལྡན་སྙིང་རྗེའི་བརྟུལ་ཞུགས་ལས། །ཕན་བདེའི་
ཆར་ཆེན་རྒྱུན་དུ་དབབ་ཏུ་གསོལ།། ། །
༈ མི་འགྱུར་སྒྲིབ་བྲལ་བདེ་ཆེན་ཆོས་ཀྱི་སྐུ། །གསང་གསུམ་ཡོན་ཏན་དར་བབས་ལོངས་སྤྱོད་
རྫོགས། །ཐུགས་རྗེ་པདྨའི་སྤྱན་རྒྱས་བླ་མ་དང་། །དབྱེར་མེད་དང་པོའི་སངས་རྒྱས་ལ་ཕྱག་འཚལ། །
སྟོན་དང་སྡུད་མཛད་རིག་ལྡན་འཁོར་ལོའི་ལྷ། །བཀའ་སྲུང་རྡོ་རྗེ་ཤུགས་ཀྱི་ནུས་མཐུ་ཡིས། །བཀའ་
དྲིན་གསུམ་ལྡན་རྡོ་རྗེ་འཛིན་པ་དེའི། །ཐུགས་བསྐྱེད་བཞེད་པ་ཡིད་བཞིན་འགྲུབ་པར་མཛོད། །མགོན་
དེའི་སྤྲུལ་སྐུ་པདྨོའི་གཉེན་གཅིག་པུས། །བསྡུས་རྒྱུད་རྒྱས་འགྲེལ་འདབ་བརྒྱ་བཞད་པ་དང་། །ཕན་
བདེའི་སྦྲང་རྩིས་ས་གསུམ་སྐྱེ་དགུའི་ཚོགས། །མྱུར་དུ་ཚིམ་པའི་དགའ་སྟོན་རྒྱས་པར་མཛོད། །དྲང་
ངེས་རྣལ་འབྱོར་མ་རྣམས་ཞབས་རྡུལ་ལ། །སྤྱི་བོས་འདུད་དེ་ཕྱི་ནང་ལམ་གྱི་གེགས། །མཐའ་དག་
འགྱུར་མེད་བདེ་བས་དྲུངས་ཕྱུངས་ནས། །འབྲས་བུའི་སྟོང་གཟུགས་མྱུར་དུ་ཐོབ་པར་མཛོད། །འཇིགས་
ཤིང་འབར་བའི་བཀའ་སྲུང་རྡོ་རྗེ་ཤུགས། །མ་གཡེལ་རྗེ་བཙུན་བླ་མའི་སྐུའི་ཡང་སྲིད། །བལྟམས་
དང་ངོས་འཛིན་ཐོས་བསམ་བཤད་སྒྲུབ་ཀྱི། །འགལ་རྐྱེན་བར་གཅོད་ཐམས་ཅད་ཞི་བར་མཛོད། །སྒྲུབ་
སྡེ་ཀཱ་ལ་བ་ཡི་སྐྱེད་ཚལ་འདིར། །འཆལ་པ་དམ་ཉམས་འདྲེས་ཁྱེར་མི་གནས་ཤིང་། །གསུམ་ལྡན་
ཡན་ལག་དྲུག་གིས་རྒྱུད་ཕྱུག་པའི། །རིག་འཛིན་ངང་པའི་ཁྱུ་ཡིས་གང་བར་མཛོད། །ཕྱི་ནང་གཞན་
གསུམ་སྦྱར་བའི་རྒྱུད་ཀྱི་དོན། །ཟླ་ཉིའི་རྒྱུ་བ་སྒྲ་གཅན་ལམ་ཞུགས་ཏེ། །ཉི་ཁྲི་ཆིག་སྟོང་བདེ་བའི་
- 561-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སe G6
བདུད་རྩིའི་རོས། །འགྲོ་ཀུན་མྱུར་དུ་སྒྲོལ་བའི་དགེ་ལེགས་སྩོལ། ། །
ཞེས་པ་འདི་ནི་དང་པོའི་སངས་རྒྱས་རྒྱུད་ཀྱི་རྒྱལ་པོ་འཇིག་རྟེན་འདི་ན་ཉི་མ་ལྟར་གསལ་བར་མཛད་པ་རྡོ་རྗེ་འཆང་ཡོན་
ཏན་དར་རྒྱས་དཔལ་བཟང་པོའི་ཡང་སྲིད་མྱུར་འབྱོན་གྱི་འཕྲིན་བཅོལ་དུ་གང་དེའི་ཞབས་རྡུལ་ལ་སྤྱི་བོས་རེག་པ་ངག་དབང་
བྱམས་པས་བྲིས་ཏེ་བསྐུལ་བ་པོ་ནི་རྗེ་དེ་ཉིད་ཀྱིས་གསོལ་དཔོན་ནོ། །མངྒལཾ།། །། །
༈ སྐྱབས་གནས་བསླུ་མེད་དཀོན་མཆོག་རིན་ཆེན་གསུམ། །བདག་སོགས་མཁའ་མཉམ་འགྲོ་ལ་
བརྩེ་བས་དགོངས། །ཤིན་ཏུ་དཔག་དཀའ་ཡོན་ཏན་རྒྱ་མཚོ་ལ། །དད་པ་རྒྱ་མཚོས་རྟག་ཏུ་ཕྱག་
འཚལ་ལོ། །མཐའ་མེད་འགྲོ་བའི་མགོན་གྱུར་ཁྱེད་རྣམས་ལ། །མཐའ་ཡས་སྲིད་ཞིའི་མཆོད་པ་མ་
ལུས་འབུལ། །དུག་གསུམ་དབང་གིས་སྒོ་གསུམ་ཉེས་པའི་ཚོགས། །ཇི་སྙེད་བགྱིས་པ་རིང་ནས་སོ་
སོར་བཤགས། །རང་གཞན་རྣམ་དཀར་དགེ་བའི་ཚོགས་རྣམས་ལ། །ཕན་ཡོན་དྲན་པའི་བསམ་པས་
རྗེས་ཡི་རང་། །དམན་འབྲིང་མཆོག་གི་དབང་པོའི་རིམ་པ་ལྟར། །ཆོས་འཁོར་བསྐོར་ཕྱིར་བརྟན་པར་
བཞུགས་གསོལ་འདེབས། །དུས་གསུམ་བསགས་པའི་དགེ་ཚོགས་མ་ལུས་པ། །རང་དོན་མ་ཆགས་
བློ་ཡིས་འགྲོ་ལ་བསྔོ། །བདག་སོགས་འགྲོ་ཀུན་དེང་ནས་བྱང་ཆེན་བར། །མི་ཁོམ་གནས་སུ་ནམ་ཡང་
མི་སྐྱེ་ཞིང་། །དལ་འབྱོར་མི་དང་དག་པའི་ཞིང་སྐྱེས་ནས། །བྱང་ཆུབ་སེམས་མཆོག་རྟག་ཏུ་བསྒོམ་
པར་ཤོག །སྲས་བཅས་རྒྱལ་བ་རྣམས་ཀྱི་རྗེས་ཞུགས་ཏེ། །ཉམ་ཐག་འགྲོ་ཀུན་སྙིང་ལྟར་གཅེས་
འཛིན་ཅིང་། །རླབས་ཆེ་གྲངས་མང་དུས་རིང་ཀུན་བཟང་སྤྱོད། །ནམ་མཁའ་གནས་པ་དེ་སྲིད་སྤྱོད་
པར་ཤོག །སྲིད་ཞིའི་མཐའ་སྤངས་དོན་གཉིས་མཐར་ཕྱིན་ནས། །མི་རྟོག་བཞིན་དུ་འགྲོ་བ་མ་ལུས་
པའི; ་རེ་བ་སྐོང་ལ་ཡིད་བཞིན་ནོར་བུ་དང་། །བུམ་པ་བཟང་པོ་ལྟ་བུར་བདག་གྱུར་ཅིག །སྐྱེ་བ་
འདིར་ཡང་ཚེ་རིང་ནད་མེད་ཅིང་། །ཆོས་ལྡན་རེ་བ་ཡིད་བཞིན་འགྲུབ་པར་ཤོག །ཁྱད་པར་འགྲོ་བའི་
མགོན་པོ་འཕགས་པའི་མཚན། །ཞབས་པད་བསྐལ་པ་རྒྱ་མཚོར་བརྟན་གྱུར་ཅིག །བསྟན་དང་འགྲོ་
ལ་ཕན་པའི་བཞེད་དོན་རྣམས། །བཞེད་པ་ཙམ་གྱིས་ལྷུན་གྱིས་འགྲུབ་པར་ཤོག །ཆོས་སྲིད་མངའ་
ཐང་འབྱོར་པས་འཛིན་མའི་ཁྱོན། །ཀུན་ལ་དབང་བསྒྱུར་འཕྲིན་ལས་རྒྱས་གྱུར་ཅིག །གང་གིས་
བདག་ཏུ་མཛད་པའི་མངའ་འབངས་རྣམས། །ཕྲག་དོག་འགྲན་སེམས་རྩོད་པ་མེད་པར་ཤོག །དད་
དང་ངེས་འབྱུང་སྙིང་རྗེས་ཡིད་བསྐྱོད་ནས། །དགེ་བཅུའི་ལམ་ལ་ངང་གིས་འཇུག་གྱུར་ཅིག །འཆད་
རྩོད་རྩོམ་དང་ཐོས་བསམ་སྒོམ་གསུམ་གྱི། །མཛད་བཟང་ནམ་མཁའི་ནོར་བུའི་གཟི་འོད་ཀྱིས། །ཐུབ་
- 562 -



(» ༄༅། །གསོལ་འདེབས་བསྟོད་ཚོགས་ཀྱི་རིམ་པ། ། ཏི༽
བf-
བསྟན་གླིང་བཞི་ཀུན་ནས་གསལ་བྱས་ཏེ། །བཀྲ་ཤིས་དགེ་ལེགས་པད་ཚལ་རྒྱས་པར་ཤོག །
འདོད་དོན་སྨོན་ལམ་བྱ་ཚུལ་འདི་ལྟ་བུ་ཞིག་དགོས་ཞེས་སྐྱབས་མགོན་དམ་པ་དེ་ཉིད་ཀྱི་ཡུམ་རིན་ཆེན་ངག་དབང་ཆོས་
འཚོས་བསྐུལ་བ་ལྟར་ངག་དབང་བྱམས་པས་ལྷ་ས་སྨན་གྲོང་གི་ཡང་ཐོག་ཏུ་བྲིས་པ་དགེ་ལེགས་འཕེལ། །མངྒལཾ།། །།
༈ ཞབས་བརྟན་གསོལ་འདེབས་ལྷ་ཡི་དྲང་སྲོང་གི་བདེན་ཚིག་བཞུགས་སོ། །སྤེལ་མར་བསྟོད་པ་ལས། གང་ཞིག་
ལ་ནི་ཉེས་པ་ཀུན། །གཏན་ནས་ཡོང་ཡེ་མི་མངའ་ཞིང་། །གང་ལ་རྣམ་པ་ཐམས་ཅད་དུ། །ཡོན་ཏན་
ཐམས་ཅད་གནས་གྱུར་པ། །ཞེས་གསུངས་པ་ལྟར། ཉེས་པ་ཐམས་ཅད་བག་ཆགས་དང་བཅས་པ་
གཏན་ནས་སྤངས་ཤིང་། ཟབ་པ་དང་རྒྱ་ཆེ་བའི་ཡོན་ཏན་ཐམས་ཅད་ཕུལ་དུ་བྱུང་བ་དང་ལྡན་པ་
སངས་རྒྱས་བཅོམ་ལྡན་འདས་ཞེས་སྙན་པའི་བ་དན་དཀར་པོ་ས་གསུམ་ན་ཆེས་ཆེར་གཡོ་བ་དེ་ཉིད་
ཀྱིས༑ མཛོད་ལས། རྣམ་གཟིགས་མར་མེ་རིན་ཆེན་གཙུག །གྲངས་མེད་གསུམ་གྱི་ཐ་མར་བྱུང་། །
དང་པོ་ཤཱཀྱ་ཐུབ་པ་ཡིན། །ཞེས་གསུངས་པ་ལྟར། བདག་ཅག་གི་སྟོན་པ་འདིས་དེ་བཞིན་གཤེགས་
པ་ཤཱཀྱ་ཐུབ་པ་ཆེན་པོའི་དྲུང་དུ་དང་པོར་བྱང་ཆུབ་མཆོག་ཏུ་ཐུགས་བསྐྱེད། བར་དུ་ཤཱཀྱ་ཐུབ་ཆེན་
ནས་བཟུང་འདྲེན་པ་ཡུལ་འཁོར་སྐྱོང་གི་བར་སངས་རྒྱས་བདུན་ཁྲི་ལྔ་སྟོང་མཆོད་ནས་བསྐལ་པ་
གྲངས་མེད་དང་པོའི་ཚོགས་བསགས། སངས་རྒྱས་ལེགས་མཛད་ནས་བཟུང་དབང་པོ་རྒྱལ་མཚན་
གྱི་བར་གྱི་བདུན་ཁྲི་དྲུག་སྟོང་མཆོད་ནས་གྲངས་མེད་གཉིས་པའི་ཚོགས་བསགས། སངས་རྒྱས་མར་
མེ་མཛད་ནས་འོད་སྲུངས་ཀྱི་བར་བདུན་ཁྲི་བདུན་སྟོང་མཆོད་ནས་གྲངས་མེད་གསུམ་ཀའི་ཚོགས་
རྫོགས་པར་མཛད་དེ་དགའ་ལྡན་དུ་ལྷའི་བུ་དམ་པ་ཏོག་དཀར་པོར་སྐྱེ་བ་བཞེས་ནས། རྩོད་ལྡན་ཚེ་
ལོ་བརྒྱ་པའི་དུས་སུ་ཞིང་འདིའི་གདུལ་བྱ་རྣམས་འདུལ་བའི་ཕྱིར་དུ། ཐུགས་རྗེ་ཆེན་པོས་བསྐུལ་ནས།
གཟིགས་པ་ལྔ་ལ་གཟིགས་ཤིང་། དགའ་ལྡན་གྱི་གནས་ནས་སྒྱུ་འཕྲུལ་ལྷ་མོའི་ལྷུམས་སུ་འཇུག་པ་
སོགས་མཛད་པ་བཅུ་གཉིས་བསྟན་ནས་ཀུན་ཤེས་ཀོའུ་དི་སྐྱ་ཡ་ནས་བཟུང་ཀུན་ཏུ་རྒྱུ་རབ་བཟང་ལ་
ཐུག་གི་བར་དངོས་ཀྱི་གདུལ་བྱ་རྣམས་བཏུལ་ནས་གསེར་འོད་དམ་པ་ལས། སངས་རྒྱས་མྱ་ངན་
ཡོངས་མི་འདའ། །ཆོས་ཀྱང་ནུབ་པར་མི་འགྱུར་ཏེ། །སེམས་ཅན་ཡོངས་སུ་སྨིན་བྱའི་ཕྱིར། །ཡོངས་
སུ་མྱ་ངན་འདའ་བ་སྟོན། །ཞེས་གསུངས་པ་ལྟར། ངེས་དོན་དུ་ས་ལ་གནས་པའི་སེམས་དཔའ་ཆེན་པོ་
དབང་ཐོབ་པ་རྣམས་ཀྱི་སྣང་ངོར་སངས་རྒྱས་མྱ་ངན་ལས་འདའ་བ་དང་། བསྟན་པ་ནུབ་པ་མེད་ཀྱང་།
གདུལ་བྱ་ཐུན་མོང་བ་རྣམས་ཀྱི་སྣང་ངོ་དང་བསྟུན་ནས། རྩྭ་མཆོག་གྲོང་དུ་མྱ་ངན་ལས་འདའ་བའི་
- 563 -



( ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཚུལ་བསྟན་ཏེ་བསྟན་པ་ལོ་ལྔ་སྟོང་དུ་གནས་པར་བྱིན་གྱིས་བརླབས་པ་ལས། འོད་སྲུང་ཆེན་པོ་
སོགས་བསྟན་པའི་གཏད་རབས་བདུན་གྱིས་འཇིག་རྟེན་ན་བསྟན་པའི་སྒྲོན་མེ་བཟུང་ཞིང་། འཇམ་
དཔལ་རྩ་རྒྱུད་ནས་ལུང་བསྟན་པ་ལྟར། ཤིང་རྟ་ཆེན་པོ་འཕགས་པ་ཀླུ་སྒྲུབ་དང་། འཕགས་པ་ཐོགས་
མེད་གཉིས་རྗེས་འབྲང་དང་བཅས་པས་རྒྱལ་བའི་བསྟན་པ་ལ་མ་རྟོགས་པ་དང་། ལོག་པར་རྟོག་པའི་
དྲི་མ་རྣམས་བསལ་ཏེ། རྒྱ་གར་འཕགས་པའི་ཡུལ་དུ་མདོ་སྔགས་ཀྱི་བསྟན་པ་ཉིན་མོ་ལྟར་གསལ་
བར་མཛད་ཀྱང་། བོད་གངས་ཅན་གྱི་ལྗོངས་འདིར་སངས་རྒྱས་ཀྱི་བསྟན་པ་མ་དར་བས་མུན་གླིང་ལྟ་
བུར་གྱུར་པའི་ཚེ། བཀའ་གདམས་གླེགས་བམ་ལས། ཧཱི པོ་ཏ་ལ་ཡི་རི་བོ་ན། །སྤྱན་རས་གཟིགས་
དབང་ང་བཞུགས་ཚེ། །སྒྲིབ་པ་རྣམ་སེལ་དེར་བྱོན་ཏེ། །མགོན་པོ་བོད་ཀྱི་ཡུལ་དུ་བྱོན། །བོད་རྗེ་
གཉའ་ཁྲི་བཙན་པོ་མཛོད། །འགྲོ་བའི་དོན་དུ་ངེས་འགྱུར་གསུངས། །ང་ནི་བདེ་གཤེགས་ཆོས་
སྐུ་ལ། །འགྲོ་འོང་ཐ་དད་མི་མངའ་མོད། །བོད་རྗེ་གཉའ་ཁྲི་བཙན་པོར་གྲགས། །སྣང་ངོར་ཐ་དད་དུ་
མ་འབྱུང་། །ཞེས་གསུངས་པ་ལྟར། འཕགས་པ་སྤྱན་རས་གཟིགས་ཀྱིས་རང་གི་འདུལ་ཞིང་ཁ་བ་
ཅན་གྱི་ལྗོངས་འདིར་སངས་རྒྱས་ཀྱི་བསྟན་པ་དར་ཞིང་རྒྱས་པར་བྱས་ཏེ་འགྲོ་བ་རྣམས་མངོན་མཐོ་
དང་ངེས་ལེགས་ཀྱི་ལམ་བཟང་པོ་ལ་འགོད་པར་བཞེད་ནས། རྒྱལ་པོ་གཉའ་ཁྲི་བཙན་པོ་ནས་བཟུང་
སྟེ་རྒྱལ་རབས་དུ་མའི་བར་དུ་རྟེན་འབྲེལ་བསྒྲིགས་ནས་ལྷ་ཐོ་ཐོ་རིའི་རིང་ལ་བསྟན་པའི་དབུ་བརྙེས།
སྲོང་བཙན་སྒམ་པོའི་རིང་ལ་སྲོལ་བཏོད། ཁྲི་སྲོང་ལྡེའུ་བཙན་གྱི་རིང་ལ་མཁན་པོ་བོ་དྷི་སཏྭ་དང་།
སློབ་དཔོན་ཆེན་པོ་པདྨ་སམ་བྷ་ཝ་སོགས་མཁས་གྲུབ་གྲངས་ལས་འདས་པ་སྤྱན་དྲངས་ནས། ལྷ་འདྲེ་
གདུག་པ་ཅན་དམ་ལ་བཏགས་པ་དང་། གཙུག་ལག་ཁང་དང་རྟེན་གསུམ་བཞེངས་པ་དགེ་འདུན་གྱི་སྡེ་
འཛུགས་པ་སོགས་སངས་རྒྱས་ཀྱི་བསྟན་པ་དར་ཞིང་རྒྱས་པར་མཛད་པ་ལས། བར་སྐབས་ཤིག་ན་
རྒྱལ་པོ་གླང་དར་མས་འདུལ་བའི་བསྟན་པ་མ་ལུས་པ་བསྣུབས་ནས་རྒྱལ་ཁྲིམས་དང་ཆོས་ཁྲིམས་
གཉིས་ཀ་ཞིག་སྟེ་བོད་ཡུལ་མུན་གླིང་ལྟ་བུར་གྱུར་པ་ལས། སླར་ཡང་བཀའ་གདམས་གླེགས་བམ་
ལས༑ བོད་པུར་རྒྱལ་ཡོངས་ཀྱི་མགོན་པོ་འདི། །མི་ཁོ་བོའི་སྲས་ཀྱི་ཐུ་བོ་ཡིན། །ཐུགས་མ་བསྒྲིབས་
ཐམས་ཅད་སལ་ལེ་ཡང་། །ཐུགས་སྦས་པའི་ཚུལ་དུ་འགྲོ་དོན་སྤྱོད། །རྗེ་རྒྱལ་བ་རྣམས་ཀྱིས་ལུང་
བསྟན་པའི། །ཡུལ་བྱང་ཕྱོགས་ཁ་བ་ཅན་ལྗོངས་དེ། །དབྱིབས་པདྨ་སྟོང་ལྡན་ཁ་བྱེ་བ། །གདན་དེ་ལ་
ཕྱོགས་བཅུའི་རྒྱལ་བ་བཞུགས། །སྲས་ཐུགས་རྗེ་ཆེན་པོས་བྱིན་གྱིས་རློབས། །ཞེས་གསུངས་པ་ལྟར།
- 564-



» ༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
ཐུགས་རྗེ་ཆེན་པོ་རྒྱལ་བ་འབྲོམ་གྱིས་ཐབས་མཁས་པ་སྣ་ཚོགས་པས་དཔལ་ལྷ་གཅིག་དི་པཾ་ཀ་ར་
བོད་དུ་སྤྱན་དྲངས་ཏེ་བསྟན་པ་རིན་པོ་ཆེ་བཤད་པ་དང་། སྒྲུབ་པ་གཉིས་ཀྱི་སྒོ་ནས་ཆེས་ཆེར་གསལ་
བར་མཛད་པས་རྒྱ་གར་འཕགས་ཡུལ་ལས་ཀྱང་བསྟན་པ་དར་རྒྱས་ཆེ་བ་ཙམ་དུ་གྱུར། དེ་ཉིད་ཀྱང་
དུས་ཀྱི་དབང་གིས་འགྲིབ་པ་ལ་ཉེ་བའི་ཚེ། བླ་མ་དྲི་མ་མེད་པའི་ཞལ་ནས། སྤྲུལ་པ་གཅིག་ནི་རྒྱ་གར་
གནས་ཆེན་འགྲིམ། །སྤྲུལ་པ་གཅིག་ནི་མདོ་ཁམས་སྨད་དུ་འགྲོ། ཞེས་གསུངས་པ་ལྟར། ཨ་ཏི་ཤ་
ཉིད་མདོ་སྨད་ཙོང་ཁའི་ཡུལ་དུ་སྐུ་སྐྱེ་བ་བཞེས་ནས་གངས་ཅན་གྱི་ལྗོངས་སུ་ཕེབས་ནས་མཁས་པའི་
དབང་པོ་དུ་མའི་ཞབས་ལ་གཏུགས་ནས་ཐུབ་བསྟན་ཡོངས་སུ་རྫོགས་པའི་གནད་འཕགས་ཡུལ་པཎ་
གྲུབ་རྣམས་ཀྱི་དགོངས་པ་ཇི་ལྟ་བ་བཞིན་ཐུགས་སུ་ཆུད་ནས་མདོ་སྔགས་ཀྱི་བསྟན་པ་རིན་པོ་ཆེ་
འཛིན་མའི་ཁྱོན་ཐམས་ཅད་ཁྱབ་པར་དར་རྒྱས་མཛད་དེ། རྗེ་བཙུན་བྱམས་པས། རིགས་ཀྱི་བུ་ཁྱོད་
སངས་རྒྱས་འཇིག་རྟེན་དུ་བྱོན་པ་འདྲ་བ་ཞིག་འབྱུང་བར་ཤེས་པར་གྱིས། ཞེས་དང་། དུས་ཀྱི་འཁོར་
ལོའི་ཞལ་ནས། རིགས་ཀྱི་བུ་ཁྱོད་རྒྱལ་པོ་ཟླ་བ་བཟང་པོ་དང་འདྲ་བར་ཤེས་པར་གྱིས། ཞེས་ལུང་
བསྟན་པ་ལྟར། མདོ་སྔགས་ཀྱི་བསྟན་པ་ཐམས་ཅད་སྟན་ཐོག་གཅིག་ཏུ་གྲུ་བཞིར་ལམ་གྱིས་ཉམས་
ལེན་དུ་འཁྱེར་ཤེས་པ། དཔལ་མཉམ་མེད་རི་བོ་དགའ་ལྡན་པ་ཞེས་སྙན་པའི་གྲགས་པ་ཕྱོགས་
མཐར་ཁྱབ་པར་མཛད་པའི་སྲོལ་འཛིན་ཆེན་པོ་མང་དུ་བྱུང་ནའང་། འགྲན་ཟླ་མེད་པ་སྤྱན་རས་
གཟིགས་དབང་རྒྱལ་བ་དགེ་འདུན་གྲུབ་པ་དཔལ་བཟང་པོ་ནི་རྗེ་རང་ཉིད་དང་ཁྱད་པར་མེད་པར་
ཀུན་ལ་གྲགས་ཤིང་གྲུབ་པ་དེ་ཉིད་ཡིན་ལ། དེའི་ཞལ་ནས་ཀྱང་། དུས་དེང་ནས་བྱང་ཆུབ་སྙིང་པོའི་
བར༑ ༑རྗེ་ཡབ་སྲས་ཁྱེད་རྣམས་མ་གཏོགས་པ། །སྐྱབས་རེ་ས་གཞན་དུ་མི་འཚོལ་བས། །ཐུགས་
བརྩེ་བའི་ལྕགས་ཀྱུས་དྲང་དུ་གསོལ། །དྲིན་ཇི་བཞིན་འཁུར་བར་མ་ནུས་ཀྱང་། །སེམས་ཆགས་སྡང་
དབང་དུ་མ་སོང་བར། །མགོན་ཁྱོད་ཀྱི་བསྟན་པ་འཛིན་པ་ལ། །དུས་ནམ་ཡང་བརྩོན་པ་བགྱིད་པར་
སྨོན༑ ཞེས་གསུངས་པ་ལྟར། ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་བསྟན་པ་ཡང་སྲིད་ཐམས་ཅད་དུ་
འཛིན་སྐྱོང་སྤེལ་གསུམ་མཛད་པའི་སྨོན་ལམ་ཇི་ལྟ་བ་བཞིན་དུ་གྲུབ་སྟེ། རྒྱལ་བ་དགེ་འདུན་རྒྱ་མཚོ་
ནས་བཟུང་། ད་ལྟ་རྣམ་འདྲེན་ལྷ་མིའི་འདྲེན་མཆོག་ཉིད་ཀྱི་བར་རྣམ་ཐར་གཙང་མ། འཆལ་པ་དང༌།
དམ་ཉམས་དང་། འདྲེས་ཁྱེར་གྱི་བསླད་མ་ཞུགས་པ་གསུམ་ལྡན་རྡོ་རྗེ་འཛིན་པ་དགེ་སློང་གི་ཚུལ་
གྱིས་འགྲོ་བ་ལྷ་དང་བཅས་པའི་བསོད་ནམས་ཀྱི་ཞིང་དུ་བཞུགས་པ་དེ་བཞིན་ཡིན་ལ། དེ་ལྟར་ན་ལྷ་
- 565 -



༢
རྒྱ་མཚ
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མིའི་འདྲེན་པ་མཆོག་ཉིད་དག་པའི་ཞིང་དུ་ཟག་མེད་ཀྱི་བདེ་བ་ལ་མི་བཞུགས་པར་མ་དག་པའི་ཞིང་དུ་
བསམས་བཞིན་ཕེབས་པའི་དགོས་པ་ནི་འགྲོ་བ་རྣམས་ཕན་ (དང་)བདེ་བ་ལ་འགོད་པར་བཞེད་པ་
ཁོ་ན་ཡིན་པས། ད་ལམ་རྒྱལ་བ་ཀུན་གྱི་ཡབ་གཅིག་འཇམ་དབྱངས་གོང་མ་བདག་པོ་ཆེན་པོས་
བཀུར་སྟི་ཆེ་འདོན་བློ་ཡིས་ཡུལ་ལས་འདས་པ་དང་བཅས་གངས་ཅན་བསྟན་པའི་བདག་པོར་མངའ་
གསོལ་བ་བཞིན། བསྟན་པའི་སྦྱིན་བདག་ཆེན་པོ་ཆོས་རྒྱལ་སྲོང་བཙན་སྒམ་པོ་དང་ཁྱད་པར་མེད་པ་
མིའི་དབང་པོ་བསོད་ནམས་སྟོབས་རྒྱས་མཆོད་ཡོན་རྣམ་པ་གཉིས་བསྟན་པ་དང་འགྲོ་བ་ལ་ཕན་པའི་
དགོངས་པ་རྩེ་གཅིག་པས་སངས་རྒྱས་ཀྱི་བསྟན་པ་སྤྱི་དང་། ཁྱད་པར་དུ་ཡང་ཆོས་ཀྱི་རྒྱལ་པོ་ཙོང་ཁ་
ཆེན་པོའི་མདོ་སྔགས་ཀྱི་བསྟན་པ་འདི་འཇིག་རྟེན་གྱི་ཁམས་ཐམས་ཅད་དུ་སྤྲིན་བྲལ་གྱི་ཉི་མ་ལྟར་
གསལ་བར་མཛད་ཅིང་འགྲོ་བ་ཐམས་ཅད་གནས་སྐབས་དང་མཐར་ཐུག་གི་འདོད་དོན་ཐམས་ཅད་
ལྷུན་གྱིས་གྲུབ་པ་བདེ་བ་ཅན་གྱི་འཇིག་རྟེན་འདྲ་བ་ཞིག་ཏུ་མཛད་ནས་གནམ་བསྐོས་གོང་མའི་བཞེད་
པ་སྐོང་བ་དང་། དེའི་ཆེད་དུ་སྙིང་རྗེ་དང་སྨོན་ལམ་གྱི་དབང་གིས་བསམས་བཞིན་བཟུང་བའི་སྤྲུལ་སྐུ་
རགས་པ་འདི་ཉིད་བསྐལ་པ་རྒྱ་མཚོའི་བར་དུ་བརྟན་པར་བཞུགས་ནས་ཟབ་པ་དང་རྒྱ་ཆེ་བའི་ཆོས་ཀྱི་
འཁོར་ལོ་བླ་ན་མེད་པ་བསྐོར་བར་མཛད་དུ་གསོལ། ཞེས་བདག་སོགས་བལྟོས་བཅས་ཐམས་ཅད་
ཀྱིས་རྩེ་གཅིག་ཏུ་གསོལ་བ་འདེབས་པ་ལགས་ན། གསོལ་འདེབས་དོན་དང་ལྡན་པའི་ཞལ་བཞེས་
བཟང་པོ་བཀའ་དྲིན་གྱིས་བསྐྱང་དུ་གསོལ། །
ཞེས་པ་འདི་ནི་ཁ་ཆེ་པཎ་ཆེན་ཤཱཀྱ་ཤྲཱིའི་གདན་ས་འཛིན་པ་སེ་ར་བྱེས་སློབ་དཔོན་བློ་བཟང་ཆོས་འཕེལ་བཟང་པོའི་
གསུང་གིས་བསྐུལ་ནས་གངས་ཅན་གྱི་མགོན་པོ་ལ་མི་ཕྱེད་པའི་དད་པ་དང་བཅས་སྙོམས་ལས་པ་ངག་དབང་བྱམས་པས་ཕུར་
བུ་ལྕོག་ཏུ་བྲིས་པ་དགེ་ལེགས་འཕེལ།། །།
༈ རྒྱལ་དབང་ཐམས་ཅད་མཁྱེན་པའི་ཞབས་བརྟན་འབུལ་རྒྱུའི། སྤྱོད་འཇུག་ལས། འགྲོ་བའི་སྡུག་བསྔལ་སྨན་
གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་སྟི་དང་། །བཅས་ཏེ་
ཡུན་རིང་གནས་གྱུར་ཅིག །ཅེས་གསུངས་པ་ལྟར། འགྲོ་བ་ཀུན་གྱི་སྡུག་བསྔལ་སེལ་བའི་སྨན་དང་།
ཕན་བདེ་ལེགས་ཚོགས་ཀུན་གྱི་འབྱུང་གནས་ནི་སངས་རྒྱས་ཀྱི་བསྟན་པ་ཡིན་ལ་དེ་ཉིད་འཇིག་རྟེན་ན་
དར་ཞིང་རྒྱས་པར་བྱ་བའི་ཕྱིར། འཕགས་པ་འཇིག་རྟེན་དབང་ཕྱུག་གིས་ཕྱོགས་བཅུའི་འཇིག་རྟེན་གྱི་
ཁམས་སུ་བསམ་གྱིས་མི་ཁྱབ་པའི་སྤྲུལ་པས་འགྲོ་བ་རྣམས་ཕན་བདེ་ལ་འགོད་པར་མཛད་པ་ལས་
- 566 -



(
༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
'，
བོད་གངས་ཅན་གྱི་ལྗོངས་འདིར་ཡང་མི་རྗེ་ཆོས་ཀྱི་རྒྱལ་པོ་གཉའ་ཁྲི་བཙན་པོ། སྲོང་བཙན་སྒམ་པོ།
ཁྲི་སྲོང་ལྡེའུ་བཙན་སོགས་ཀྱིས་བསྟན་པའི་དབུ་བརྙེས་སྲོལ་བཏོད། དར་ཞིང་རྒྱས་པར་མཛད་ཅིང་།
བསྟན་པ་ཕྱི་དར་ལ་ལྷ་བླ་མ་བྱང་ཆུབ་འོད་དང་། འབྲོམ་ཆོས་ཀྱི་རྒྱལ་པོ་སོགས་ཀྱིས་མདོ་སྔགས་ཀྱི་
བསྟན་པ་ཡོངས་སུ་རྫོགས་པ་དར་ཞིང་རྒྱས་པར་མཛད་དེ། དེ་ཉིད་ནུབ་པ་ལ་མངོན་དུ་ཕྱོགས་པའི་ཚེ་
འཇམ་དབྱངས་མིའི་རྣམ་པར་རོལ་པ་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་མདོ་སྔགས་ཡོངས་སུ་
རྫོགས་པའི་བསྟན་པའི་སྙིང་པོ་གསལ་བར་མཛད་པའི་འཕྲིན་ལས་ཀྱི་བཀའ་བབས་པ་པཎ་ཆེན་དགེ་
འདུན་གྲུབ་པ་སོགས་ངུར་སྨྲིག་འཆང་བ་བདུན་ཟམ་མ་ཆད་པར་བྱོན་ནས་བསྟན་པ་རིན་པོ་ཆེ་འཛིན་
སྐྱོང་སྤེལ་གསུམ་བྱེད་པ་བཀའ་གདམས་གླེགས་བམ་གྱི་ལུང་གིས་ཟིན་པ་ལྟར་རྣམ་འདྲེན་མཚུངས་པ་
མེད་པ་ཐམས་ཅད་མཁྱེན་པ་ཉིད་ཀྱང་སྙིགས་དུས་ཀྱི་འགྲོ་བ་རྣམས་ལ་བརྩེ་བ་ཆེན་པོའི་གཞན་དབང་
གིས་སྐུ་གསུང་ཐུགས་ཀྱི་མཛད་པ་ཅི་མཛད་ཐམས་ཅད་བསྟན་པ་དང་སེམས་ཅན་གྱི་དོན་དུ་མ་གྱུར་པ་
ཅུང་ཟད་ཙམ་ཡང་མེད་ལ། ཁྱད་པར་དུ་ད་ལམ་སྨོན་ལམ་དང་ཐུགས་བསྐྱེད་བཟང་པོའི་མཐུས།
འཇམ་དབྱངས་གོང་མ་ཆེན་པོས་བསྟན་འགྲོ་ཡོངས་ལ་དགོངས་པའི་གུས་མཆོད་བསམ་གྱིས་མི་ཁྱབ་
པས་གངས་ཅན་རྡོ་རྗེ་གདན་གྱི་སྤོ་ལ་སྤྱན་དྲངས་པ་དོན་དང་ལྡན་པར་མཛད་པའི་ཕྱིར་ཡེ་ཤེས་ཀྱི་སྐུ་
ལ་མྱ་ངན་ལས་འདའ་བ་དང་བགྲེས་པ་སོགས་མི་མངའ་ཡང་། བདག་ཅག་ཐ་མལ་པ་རྣམས་ཀྱི་སྣང་
ངོར་གཟུགས་སྐུ་རགས་པའི་སྣང་བ་བསྟན་པ་འདི་ཉིད་བགྲེས་པ་དང་། བསྙེན་པའི་ཚུལ་ཙམ་ཡང་མི་
སྟོན་པར་བསྐལ་པ་མུ་མེད་པའི་བར་དུ་མི་འཇིགས་སེང་གེའི་ཁྲི་ལ་བརྟན་པར་བཞུགས་ནས་ཐུབ་
བསྟན་སྤྱི་དང་ཁྱད་པར་འཇམ་མགོན་རྒྱལ་བ་གཉིས་པའི་ལུང་རྟོགས་ཀྱི་བསྟན་པ་ཕྱོགས་མཐར་རྒྱས་
པར་མཛད་དེ་མཐའ་དབུས་ཀྱི་སྐྱེ་འགྲོ་ཐམས་ཅད་ཕན་བདེ་བླ་ན་མེད་པའི་དགའ་སྟོན་ཟད་མི་ཤེས་པ་
ལ་འགོད་པར་མཛད་དུ་གསོལ། ཞེས་ཁྲིམས་ལྡན་འདུས་པ་རྒྱ་མཚོ་ཡོན་མཆོད་བལྟོས་བཅས་ཐམས་
ཅད་ཀྱིས་འདུན་པ་རྩེ་གཅིག་ཏུ་གསོལ་བ་འདེབས་པ་ལགས་ན་ཇི་ལྟར་གསོལ་བ་བཏབ་པའི་དོན་
བཞིན་རེ་བ་འབྲས་ལྡན་དུ་སྨིན་པའི་ཞལ་བཞེས་བཟང་པོ་བཀའ་དྲིན་གྱིས་བསྐྱང་དགོས་ཞེས་ཞུ་བ་
ལགས།། །།
༈ མིའི་དབང་ཕྱུག་ཆེན་པོའི་ཞབས་བརྟན། སྤྱོད་འཇུག་ལས། རྒྱལ་པོ་ཆོས་བཞིན་སྤྱོད་པ་དང་། །འཇིག་
རྟེན་དག་ཀྱང་དར་བར་ཤོག །ཅེས་གསུངས་པ་ལྟར། འཇིག་རྟེན་གྱི་ཁམས་སུ་འགྲོ་བ་རྣམས་ལ་བདེ་
，
- 567 -



(པ)༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྐྱིད་འབྱུང་བ་ནི་བསྟན་པ་བསྟན་འཛིན་དང་བཅས་པ་ལ་གུས་མཆོད་ལྷུར་ལེན་ཅིང་འབངས་རྣམས་བུ་
བཞིན་དུ་སྐྱོང་བའི་ཆོས་ལྡན་གྱི་རྒྱལ་པོ་སྐུ་ཁམས་བཟང་ལ་བཀའ་ཁྲིམས་བཙན་པོས་ངན་པ་རྣམས་
ཚར་གཅོད་ཅིང་བཟང་པོ་རྣམས་སྤྲོ་བ་བསྐྱེད་པར་མཛད་པ་ལ་རག་ལས་པ་ལས། ཐུགས་སྒམ།
བཀའ་བཙན། ཁྲིམས་དྲང་པོར་སྲོང་བའི་ཆོས་ཀྱི་རྒྱལ་པོ་བཀའ་དྲིན་མཚུངས་པ་མེད་པ་ཉིད་སྔོན་གྱི་
ཐུགས་བསྐྱེད་དང་སྨོན་ལམ་བཟང་པོའི་མཐུས་རྩོད་དུས་ཧ་ཅང་སྙིགས་མའི་འགྲོ་བ་བྱེད་སྤྱོད་ངན་པ་
སངས་རྒྱས་བྱང་སེམས་རྣམས་ཀྱིས་ཀྱང་གདུལ་དཀའ་བ་རྣམས་འདུལ་བའི་ཕྱིར། ཆོས་ལྡན་གྱི་རྒྱལ་
པོའི་སྐུར་བཞེངས་ནས་གངས་ཅན་གྱི་ལྗོངས་འདིར། བསྟན་པ་རྨང་ནས་འཇིག་ཅིང་སེམས་ཅན་གྱི་
བདེ་སྐྱིད་རྩ་བ་ནས་དྲུངས་འབྱིན་པའི་མ་རུངས་པ་རྣམས་ཚར་བཅད་དེ་ཐུབ་བསྟན་རིས་སུ་མ་ཆད་པ་
སྤྱི་དང་། ཁྱད་པར་དུ་ཡང་ཞྭ་སེར་ཅོད་པན་འཛིན་པའི་བསྟན་པ་བསྟན་འཛིན་དགེ་འདུན་གྱི་སྡེ་དང་
བཅས་པ་ལ་གུས་མཆོད། གཙུག་ལག་ཁང་དང་། རྟེན་གསུམ་བཞེངས་པ་དང་། དཀོན་མཆོག་གི་
མཆོད་པ་སོགས་སྔོན་གྱི་ཆོས་རྒྱལ་རྣམས་ལས་ཀྱང་ལྷག་པར་མཛད་པ་དང་། ཡང་སྒོས་ཁྱད་པར་ཅན་
དུ་སྙིང་རྗེ་པད་དཀར་དང་། བཀའ་གདམས་གླེགས་བམ་ལས་ལུང་བསྟན་པའི་སྤྱན་རས་གཟིགས་
རྒྱལ་བ་རྒྱ་མཚོ་བསྐལ་བཟང་གི་སངས་རྒྱས་སྟོང་དང་བཅས་པའི་ཞིང་ཁམས་རྭ་སྒྲེང་དཔལ་གྱི་གཙུག་
ལག་ཁང་འདི་ཉིད་ལ་ཞིག་གསོས། དགེ་འདུན་གྱི་སྡེ་ལ་བསྙེན་བཀུར། འབངས་རྣམས་ལ་བྱམས་
སྐྱོང་གཞན་ལས་ལྷག་པར་མཛད་པའི་བཀའ་དྲིན་ལ་འཁོར་མཐའ་མ་མཆིས་ཤིང་། ད་དུང་ཀྱང་
འཇིག་རྟེན་ན་བསྟན་པ་གནས་མི་གནས་དང་འཐབ་རྩོད་འཁྲུག་སློང་མེད་ཅིང་བོད་འབངས་ལ་བདེ་
སྐྱིད་འབྱུང་མི་འབྱུང་ནི་ས་ཡི་བརྒྱ་བྱིན་ཉིད་ཞབས་པད་བརྟན་མི་བརྟན་ཁོ་ན་ལ་རག་ལས་འདུག་པས་
སྙིང་རྗེ་དང་། ཐུགས་སྟོབས་ཀྱི་གོ་ཆ་སྔར་ལས་ཀྱང་རྒྱ་ཆེ་བ་བཞེས་ཏེ་ལུགས་གཉིས་ཀྱིས་མངོན་པར་
མཐོ་བའི་དགའ་ལྡན་ཕྱོགས་ཐམས་ཅད་ལས་རྣམ་པར་རྒྱལ་བའི་ཕོ་བྲང་གི་མི་འཇིགས་སེང་གེའི་ཁྲིར་
སྲིད་པའི་ཕྱི་མཐའ་ཇི་སྲིད་ཀྱི་བར་དུ་རྡོ་རྗེ་ལྟ་བུར་བརྟན་པར་བཞུགས་ནས་འཛམ་གླིང་ཡངས་པའི་སྐྱེ་
འགྲོ་ཐམས་ཅད་མངོན་མཐོ་དང་ངེས་ལེགས་ཀྱིས་བདེ་བ་ཕུན་སུམ་ཚོགས་པ་ལ་སྤྱོད་པའི་དགའ་སྟོན་
སྩལ་དུ་གསོལ། ཞེས་བདག་ཅག་ལྷ་སྡེ་མི་སྡེ་ཐམས་ཅད་ཀྱིས་བཀའ་དྲིན་དྲན་པའི་དད་གུས་རྩེ་
གཅིག་པས་གསོལ་བ་འདེབས་པ་ལགས་ན། ཇི་ལྟར་གསོལ་བ་བཏབ་པ་བཞིན་འདོད་དོན་ལྷུན་གྱིས་
འགྲུབ་པའི་ཞལ་བཞེས་བཟང་པོ་གནང་དགོས་ཞེས་གསོལ་བ་འདེབས་པ་ལགས།། །།
-568-



» ༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
༈ གསོལ་འདེབས་བསྟན་པའི་མངའ་བདག་མ་བཞུགས་སོ། །བསྟན་པའི་མངའ་བདག་བློ་བཟང་ཡེ་ཤེས་
དཔལ། །དཔལ་ལྡན་དགེ་ལེགས་རྒྱ་མཚོ་འགྲོ་བའི་མགོན། །མགོན་མེད་འགྲོ་ལ་རྗེས་བརྩེ་བྱམས་
པའི་མཚན། །མཚན་ལྡན་བླ་མ་གསུམ་ལ་ཕྱག་འཚལ་ལོ། །བློ་བཟང་བསྟན་པའི་སྙིང་པོ་བསླབ་པ་
གསུམ། །ཇི་བཞིན་རང་གི་རྒྱུད་ལ་མངོན་དུ་མཛད། །བདེ་ལེགས་རྣམ་དཀར་མཛད་པས་འགྲོ་བའི་
དོན༑ ༑དར་ཞིང་རྒྱས་མཛད་ཞབས་ལ་གསོལ་བ་འདེབས། །འཁོར་བའི་གནས་ལུགས་གཟིགས་པའི་
སྐྱོ་ཤས་ཀྱིས། །འཇིག་རྟེན་མཐུན་འཇུག་བྱ་བ་རིང་སྤངས་ཏེ། །བསྟན་དང་འགྲོ་བའི་དོན་དུ་བྱང་ཆུབ་
སེམས། །རྩེ་གཅིག་སྒོམ་མཛད་ཞབས་ལ་གསོལ་བ་འདེབས། །དཀར་ནག་ལས་འབྲས་སོ་སོར་ངེས་
པ་དང་། །ཆོས་ཀུན་རྟོག་བཏགས་རྟེན་འབྱུང་ཙམ་དུ་གཟིགས། །རིམ་གཉིས་ཟབ་མོའི་ཏིང་འཛིན་
གཡོ་མེད་བསྒོམ། །མ་ནོར་ལམ་སྟོན་བླ་མར་གསོལ་བ་འདེབས། །གྲངས་མེད་རྒྱལ་བས་དངོས་སུ་མ་
ཐུལ་བའི། །དམུ་རྒོད་གདུལ་དཀའི་བདག་སོགས་འགྲོ་བའི་སྐྱབས། །དགེ་ལེགས་རྒྱ་མཚོའི་སྲས་
ཀྱི་ཐུ་བོ་ཁྱེད། །ཞབས་པད་བསྐལ་པའི་བར་དུ་བརྟན་པར་བཞུགས། །རྣམ་དག་ལམ་གྱི་བག་
ཆགས་མ་ཐེབས་ཤིང་། །འདི་སྣང་ཙམ་ལ་ཞེན་པའི་འགྲོ་བ་ལ། །སྣ་ཚོགས་ཐབས་མཁས་མཛད་པས་
ཐར་པའི་ལམ། །སྟོན་མཛད་བདག་སོགས་འདྲེན་པ་ཞབས་བརྟན་ཤོག །ཚེ་དཔག་མེད་དང་ཡིད་
བཞིན་འཁོར་ལོ་སོགས། །ཚེ་སྦྱིན་ལྷ་ཡིས་འཆི་མེད་དངོས་གྲུབ་སྩོལ། །མཐུ་ལྡན་སྲུང་མས་འགལ་
རྐྱེན་བར་ཆད་སོལ། །རྣམ་འདྲེན་མཆོག་འདིའི་སྐུ་ཚེ་བརྟན་པར་མཛོད། །མགོན་ཁྱོད་སྐུ་ཚེ་བརྟན་
པའི་འཕྲིན་ལས་ཀྱིས། །འཇིག་རྟེན་སྤྱི་དང་ཁྱད་པར་ཡུལ་ཕྱོགས་འདིར། །མི་འདོད་ཉེར་འཚེ་ཐམས་
ཅད་ཞི་བ་དང༌། །ཆོས་སྲིད་འབྱོར་པ་དབྱར་མཚོ་ལྟར་འཕེལ་ཤོག །ཉིད་སྐུ་མཐོང་ཞིང་གསུང་
དབྱངས་ཐོས་པ་དང་། །ཁྱོད་ཀྱིས་ཐུགས་རྗེས་བསྐྱངས་པའི་འགྲོ་བ་ཀུན། །ནམ་ཡང་མི་ཁོམ་གནས་
སུ་མི་སྐྱེ་ཞིང་། །འཁོར་ལོ་བཞི་ལྡན་རྟེན་བཟང་ཐོབ་པར་ཤོག །སྲིད་པར་འཁྱམས་པའི་ཚེ་རབས་
ཀུན་ཏུ་ཡང་། །ཐེག་མཆོག་ཡོངས་འཛིན་དམ་པས་རྗེས་བཟུང་སྟེ། །བཀའ་བཞིན་རྒྱལ་སྲས་སྤྱོད་པ་
སྤྱད་པའི་མཐུས། །དོན་གཉིས་མཐར་ཕྱིན་བདེ་གཤེགས་གནས་ཐོབ་ཤོག །བསྟན་འཛིན་སྐྱེས་བུ་སྐུ་
ཚེ་བརྟན་པ་དང་། །དགེ་འདུན་སྡེ་རྣམས་བཤད་སྒྲུབ་ལོངས་སྤྱོད་རྒྱས། །བསྟན་པའི་སྦྱིན་བདག་
མངའ་ཐང་རིགས་བརྒྱུད་འཕེལ། །བཀྲ་ཤིས་ཕྱོགས་མཐར་རྒྱས་པའི་དགེ་ལེགས་སྩོལ། ། །
ཅེས་ཚ་བ་སྒང་གི་འུ་རི་ཁྲོད་ཀྱི་བླ་མ་བློ་བཟང་དར་རྒྱས་ཀྱི་ཞབས་བརྟན་གསོལ་འདེབས་འདི་ལྟ་བུ་ཞིག་དགོས་ཞེས་
- 569 -



ནི
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དེ་ཉིད་ཀྱི་སློབ་མ་དགེ་སློང་ཡེ་ཤེས་དཔལ་ལྡན་གྱིས་བསྐུལ་པ་ལྟར་ངག་དབང་བྱམས་པས་ཕུར་བུ་ལྕོག་རི་ཁྲོད་དུ་ཐོལ་བྱུང་དུ་
བྲིས་པ་དགེ་ལེགས་འཕེལ།། །།
༈ པཎ་ཆེན་མཆོག་གི་སྤྲུལ་སྐུ་མྱུར་ཕེབས་ཀྱི་གསོལ་འདེབས་བདེན་ཚིག་བཞུགས་སོ། །སྟོབས་བཅུའི་རྩལ་
རྫོགས་བློ་བཟང་མཁྱེན་བརྩེ་དང་། །དབྱེར་མེད་ཡེ་ཤེས་སྐུ་ཡི་ཟློས་གར་གྱིས། །མཐའ་ཡས་འགྲོ་བ་
འདྲེན་ལ་ཟླ་བྲལ་བ། །འགྲོ་བའི་བླ་མ་ཅུང་ཟད་བདག་ལ་དགོངས། །རྩོད་དུས་འགྲོ་བ་ཧ་ཅང་བྱེད་
ངན་པས། །རྒྱལ་བ་སྲས་བཅས་བཏང་སྙོམས་མཛད་འོས་ཀྱང་། །མགོན་ཁྱོད་མ་རུངས་འགྲོ་ལ་ལྷག་
པར་བརྩེ། །ད་དུང་མགོན་པོ་ཁྱོད་ཀྱིས་རྗེས་སུ་གཟུང་། །བདག་སོགས་མགོན་དང་བྲལ་བའི་ཕོངས་
པ་རྣམས། །ཁྱོད་ལས་ལྷག་པའི་རེ་ས་གཞན་མེད་པས། །ཕོངས་པའི་གཉེན་གཅིག་ཐུགས་རྗེའི་དཔུང་
བསྐྱེད་ལ། །སྤྲུལ་པའི་སྐུ་ཡིས་མྱུར་དུ་དབུགས་དབྱུང་མཛོད། །དམ་པ་རྣམས་ནི་ཉམ་ཐག་འགྲོ་ལ་
བརྩེ༑ ༑ཉམ་ཐག་རྗེས་འཇུག་འགྲོ་བའི་མྱ་ངན་མུན། །འཁྲུལ་མེད་སྤྲུལ་སྐུ་ཟླ་བ་གསར་པས་སོལ། །
བདེ་ལེགས་འོད་དཀར་ས་གསུམ་ཁྱབ་པར་མཛོད། །བློ་བཟང་འོད་གསལ་སྒྲིབ་མེད་མཁའ་དབྱིངས་
ལས༑ ༑འཁྲུལ་མེད་སྤྲུལ་སྐུ་སྲིད་པའི་མིག་འབར་བས། །ཐུབ་བསྟན་འདབ་བརྒྱ་བཞད་དང་ཆབས་
ཅིག་པར། །དགེ་ལེགས་ཡེ་ཤེས་སྣང་བ་འབར་བར་མཛོད། །ཁྱོད་ཀྱི་ཐུགས་བསྐྱེད་མཆོག་གསུམ་
བྱིན་རླབས་མཐུས། །དམ་མིན་དམ་བརྫུའི་བདུད་རིགས་ཀུན་བཅོམ་ནས། །བཀྲ་ཤིས་དགེ་མཚན་
ལྷུན་པོ་རབ་མཐོ་བས། །སྤྲུལ་སྐུ་འཇིག་རྟེན་ཀུན་ཏུ་གསལ་བར་མཛོད། །འདོད་ཁམས་དབང་བསྒྱུར་
དམག་ཟོར་རྒྱལ་མོ་དང་། །གནོད་སྦྱིན་བེག་རྩེ་ལྕམ་སྲིང་འཁོར་བཅས་ཀྱིས། །ཇི་ལྟར་སྨོན་པའི་ཆོས་
ལྡན་རེ་བ་ཀུན། །མྱུར་དུ་འགྲུབ་པའི་འཕྲིན་ལས་མ་གཡེལ་ཞིག། །།
༈ ས་སྐྱོང་ཆོས་ཀྱི་རྒྱལ་པོ་ཡབ་སྲས་ཀྱི་ཞབས་བརྟན་བདེན་ཚིག་བཞུགས་སོ། །ན་མོ་མཉྫའི་ཡེ། གང་གི་མཚན་
ཙམ་ཐོས་པའི་སྐྱེ་བོ་ལ། །འཆི་མེད་ཚེ་དང་ཡེ་ཤེས་མཆོག་སྩོལ་བ། །ཚེ་དཔག་མེད་དང་རྗེ་བཙུན་བློ་
བཟང་གྲགས། །དབྱེར་མེད་ཞབས་ཀྱི་པདྨོར་ཕྱག་འཚལ་ལོ། །མུ་མེད་ཞིང་གི་རྒྱལ་བ་སྲས་བཅས་
ཀྱིས༑ ༑རྟག་ཏུ་བརྩེ་བའི་ཡུལ་གྱུར་རྩོད་དུས་འགྲོར། །རྒྱལ་བའི་མཛད་པ་མ་ལུས་སྒྲུབ་མཛད་པ། །
ས་ཡི་ཚངས་པ་སྲིད་མཐར་ཞབས་བརྟན་ཤོག །དེ་ཡི་རིགས་འཁྲུངས་ལྷ་སྲས་སྐུ་མཆེད་ཀྱི། །ཉི་ཟླའི་
བགྲོད་པ་ཐུབ་བསྟན་ལྷ་ལམ་ངོས། །ཚད་མེད་འཁོར་པས་སྙིགས་མའི་མུན་ཀུན་སངས། །ངེས་
ལེགས་པད་ཚལ་ཟེའུ་འབྲུ་རྒོད་པར་ཤོག །བསྟན་འགྲོ་རིས་སུ་མ་ཆད་ཐམས་ཅད་ལ། །རྣམ་པ་ཀུན་
- 570 -



༄༅། །གསོལ་འདེབས་བསྟོད་ཚོགས་ཀྱི་རིམ་པ། ད( ）
ཏུ་ཕན་པའི་ཁུར་ཆེན་གྱིས། །ངལ་ཞིང་སྐྱོ་བ་མེད་པའི་སྙིང་སྟོབས་ཅན། །ས་སྐྱོང་ཡབ་སྲས་བསྐལ་
བརྒྱར་ཞབས་བརྟན་ཤོག །བསོད་ནམས་ཡེ་ཤེས་ཚོགས་གཉིས་རྒྱ་མཚོ་ལས། །ལེགས་འཁྲུངས་
ཆོས་ཀྱི་རྒྱལ་པོ་ཡབ་སྲས་ཀྱི། །སྐུ་ཡི་ལྷུན་པོ་དྲེགས་ལྡན་གསེར་རིའི་དབུས། །ལྷམ་མེ་ལྷན་ནེ་མངོན་
པར་འཕགས་གྱུར་ཅིག །ཕྱོགས་ལས་རྣམ་རྒྱལ་དགའ་ལྡན་ཕོ་བྲང་གི། །ལུགས་བཟང་གཉིས་ཀྱི་
ཁྲིམས་སྲོང་བཀའ་བཙན་ཞིང་། །ཐུགས་སྒམ་སྙིང་རྗེའི་གཏེར་ཆེན་ཆོས་ཀྱི་རྒྱལ། །སྲོང་བཙན་སྒམ་པོ་
གཉིས་པ་ཞབས་བརྟན་ཤོག །བསོད་ནམས་ལུས་སྟོབས་རབ་རྒྱས་ས་སྲུངས་སྟེང་། །མཁྱེན་རབ་
མིག་སྟོང་ལྡན་པའི་འཁྲི་བྱིན་གྱིས། །མཐའ་ཡི་རྒོལ་ངན་སྦྱིན་སྐྱེས་དཔུང་གི་ཚོགས། །མཐའ་དག་ས་
འོག་གནས་སུ་བྱེར་གྱུར་ཅིག །བློ་བཟང་གྲགས་བསྟན་མ་དྲོས་ཆུ་ཀླུང་ལས། །རབ་དཀར་དགེ་ཚོགས་
ཆུ་བོ་བཞི་ཡི་རྒྱུན། །མཐའ་ཡས་འགྲོ་བའི་རྒྱ་མཚོར་རྟག་འབབ་པས། །འཇིག་རྟེན་བདེ་ལེགས་སྲིད་
རྩེར་འཕྱུར་བར་ཤོག །འཇམ་མགོན་རྒྱལ་བ་གཉིས་པའི་བཀའ་སྲུང་མཆོག །ཕྱག་དྲུག་མགོན་པོ་
རྣམ་སྲས་ལས་གཤིན་གྱིས། །བདག་སོགས་ཡོན་མཆོད་འཁོར་དང་བཅས་རྣམས་ཀྱིས། །འདོད་པའི་
དོན་རྣམས་འབད་མེད་འགྲུབ་པར་མཛོད།། །།
༈ རྗེ་བཙུན་གྲུབ་པའི་དབང་ཕྱུག་གི་དགོངས་པ་རྫོགས་པ་དང་བཞེད་དོན་འགྲུབ་པའི་འདོད་གསོལ་བཞུགས་སོ། །ན་མོ་
གུ་རུ། མཁྱེན་བརྩེ་ནུས་པའི་བདག་ཉིད་བློ་བཟང་གྲགས། །མ་ལུས་བདུད་དཔུང་འཇོམས་མཛད་བྷེ་
ར་ཝཱ། །འདི་ཡི་བཀའ་གཉན་ལས་ཀྱི་གཤིན་རྗེ་སྟེ། །བླ་མ་ཡི་དམ་ཆོས་སྐྱོང་རྣམས་ལ་འདུད། །ནམ་
མཁའ་མཉམ་པའི་འགྲོ་བ་སྒྲོལ་བ་ལ། །སྙིང་སྟོབས་ཕུལ་བྱུང་ཤཱཀྱའི་རྒྱལ་པོ་དང་། །དབྱེར་མེད་
མཁས་བཙུན་གྲུབ་པའི་དབང་ཕྱུག་མཆོག །བཀའ་དྲིན་ཟླ་མེད་བླ་མ་སྤྱི་བོར་བཞུགས། །གུས་པས་
ཕྱག་འཚལ་མཆོད་སྤྲིན་རྒྱ་མཚོས་མཆོད། །སྡིག་ལྟུང་ཀུན་བཤགས་ཁྱོད་ཀྱི་རྣམ་ཐར་ལ། །སྙིང་ནས་
ཡི་རང་བསྐུལ་ཞིང་གསོལ་བ་འདེབས། །དགེ་ཚོགས་རྒྱ་མཚོ་བྱང་ཆུབ་ཐོབ་ཕྱིར་བསྔོ། །མར་གྱུར་
འགྲོ་བ་འདྲེན་པའི་དམ་བཅའི་ཁུར། །ནམ་ཡང་མི་འདོར་མཁའ་ཁྱབ་རྒྱལ་སྲས་ཀྱི། །སྤངས་རྟོགས་
ཡོན་ཏན་ཀུན་གྱི་དབང་ཕྱུག་དཔལ། །དཔལ་ལྡན་བླ་མའི་ཞབས་ལ་གསོལ་བ་འདེབས། །གཞོན་ནུ་
ཉིད་ནས་བློ་གྲོས་ལུས་སྟོབས་རྒྱས། །དར་ལ་བབས་ཚེ་དམ་ཆོས་འཚོལ་བས་ངལ། །ན་ཚོད་སྨིན་ནས་
སྒྲུབ་པའི་རྒྱལ་མཚན་བཙུགས། །ལྟ་གྲུབ་གཙང་མས་ཐུབ་བསྟན་འཛིན་ཁྱོད་དགོངས། །མགོན་ཁྱོད་
སྙིགས་མའི་ངང་ཚུལ་ལ་སྐྱོ་བས། །རེ་ཞིག་དག་པའི་ཞིང་དུ་གཤེགས་ན་ཡང་། །མ་རུངས་འགྲོ་བ་
- 571-



Sjb-
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བརྩེ་བས་མི་འདོར་བས། །མྱུར་དུ་སྤྲུལ་སྐུའི་སྣང་བ་བསྟན་དུ་གསོལ། །འཁྲུལ་བྲལ་སྤྲུལ་སྐུའི་རྟ་ལྗང་
ཅན་འོད་ཀྱིས། །ཐུབ་བསྟན་ནམ་མཁའི་ཁྱོན་ཀུན་གསལ་བ་དང་། །བཤད་སྒྲུབ་འདབ་སྟོང་རྒྱས་པའི་
ཟིལ་དངར་གྱིས། །ལུང་རྟོགས་དབང་ཕྱུག་སྐལ་ལྡན་ཚིམ་པར་མཛོད། །ཐར་འདོད་ཁྱུ་མཆོག་དཔག་
ཡས་རྩེ་བའི་གནས། །ངེས་འབྱུང་བྱང་སེམས་མཐའ་བྲལ་ལྟ་བའི་མཚོར། །ཏིང་འཛིན་མངོན་ཤེས་
རིམ་གཉིས་འདབ་སྟོང་བཞད། །ཐར་པ་གླིང་འདི་སྲིད་མཐར་དར་རྒྱས་ཤོག །མཧཱ་ཀཱ་ལ་ལས་གཤིན་
རྣམ་ཐོས་སྲས། །རེ་མ་ཏི་སོགས་དམ་ཅན་རྒྱ་མཚོ་དང༌། །དཀར་ཕྱོགས་ལ་དགའ་ལྷ་ཀླུ་མཐུ་ཅན་
གྱིས༑ ༑འདོད་པའི་དོན་ཀུན་འབད་མེད་འགྲུབ་པར་མཛོད། །
ཅེས་པ་འདི་ནི་རྗེ་བཙུན་གྲུབ་པའི་དབང་ཕྱུག་གི་དགོངས་པ་རྫོགས་པ་དང་བཞེད་དོན་འགྲུབ་ཕྱིར་འདོད་གསོལ་འདི་ལྟ་
བུ་ཞིག་དགོས་ཞེས་རྗེ་དེ་ཉིད་ལ་མི་ཕྱེད་པའི་དད་པ་དང་ལྡན་པ་ཐར་པ་གླིང་གི་དབུ་མཛད་རབ་འབྱམས་པ་རྡོ་རྗེ་རྒྱལ་མཚན་
གྱིས་བསྐུལ་བའི་ངོར་ངག་དབང་བྱམས་པས་བྲིས་པའོ། །མངྒལཾ།། །།
༈ རྡོ་རྗེ་འཕྲེང་བའི་དཀྱིལ་འཁོར་ཞེ་ལྔའི་དབང་གི་བརྒྱུད་འདེབས་མདོར་བསྡུ་ན་འདི་ལྟར། རིགས་ཀུན་ཁྱབ་བདག་
དྲུག་པ་རྡོ་རྗེ་འཆང་། །རྣམ་ཀུན་མཆོག་ལྡན་རྡོ་རྗེ་རྣལ་འབྱོར་མ། །འཇིགས་མེད་ཟུང་འཇུག་འབྱུང་
གནས་སྦས་པའི་ཞབས། །གསོལ་བ་འདེབས་སོ་དངོས་གྲུབ་མཆོག་སྩོལ་ཞིག །རིག་གནས་ཀུན་
གཟིགས་ན་ཡ་ཀ་པ་དང༌། །མཁྱེན་བརྩེའི་དབང་ཕྱུག་ད་ཤ་པཱ་ལ་ཤཱི། །གྲུབ་པའི་དབང་ཕྱུག་པི་ཁྱེ་དེ་
ཝ་ལ། །གསོལ་བ་འདེབས་སོ་དངོས་གྲུབ་མཆོག་སྩོལ་ཞིག །བསྟན་པའི་སྒྲོན་མེ་ཁ་ཆེ་པཎ་ཆེན་དང༌། །
དེ་ཡི་སྲས་མཆོག་ཚུལ་ཁྲིམས་རྒྱལ་བའི་མཚན། །སེམས་དཔའ་ཆེན་པོ་ཆོས་ཀྱི་རྒྱལ་པོ་ལ། །གསོལ་
བ་འདེབས་སོ་དངོས་གྲུབ་མཆོག་སྩོལ་ཞིག །རྔོག་སྟོན་ཆེན་པོ་བསོད་ནམས་བཟང་པོ་དཔལ། །མཁས་
བཙུན་གྲུབ་པ་རྒྱལ་བ་དཔལ་ལྡན་དང་། །ཟླ་བྲལ་པཎ་ཆེན་བཟང་པོ་བཀྲ་ཤིས་ལ། །གསོལ་བ་
འདེབས་སོ་དངོས་གྲུབ་མཆོག་སྩོལ་ཞིག །རྗེ་བཙུན་བླ་མ་དམ་པ་བཀྲ་ཤིས་མཚན། །འགྲོ་བའི་འདྲེན་
པ་ཀུན་དགའ་དཔལ་བཟང་པོ། །མཁས་གྲུབ་ཆེན་པོ་སངས་རྒྱས་ཡེ་ཤེས་ལ། །གསོལ་བ་འདེབས་སོ་
དངོས་གྲུབ་མཆོག་སྩོལ་ཞིག །པཎ་ཆེན་བློ་བཟང་ཆོས་ཀྱི་རྒྱལ་མཚན་དང་། །རྡོ་རྗེའི་ཐུགས་མངའ་
དགེ་འདུན་དོན་གྲུབ་ཞབས། །མདོ་རྒྱུད་མངའ་བདག་བློ་བཟང་བཀྲ་ཤིས་ལ། །གསོལ་བ་འདེབས་
སོ་དངོས་གྲུབ་མཆོག་སྩོལ་ཞིག །ཟུང་འཇུག་མངོན་གྱུར་བློ་བཟང་ཚུལ་ཁྲིམས་དང་། །བཀའ་དྲིན་
གཞལ་མེད་རྩ་བའི་བླ་མ་མཆོག །སྐྱབས་གསུམ་ཀུན་འདུས་ཞབས་ཀྱི་པདྨོ་ལ། །གསོལ་བ་འདེབས་
-572 -
དུ



($ ༄༅། །གསོལ་འདེབས་བསྟོད་ཚོགས་ཀྱི་རིམ་པ། ། ཏི༽
སོ་དངོས་གྲུབ་མཆོག་སྩོལ་ཞིག །དེང་ནས་སྐྱེ་ཞིང་སྐྱེ་བ་ཐམས་ཅད་དུ། །མཚན་ཉིད་ཚང་བའི་རྡོ་རྗེ་
སློབ་དཔོན་རྣམས། །རྙེད་བཀུར་སྒྲུབ་པས་ཚུལ་བཞིན་མཉེས་བྱས་ནས། །བཤད་སྒྲུབ་བསྟན་པའི་
རྒྱལ་མཚན་འཛིན་པར་ཤོག །ཅེས་པ་འདི་ནི་མཁན་ཆེན་སྤྲུལ་སྐུ་ཡེ་ཤེས་བསྟན་སྒྲོན་གྱི་གསུང་བཞིན་དུ་ངག་དབང་
བྱམས་པས་བྲིས་པའོ།། །།
༈ སྙིང་རྗེའི་རླབས་འཁྲུག་བསོད་ནམས་ཆུ་གཏེར་ལས། །ལེགས་འཁྲུངས་བསླབ་གསུམ་བཟང་
པོའི་ལྷུན་པོ་ལ། །རིམ་གཉིས་ཉི་ཟླའི་རྣ་ཆ་གཟི་ལྡན་པས། །ཕན་བདེའི་འོད་སྣང་སྩོལ་ལ་གསོལ་བ་
འདེབས། །བློ་བཟང་སྟོབས་བཅུ་མངའ་བའི་བཤད་སྒྲུབ་ཀྱི། །བསྟན་པ་འགྲོ་བའི་བསོད་ནམས་ཞིང་
བཟང་པོ། །ཐོས་བསམ་སྒོམ་པའི་འབྲས་བུ་གཡུར་ཟ་བས། །སྲིད་ཞིའི་རྒུད་པ་སེལ་ལ་གསོལ་བ་
འདེབས། །མ་རུངས་སྙིགས་དུས་འགྲོ་བ་མ་ལུས་ལ། །ལྷག་པར་བརྩེ་བའི་ཐུགས་རྗེའི་སྟོབས་བསྐྱེད་
ནས༑ ༑བསོད་ནམས་ཡེ་ཤེས་བཟང་པོའི་དཔལ་ལྡན་པ། །སྲིད་མཐའི་བར་དུ་གཡོ་མེད་བརྟན་གྱུར་
ཅིག ་ཡོན་ཏན་ཆ་ཤས་ཡོངས་རྫོགས་རྒྱུ་སྐར་མགོན། །བསམ་སྦྱོར་རྣམ་དག་རྩེ་གཅིག་བསྟེན་བྱས་
པས༑ ༑ལེགས་བྱས་བསོད་ནམས་ཕུང་པོ་འདི་ཡི་མཐུས། །འགྲོ་ཀུན་ཀུན་བཟང་སྤྱོད་པས་འཚོ་བར་
ཤོག ་སྲས་བཅས་རྒྱལ་བའི་བསོད་ནམས་ཇི་སྙེད་དང་། །བདག་སོགས་སྙིང་ནས་མོས་པ་བཟང་
པོའི་མཐུས། །ཟླ་མེད་ཡོངས་འཛིན་དམ་པ་ཞབས་བརྟན་ཅིང་། །འཇིག་རྟེན་མ་ལུས་བདེ་སྐྱིད་ལྡན་
པར་ཤོག ། །
ཅེས་པ་འདི་ཡང་མཁན་ཆེན་ཡེ་ཤེས་བསྟན་སྒྲོན་གྱི་གསུང་གིས་བསྐུལ་ནས་ཡོངས་འཛིན་དམ་པ་དེ་ཉིད་ཀྱི་བཀའ་
འབངས་ངག་དབང་བྱམས་པས་སྨྲས་པ་དགེ་ལེགས་འཕེལ།། །།
༈ ན་མོ་གུ་རུ་མཉྫགྷོ་ཥཱ་ཡ། རབ་འབྱམས་བཀའ་དང་གདམས་ངག་འབྱུང་བའི་གནས། །ཐུབ་
དབང་བྱམས་པ་རྗེ་བཙུན་མཁྱེན་པའི་གཏེར། །རྣམ་གསུམ་དབྱེར་མེད་ཀུན་མཁྱེན་ཙོང་ཁ་པའི། །
བསྟན་པའི་རྒྱལ་མཚན་འཛིན་ལ་གསོལ་བ་འདེབས། །བརྒྱུད་པ་གསུམ་གྱི་བླ་མའི་བྱིན་རླབས་དང་། །
བཀའ་སྲུང་དམ་ཅན་རྒྱ་མཚོའི་འཕྲིན་ལས་ཀྱིས། །ཡོངས་འཛིན་དམ་པའི་སྐུ་ཚེ་རབ་བརྟན་ཅིང་། །
མདོ་སྔགས་བསྟན་པའི་དགའ་སྟོན་རབ་རྒྱས་མཛོད། །དེ་ལྟར་གསོལ་བ་བཏབ་པས་བདག་སོགས་
རྣམས། །དེང་ནས་བཟུང་སྟེ་བྱང་ཆུབ་སྙིང་པོའི་བར། །རྗེ་བཙུན་བླ་མས་འབྲལ་མེད་རྗེས་བཟུང་སྟེ། །
ས་ལམ་ཡོན་ཏན་གོམས་པ་མཐར་ཕྱིན་ཤོག །ཅེས་པ་འདི་ནི་རབ་འབྱམས་སྨྲ་བ་བློ་བཟང་དོན་གྲུབ་ཀྱི་ངོར་ངག་
-573 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དབང་བྱམས་པས་དགའ་ལྡན་དུ་སྨྲས་པའོ།། །།
༈ སེམས་དཔའ་སྤྲུལ་སྐུ་རིན་པོ་ཆེའི་ཡང་སྲིད་མྱུར་ཕེབས་ཀྱི་གསོལ་འདེབས། བློ་བཟང་སྟོབས་བཅུའི་རྩལ་
རྫོགས་སྤྱན་རས་གཟིགས། །སེམས་དཔའ་ཆེན་པོའི་སྙན་གྲགས་རྒྱ་མཚོའི་མཐར། །ཡོངས་སུ་
གྲགས་པ་བསྟན་པའི་རྒྱལ་མཚན་མཆོག །བདག་ལུས་སྤྱི་གཙུག་རྒྱན་དུ་བརྟན་པར་བཞུགས། །འགྲོ་
ཀུན་སྲིད་མཚོ་ལས་སྒྲོལ་གྲུ་འཛིན་བདག །སྙིང་རྗེའི་གར་གྱིས་རིན་ཆེན་གསལ་བ་སོགས། །མཁས་
བཙུན་གྲུབ་པའི་དབང་ཕྱུག་སྐྱེས་རབས་ཕྲེང་། །འཛིན་མཛད་གྲགས་པའི་མཚན་ཅན་བརྩེ་བས་
དགོངས། །བདག་སོགས་ལས་ངན་གདུལ་བྱའི་སྣང་ཚུལ་ལ། །ཐུགས་ཡིད་འབྱུང་བས་རེ་ཞིག་དག་
ཞིང་དུ། །གཤེགས་ཀྱང་མགོན་མེད་ལོང་བ་ཐང་བསྐྱར་རྣམས། །ཐུགས་རྗེས་གཟིགས་ནས་ཡང་སྲིད་
གསལ་བར་སྟོན། །ཁྱོད་ཐུགས་མ་ལུས་འགྲོ་ལ་གཅིག་ཏུ་སྙོམས། །བདེ་འདོད་སྡིག་ཅན་ཀུན་ལ་ལྷག་
པར་བརྩེ། །རང་དོན་ཞི་བདེར་སྲེད་པའི་གོ་སྐབས་བྲལ། །དེ་ཕྱིར་མྱུར་དུ་སྤྲུལ་སྐུར་འབྱོན་པར་
གསོལ། །བདག་པས་གཞན་གཅེས་སྙིང་སྟོབས་གོ་བགོས་ཏེ། །རྩོད་དུས་སྐྱེ་བོའི་ལས་ངན་གཡུལ་གྱི་
དཔུང་། །ཕྱེ་མར་འཐག་པའི་དཔའ་བོ་སྤྲུལ་པའི་སྐུ། །འཁྲུལ་མེད་སྲིད་པའི་མིག་གཅིག་མྱུར་དུ་སྟོན། །
མཁས་བཙུན་བཟང་པོའི་རྣམ་ཐར་དཀྱིལ་འཁོར་རྒྱས། །འཆད་རྩོད་རྩོམ་པའི་འོད་དཀར་བསིལ་ཟེར་
གྱིས༑ །ཁམས་གསུམ་ཕན་བདེ་ཀུན་དའི་ཚལ་རྒྱས་པས། །ཉམ་ཐག་འགྲོ་བ་ཀུན་གྱི་དབུགས་དབྱུང་
མཛོད། །བློ་བཟང་རྒྱལ་བ་གཉིས་པའི་བཤད་སྒྲུབ་ཀྱི། །བསྟན་པ་རིན་ཆེན་གསལ་བྱེད་སྤྲུལ་པའི་སྐུ། །
སྐུ་ཚེ་རི་དབང་ལྟ་བུར་བརྟན་པ་དང་། །འཕྲིན་ལས་དབྱར་མཚོ་ལྟ་བུར་རྒྱས་པར་ཤོག །ཇི་ལྟར་སྨོན་
པའི་དོན་རྣམས་འགྲུབ་པ་ལ། །དཔལ་ལྡན་ཞལ་བཞི་ཡུམ་བཞི་འཁོར་བཅས་དང་། །ནམ་མཁའི་
གོས་ཅན་ཨ་ལྕེ་འབུམ་མེ་སོགས། །བཀའ་སྲུང་དམ་ཚིག་ཅན་རྣམས་མ་གཡེལ་ཞིག ། །
ཅེས་པ་འདི་ནི་རྗེ་དེ་ཉིད་ལ་མི་ཕྱེད་པའི་དད་པས་ཀུན་ནས་བསླངས་ཏེ་ངག་དབང་བྱམས་པས་ཕུར་བུ་ལྕོག་ཏུ་བྲིས་པ་
དགེ་ལེགས་འཕེལ།། །།
༈ དྭགས་བླ་མའི་སྐུ་སྐྱེ་མྱུར་འབྱོན་གྱི་གསོལ་འདེབས་བཞུགས་སོ། །ཨོཾ་བདེ་ལེགས་སུ་གྱུར་ཅིག །མཆོག་གིས་
དངོས་གྲུབ་རྒྱ་མཚོར་དབང་འབྱོར་ནས། །འགྲོ་ལ་དགེ་ལེགས་འདོད་དགུ་སྩོལ་མཛད་པ། །ལུང་
རྟོགས་ཡོན་ཏན་རྒྱ་མཚོའི་བདག་ཉིད་ཅན། །བཀའ་དྲིན་གསུམ་ལྡན་བླ་མར་གསོལ་བ་འདེབས། །
ཐུབ་བསྟན་རིན་ཆེན་འབྱུང་གནས་ལས་འོངས་པའི། །བློ་བཟང་རྒྱལ་བའི་རིང་ལུགས་དབང་གི་རྒྱལ། །
-574 -



{ } ༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
ཐོས་བསམ་སྒོམ་པའི་རྒྱལ་མཚན་རྩེར་མཆོད་ནས། །དངོས་གྲུབ་རྒྱ་མཚོའི་མཆོག་སྦྱིན་གསོལ་བ་
འདེབས། །བསླབ་གསུམ་ཁང་བཟང་ཟབ་དང་རྒྱ་ཆེའི་མཛོད། །བཤད་སྒྲུབ་འཕྲིན་ལས་སྒོ་འཕར་
འབུམ་ཕྱེ་ནས། །སྲིད་ཞིའི་དབུལ་སེལ་དངོས་གྲུབ་རྒྱ་མཚོའི་དཔལ། །གྲུབ་པ་མཆོག་བརྙེས་ཞབས་
ལ་གསོལ་བ་འདེབས། །མགོན་ཁྱོད་དག་པའི་ཞིང་མཆོག་གར་བཞུགས་ཀྱང་། །ཉམ་ཐག་འགྲོ་ཀུན་
བརྩེ་བས་མི་འདོར་བས། །བདག་སོགས་རྗེས་འཇུག་ལོང་བ་ཐང་བསྒྱུར་རྣམས། །ཉམ་ཐག་གདུང་
བའི་སྨྲེ་སྔགས་འདིར་དགོངས་ཤིག །སྔོན་བྱོན་རྒྱལ་དང་རྒྱལ་སྲས་གཞན་རྣམས་ཀྱིས། །འདུལ་བར་མ་
ནུས་ལས་ངན་བདག་ཅག་རྣམས། །ཐུགས་རྗེའི་གཏེར་ཆེན་ཁྱོད་ཀྱི་འདུལ་སྐལ་ལགས། །དེ་ཕྱིར་
སྤྲུལ་སྐུའི་སྣང་བ་མྱུར་དུ་སྟོན། །སྔོན་གོམས་དམ་པའི་རང་བཞིན་རབ་གསལ་བ། །སྤངས་རྟོགས་ཆ་
ཤས་ཡོངས་རྫོགས་འོད་དཀར་གྱིས། །ས་གསུམ་དགེ་ལེགས་ཀུན་ཏུ་རྒྱས་པར་མཛོད། །ཁྱད་པར་
དབེན་གནས་དྭགས་སྣང་བྱང་ཆུབ་གླིང༌། །བསླབ་གསུམ་རིམ་གཉིས་རྟོགས་པས་རྒྱུད་ཕྱུག་པའི། །
དགེ་འདུན་ཚོགས་ཀྱིས་ཡོངས་སུ་གང་བ་དང་། །ཐུགས་མཐུན་བཤད་སྒྲུབ་ལོངས་སྤྱོད་འཕེལ་བར་
མཛོད། །དེང་ནས་བརྩམས་ཏེ་ཚེ་རབས་ཐམས་ཅད་དུ། །རྗེ་བཙུན་བླ་མ་དམ་པས་རྗེས་བཟུང་ནས། །
མདོ་སྔགས་ལམ་གྱི་ཉམས་ལེན་མཐར་ཕྱིན་ཏེ། །མཆོག་མཐུན་དངོས་གྲུབ་རྒྱ་མཚོར་རྟག་རོལ་ཤོག །
ཟབ་དང་རྒྱ་ཆེ་བྱིན་རླབས་བརྒྱུད་པ་དང་། །རྒྱུད་སྡེ་བཞིས་བསྡུས་ཡི་དམ་དཀྱིལ་འཁོར་ལྷ། །ལས་
བཞིའི་འཕྲིན་ལས་སྒྲུབ་མཛད་ཆོས་སྐྱོང་རྣམས། །མ་གཡེལ་འདོད་པའི་དོན་ཀུན་འགྲུབ་པར་མཛོད། །
ཅེས་པ་འདི་ནི་དྭགས་རི་ཁྲོད་ཀྱི་བུ་སློབ་ཡོན་བདག་རྣམས་ཀྱིས་བསྐུལ་བ་ལྟར་ངག་དབང་བྱམས་པས་ཕུར་བུ་ལྕོག་ཏུ་
བྲིས་པའོ།། །།
༈ སྒྲུབ་ཁང་སྤྲུལ་པའི་སྐུ་རིན་པོ་ཆེའི་ཞབས་བརྟན་བཞུགས་སོ། །ན་མོ་ཨཱརྱ་ཏཱ་རེ་ཡ། རླབས་ཆེན་དགེ་ཚོགས་
འབུམ་གྱི་ཆུ་གཏེར་ལས། །ལེགས་འཁྲུངས་སྟོབས་བཅུའི་ལྷ་ལམ་ཡངས་པའི་མཁར། །སྨོན་ལམ་རྒྱ་
མཚོའི་རྟ་ལྗང་གིས་དྲངས་ནས། །ཕན་བདེའི་པད་ཚལ་རྒྱས་མཛད་ལ་ཕྱག་འཚལ། །རྣམ་ཀུན་མཆོག་
ལྡན་བློ་གྲོས་བཟང་པོའི་བདེར། །མ་ཞེན་སྙིང་རྗེའི་བསམ་གཏན་རྣམ་རོལ་གྱིས། །ཡོངས་རྫོགས་
ཐུབ་བསྟན་སྲིད་འདིར་རྒྱས་མཛད་པ། །རྗེ་བཙུན་བླ་མའི་ཞབས་ལ་གསོལ་བ་འདེབས། །སྒྲ་རྟོག་
ཡུལ་ལས་འདས་པ་རྡོ་རྗེའི་སྐུ། །སྐྱེ་འཇིག་སྤྲོས་པ་ཀུན་དང་བྲལ་མོད་ཀྱང་། །བདག་སོགས་ཐ་མལ་
སྣང་ངོར་ངུར་སྨིག་གར། །སྤྲུལ་པའི་སྐུ་མཆོག་བསྐལ་བརྒྱར་ཞབས་བརྟན་ཤོག །མཁྱེན་བརྩེའི་བློ་
-575 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མིག་སྟོང་མངའ་འཆི་མེད་དབང་། །མཁས་བཙུན་བཟང་པོའི་ལྷུན་པོ་རབ་མཐོའི་སྤོར། །མདོ་སྔགས་
ཆ་ཚང་བསམ་གཏན་གཡོ་མེད་ངོས། །སྐལ་ལྡན་མཐོ་རིས་མགོན་དུ་ཞབས་བརྟན་ཤོག །བརྒྱུད་པ་
གསུམ་ལྡན་བླ་མའི་བྱིན་རླབས་དང་། །འཕྲིན་ལས་ལྷ་མོ་དཀར་ལྗང་ནུས་མཐུ་དང་། །སྲིད་གསུམ་
བདག་མོ་འཁོར་བཅས་མཐུ་སྟོབས་ཀྱིས། །སྤྲུལ་སྐུའི་ཞབས་པད་སྲིད་མཐར་བརྟན་པར་མཛོད། །དེ་
ལྟར་བསྟོད་ཅིང་གསོལ་བ་བཏབ་པའི་མཐུས། །བདག་སོགས་སྐྱེ་གནས་བཞིས་བསྡུས་འགྲོ་བ་ཀུན། །
སྲིད་པར་འཁོར་ཚེའི་ཚེ་རབས་ཐམས་ཅད་དུ། །ཐེག་མཆོག་ལམ་སྟོན་བླ་མ་མཉེས་བྱེད་ཤོག །ཀུན་
རྫོབ་དོན་དམ་སེམས་བསྐྱེད་ཡན་ལག་བཅས། །མཉམ་རྗེས་ཀུན་ཏུ་གོམས་པ་ལྷུར་ལེན་དང་། །
གཟུངས་སྤོབས་ཏིང་འཛིན་རྫུ་འཕྲུལ་མཐའ་ཡས་པས། །ནམ་མཁའ་ཇི་སྲིད་འགྲོ་བའི་དོན་བྱེད་ཤོག །
ཅེས་པ་འདི་ནི་སྤྲུལ་པའི་སྐུ་རིན་པོ་ཆེའི་ཞབས་འབྲིང་བ་རབ་འབྱམས་པ་བློ་བཟང་དགེ་འདུན་སོགས་ཀྱིས་བསྐུལ་བ་
ལྟར་ངག་དབང་བྱམས་པས་སྤྲོ་བཞིན་དུ་བྲིས་པའོ། །མངྒལཾ།། །།
༈ ན་མོ་རཏྣ་ཏྲ་ཡཱ་ཡ། མཚན་དཔེའི་དཔལ་འབར་ཡན་ལག་དྲུག་ཅུའི་གསུང་། །སྟོབས་བཅུའི་
ཐུགས་མངའ་ཐུབ་པའི་དབང་པོ་དང་། །རྒྱལ་བ་ཀུན་འདུས་རྗེ་བཙུན་ཙོང་ཁ་པ། །དབྱེར་མེད་རྩ་བའི་
བླ་མར་ཕྱག་འཚལ་ལོ། །བཀའ་དང་བསྟན་བཅོས་མན་ངག་ཀུན་གྱི་དོན། །མ་འདྲེས་མ་སྦགས་
གསལ་བར་སྟོན་པ་ལ། །རྒྱལ་བའི་དབང་པོ་ཉིད་དང་ཆོས་མཚུངས་པ། །བྱམས་པའི་མཚན་ཅན་དྲིན་
ཅན་བླ་མར་འདུད། །མགོན་པོ་ཁྱོད་ཀྱི་ཞལ་གྱི་པདྨོ་ལས། །འོངས་པའི་ལེགས་བཤད་སྦྲང་རྩིས་འཚོ་
བ་བདག །ཐབས་ཤེས་གཤོག་རྩལ་འགྲོས་ཀྱིས་མི་ངལ་ཞིང་། །དོན་བཟང་སྙན་འཇེབས་གླུ་དབྱངས་
སྒྲོག་པར་ཤོག །ཁྱོད་ཉིད་རྡོ་རྗེ་འཆང་དུ་ཡིད་ཆེས་ནས། །རྙེད་དང་བཀུར་སྟི་སྒྲུབ་པའི་མཆོད་པ་ཡིས། །
རྟག་ཏུ་དགྱེས་པ་ཁོ་ན་བསྒྲུབས་པའི་མཐུས། །ནམ་ཡང་ཐེག་མཆོག་བཤེས་དང་འབྲལ་མེད་ཤོག །ཇི་
སྲིད་རབ་དགའི་ས་ལ་གནས་ཀྱི་བར། །མི་ཁོམ་གནས་སུ་དབང་མེད་མི་སྐྱེ་ཞིང་། །རང་གཞན་འབྱོར་
བཅུ་ཚང་བའི་མངོན་མཐོའི་ལུས། །ཐོབ་ནས་དོན་ལྡན་སྙིང་པོ་ལེན་པར་ཤོག །སྲིད་པའི་གནས་ལུས་
ལོངས་སྤྱོད་ཇི་སྙེད་པ། །མི་རྟག་གཡོ་བའི་ཆུ་ཟླ་ལྟར་མཐོང་ཞིང་། །བདེ་སྡུག་དཀར་ནག་ལས་ཀྱི་
རྗེས་འགྲོ་བར། །སྙིང་ནས་ངེས་པའི་བླང་དོར་འཁྲུལ་མེད་ཤོག །ཀུན་འབྱུང་ཉོན་མོངས་ཚུལ་མིན་
ཡིད་བྱེད་ཀྱི། །རྐྱེན་ལས་འབྱུང་བར་ཤེས་ནས་སྒོ་གསུམ་ལ། །དྲན་ཤེས་བག་ཡོད་ཚུལ་བཞིན་བསྟེན་
བྱས་པས། །རང་སེམས་ལས་རུང་བརྟན་པ་ཐོབ་པར་ཤོག །འགྲོ་བ་ཀུན་གྱི་སྙིང་ལ་གནས་བཅས་
- 576 -



( ༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
ནས༑ ་ཕན་པའི་ཟོལ་གྱིས་སྙིང་ལ་གནོད་སྐྱེལ་བ། །དགྲ་བོ་གཡོ་ཅན་སྙིང་རུས་རང་གཅེས་འཛིན། །
ཉེས་དམིགས་ཤེས་ཏེ་སྙིང་ནས་འཇོམས་པར་ཤོག །མཐའ་ཡས་རྒྱལ་བས་སྤྱན་གྱི་འབྲས་བུ་ལྟར། །
བསྐྱངས་ཤིང་རང་གི་ཕ་མ་དྲིན་ཅན་དུ། །གྱུར་ཏེ་ཡང་ཡང་དྲིན་གྱིས་བསྐྱངས་པ་རྣམས། །རང་གི་སྲོག་
ལས་གཅེས་པར་འཛིན་པར་ཤོག །ས་ཆུ་མེ་རླུང་སྨན་གྱི་ལྗོན་པ་ལྟར། །བདག་ལུས་ལོངས་སྤྱོད་དུས་
གསུམ་བསོད་ནམས་ཀུན། །ཀུན་གྱི་རེ་འདོད་སྐོང་བའི་རྒྱུར་གྱུར་ནས། །དེ་ལ་ནམ་ཡང་རློམ་པ་མེད་
པར་ཤོག །རི་དབང་ལྟར་བརྟན་བྱང་ཆུབ་སེམས་ཀྱི་མཐུས། །བྱང་ཕྱོགས་སོ་བདུན་ཕ་རོལ་ཕྱིན་པ་
བཅུ༑ ༑བསྡུ་བཞི་གཟུངས་སྤོབས་མངོན་ཤེས་རྫུ་འཕྲུལ་སོགས། །ས་ལམ་ཡོན་ཏན་ཀུན་གྱི་མཐར་
ཕྱིན་ཤོག །ཡང་ན་མངལ་སྐྱེས་ཁམས་དྲུག་ལྡན་པའི་ལུས། །གསང་སྔགས་བླ་མེད་ཉེ་ལམ་དངུལ་
ཆུའི་རྩིས། །ཟུང་འཇུག་རྡོ་རྗེ་འཛིན་པའི་སྐུར་བསྒྱུར་ནས། །ནམ་མཁའ་ཇི་སྲིད་འགྲོ་བའི་དོན་བྱེད་
ཤོག ༑འཁོར་འདས་ཆོས་ཀུན་རྒྱུ་རྐྱེན་ཚོགས་པའི་དབང་། །མིང་དང་བརྡས་བཞག་རང་བཞིན་མེད་
བཞིན་དུ། །སྣང་སྟོང་ཚོགས་པ་རྟག་ཆད་གཡང་ལས་གྲོལ། །སྐུ་གཉིས་ཟུང་འཇུག་དོན་གཉིས་ལྷུན་
གྲུབ་ཤོག །
ཅེས་པ་འདི་ནི་འབྲས་སྤུངས་སྔགས་པ་གྲྭ་ཚང་གི་སྔགས་རམས་པ་དགེ་སློང་བློ་བཟང་བསྟན་འཕེལ་དང་། དགེ་སློང་བློ་
གྲོས་རྒྱལ་མཚན་གཉིས་ཀྱི་འདོད་པ་ལྟར་ངག་དབང་བྱམས་པས་བྲིས་པའོ།། །།
༈ དཔལ་འབར་སྤྲུལ་སྐུའི་ཞབས་བརྟན་བཞུགས་སོ། །ན་མོ་ཨཱརྱ་ཏཱ་རེ་ཡ། བློ་གྲོས་སྒྲིབ་གཉིས་ལས་གྲོལ་
རབ་གསལ་ཞིང་། །བརྩེ་ཆེན་ཐུགས་རྗེས་སྐལ་བཟང་འགྲོ་རྣམས་ལ། །དབང་པོའི་རིམ་པ་ཇི་བཞིན་
དོན་མཛད་པ། །མཆོག་གི་སྤྲུལ་པའི་སྐུ་ལ་གསོལ་བ་འདེབས། །མཐུ་ཆེན་རྒྱལ་དང་རྒྱལ་སྲས་གཞན་
རྣམས་ཀྱིས། །གདུལ་བར་མ་ནུས་བདག་སོགས་དམུ་རྒོད་རྣམས། །མ་བཅོས་ལྷུག་པའི་ཐབས་
མཁས་མཛད་པ་ཡིས། །འདུལ་མཛད་གྲུབ་མཆོག་དམ་པར་གསོལ་བ་འདེབས། །ཟབ་དང་རྒྱ་ཆེའི་
ཐུགས་ཀྱི་ཆུ་གཏེར་ཆེ། །བསླབ་གསུམ་རིམ་གཉིས་ནོར་བུས་ལེགས་གཏམས་ཤིང་། །ངོ་མཚར་དག་
པའི་སྣང་བ་བགྲང་ཡས་ཀྱང་། །སྦས་པའི་རྣལ་འབྱོར་བསྐལ་བརྒྱར་ཞབས་བརྟན་ཤོག །རྣམ་དག་
འོད་གསལ་དབྱིངས་དང་དབྱེར་མེད་པའི། །གཟུགས་སྐུ་སྐྱེ་འཆི་འཆར་ནུབ་མི་མངའ་ཡང་། །བློ་
དམན་བློ་དང་འཚམས་པའི་ཐ་མལ་ཚུལ། །བློ་བཟང་བསྟན་པའི་དཔལ་དུ་ཞབས་བརྟན་ཤོག །བློ་
གསལ་མཁྱེན་བརྩེའི་ཐུགས་ཀྱི་མཁའ་དབྱིངས་ངོས། །མ་དག་འགྲོ་ལ་རྗེས་བརྩེའི་ཆུ་འཛིན་ལས། །
- 577 -



- ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བསྐལ་བཟང་རྣམ་འདྲེན་སྟོང་དང་ཆོས་མཐུན་པར། །ཆོས་ཆར་དབང་པོ་དང་འཚམས་དབབ་ཏུ་
གསོལ། །དེ་ལྟར་གསོལ་བ་བཏབ་པའི་ལེགས་བྱས་ཀྱིས། །བདག་སོགས་སྲིད་ལམ་ཉམ་ངར་
འཁྱམས་པ་རྣམས། །ཐེག་མཆོག་ཡོངས་འཛིན་དམ་པས་རྗེས་བཟུང་ནས། །ས་ལམ་ཡོན་ཏན་ཀུན་
གྱི་མཐར་ཕྱིན་ཤོག །ཇི་ལྟར་སྨོན་པའི་གནས་རྣམས་འགྲུབ་པ་ལ། །བླ་མ་ཡི་དམ་ཆོས་སྐྱོང་སྲུང་མ་
རྣམས། །ཐུགས་རྗེའི་འཇུག་པ་ནམ་ཡང་མི་གཡེལ་ཞིང་། །བཀྲ་ཤིས་དཔལ་གྱིས་ཕྱོགས་ཀུན་ཁྱབ་
གྱུར་ཅིག །དཔལ་འབར་སྤྲུལ་པའི་སྐུའི་ཞབས་བརྟན་འདི་ཡང་ངག་དབང་བྱམས་པས་བྲིས་པའོ། །མངྒལཾ།། །།
༈ ལུང་རྟོགས་དམ་ཆོས་བཟང་པོ་འཛིན་པའི་མཆོག །མཁས་པའི་རྣམ་ཐར་དམ་ཆོས་ལེགས་ལྡན་
པ༑ ༑རིག་གྲོལ་ཕུན་ཚོགས་ཁྲིམས་ལྡན་འདུས་པའི་གཙོ། །འགྲོ་བའི་འདྲེན་པ་ཉིད་ལ་གསོལ་བ་
འདེབས། །དགེ་ལ་འདུན་པའི་ལུང་རྟོགས་དམ་པའི་ཆོས། །ཡར་ངོའི་ཟླ་བ་ལྟ་བུར་འཕེལ་མཛད་དང་། །
བློ་བཟང་ཟླ་མེད་སྐལ་ལྡན་འདྲེན་པ་མཆོག །སྨྲ་བའི་གཙུག་རྒྱན་གསུམ་ལ་གསོལ་བ་འདེབས། །
རི་བོ་མདངས་ཅན་གྱི་བླ་བརྒྱུད་འདི་ཡང་བྱམས་པས་བྲིས།། །།
༈ ཨོཾ་སྭསྟི། གངས་ཅན་མགོན་པོ་བསྐལ་བཟང་རྒྱ་མཚོའི་སྡེ། །བསྟན་པའི་སྒྲོན་མེ་དཔལ་ལྡན་ཡེ་
ཤེས་ཞབས། །ངག་གི་དབང་ཕྱུག་བྱམས་པའི་མཚན་ཅན་སྟེ། །འགྲོ་བའི་རྣམ་འདྲེན་གསུམ་ལ་
གསོལ་བ་འདེབས། །བདེ་སྟོང་ཡེ་ཤེས་མཆོག་མངའ་བླ་མ་དང་། །ངག་དབང་བཤད་སྒྲུབ་བསྟན་པ་
འཛིན་མཁས་པ། །བློ་བཟང་བཤད་སྒྲུབ་བསྟན་པ་ཕྱོགས་ཀུན་ཏུ། །རབ་ཏུ་རྒྱས་མཛད་གསུམ་ལ་
གསོལ་བ་འདེབས། །བློ་གྲོས་ཕུལ་བྱུང་མདོ་སྔགས་ཀུན་ལ་མཁས། །ལྷག་བསམ་བཟང་པོས་འགྲོ་
ཀུན་བུ་ལྟར་སྐྱོང་། །ཕན་བདེའི་འབྱུང་གནས་རྒྱལ་བ་གཉིས་པའི་བསྟན། །རབ་ཏུ་དར་རྒྱས་མཛད་ལ་
གསོལ་བ་འདེབས། །ཡི་དམ་ཧེ་རུ་ཀ་ཡི་བྱིན་རླབས་དང་། །བསྟན་བསྲུངས་མྱུར་མཛད་མགོན་པོའི་
མཐུ་སྟོབས་ཀྱིས། །བཀའ་དྲིན་ཟླ་མེད་བྷི་ལིག་ནོ་མོན་ཁང་། །ཞབས་པད་བསྐལ་པ་རྒྱ་མཚོར་བརྟན་
གྱུར་ཅིག །བསྟན་འགྲོར་ཕན་པའི་ཐུགས་བཞེད་འཕྲིན་ལས་རྣམས། །འབད་རྩོལ་མེད་པར་ལྷུན་
གྱིས་འགྲུབ་པ་དང་། །དགེ་འདུན་ཐུགས་མཐུན་ཆོས་འབྱོར་རྒྱས་པ་དང་། །སྦྱིན་བདག་གྲྭ་སློབ་དབྱར་
མཚོ་ལྟར་འཕེལ་ཤོག །ཞིང་མཆོག་དམ་པ་བསྟོད་ཅིང་གསོལ་བཏབ་མཐུས། །མ་འོངས་ཚེ་རབས་
ཀུན་ཏུ་མི་ཁོམ་པའི། །གནས་སུ་ནམ་ཡང་སྐྱེ་བར་མི་འགྱུར་ཞིང་། །ཐེག་མཆོག་འཁོར་ལོ་བཞི་ལྡན་
ཐོབ་པར་ཤོག །དེ་ཚེ་ལུས་སྲོག་ཀུན་ལ་ལྟོས་མེད་པར། །བཤེས་གཉེན་དམ་པ་ཚུལ་བཞིན་མཉེས་
- 578-



༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
བྱས་ནས། །མདོ་སྔགས་ལམ་གྱི་གནད་རྣམས་ཇི་བཞིན་དུ། །ཚུལ་བཞིན་སྒྲུབ་ལ་བགེགས་མེད་
མཐར་ཕྱིན་ཤོག །ཅེས་པ་འདི་ནི་བྷི་ལིག་ནོ་མོན་ཧན་གྱི་གྲྭ་པ་བློ་བཟང་དགེ་འདུན་གྱིས་བསྐུལ་བ་ལྟར་ཕུར་བུ་ལྕོག་ཏུ་བྱམས་
པས་བྲིས།། །།
༈ དགའ་ལྡན་བྱང་རྩེ་གྲྭ་ཚང་བླ་བརྒྱུད་གྲས་སུ་འཇུག་རྒྱུ། རྣམ་དཔྱོད་ཕུལ་བྱུང་བློ་བཟང་འཕྲིན་ལས་དང་། །
མཁས་བཙུན་བཟང་འཛོམ་སྐལ་ལྡན་རྒྱ་མཚོ་དང་། །ལྷག་བསམ་བཟང་པོ་སངས་རྒྱས་ཆོས་འཕེལ་
ཏེ༑ ༑བསྟན་པའི་གསལ་བྱེད་གསུམ་ལ་གསོལ་བ་འདེབས། །བྱམས་པས་བྲིས།། །།
༈ དུས་གསུམ་སངས་རྒྱས་ཐམས་ཅད་ལས། །བཀའ་དྲིན་ལྷག་པར་ཆེ་བ་ཡི། །བྱམས་པའི་མཚན་
ལྡན་བླ་མ་ལ། །སྒོ་གསུམ་གུས་པས་གསོལ་བ་འདེབས། །འདི་དང་ཕྱི་མའི་ཚེ་རབས་ཀུན། །བླ་མས་
རྗེས་སུ་བཟུང་གྱུར་ཏེ། །དལ་འབྱོར་དོན་ལྡན་བྱ་བ་ཡིས། །སངས་རྒྱས་ཐོབ་པར་བྱིན་གྱིས་རློབ། །
བྱམས་པས་བྲིས།། །།
༈ ཨོཾ་སྭསྟི། མཁའ་མཉམ་འགྲོ་ལ་དམིགས་མེད་སྙིང་རྗེ་ཡིས། །བསྐུལ་ནས་བྱང་ཆུབ་མཆོག་ཏུ་
སེམས་བསྐྱེད་དེ། །ཚོགས་གཉིས་མཐར་ཕྱིན་མི་འཇིགས་བཞི་ལྡན་པ། །མཉམ་མེད་ཤཱཀྱའི་རྒྱལ་
པོར་ཕྱག་འཚལ་ལོ། །གང་དེས་བཙུན་མོ་དྲུག་ཁྲི་ལ་སོགས་པ། །རྒྱལ་སྲིད་སྤངས་ནས་རབ་ཏུ་བྱུང་
མཛད་དེ། །དཀའ་བ་སྤྱད་ཅིང་བདུད་སྡེ་བཅོམ་བྱས་ནས། །ཆོས་ཀྱི་འཁོར་ལོ་རིམ་པ་གསུམ་དུ་
བསྐོར། །དེ་ཉིད་ཉེ་བར་འཁོར་སོགས་འདུལ་འཛིན་གྱིས། །རྒྱ་བོད་གཉིས་སུ་བཤད་ཅིང་ཉམས་ལེན་
མཛད། །དེའི་མཐུས་འཇིག་རྟེན་ཐམས་ཅད་བདེ་སྐྱིད་ལྡན། །ཐར་པ་བླ་ན་མེད་པའི་ས་བོན་བཞག །
དེ་ཕྱིར་དུས་མཐའ་འདིར་ཡང་འདུལ་འཛིན་མཆོག །རྒྱལ་བ་བློ་བཟང་གྲགས་པ་ཡབ་སྲས་ཀྱིས། །ཚུལ་
དེ་དྲི་མེད་རིག་པས་གསལ་བར་མཛད། །ཕྱག་དྲུག་ལས་གཤིན་སོགས་ལ་གཉེར་དུ་གཏད། །དེ་ཕྱིར་
ཕྱོགས་འདིའི་སྡེ་དཔོན་མི་དྲག་དང༌། །དགེ་འདུན་སྡེ་རྣམས་བསམ་སྦྱོར་རྩེ་གཅིག་པས། །བཤད་སྒྲུབ་
བསྟན་པ་ཡུན་རིང་གནས་པ་ལ། །གུས་འདུད་(མྱུར་ལྷུར་)ལེན་བསྙེན་བཀུར་མཛད་པར་རིགས། །
གཞན་ཡང་ཕྱོགས་འདིར་གནས་པའི་ལྷ་ཀླུ་སོགས། །དཀར་ཕྱོགས་སྐྱོང་བའི་མཐུ་ལྡན་ཐམས་ཅད་
ཀྱིས༑ ༑དགེ་འདུན་སྡེ་རྣམས་བཤད་སྒྲུབ་འཕེལ་བ་དང༌། །སྦྱིན་བདག་རིགས་བརྒྱུད་སྟོབས་འབྱོར་
རྒྱས་པར་མཛོད། །གཙུག་ལག་ཁང་རྣམས་སོགས།
ཞེས་པ་འདི་ནི་མཁས་བཙུན་གྲུབ་པའི་དབང་ཕྱུག་བླ་མ་བསྟན་རྒྱས་རིན་པོ་ཆེ་ནས་བསྐུལ་བ་ལ་བརྟེན་ནས་ཕུར་བུ་
- 579 -



༣. ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལྕོག་གི་རི་ཁྲོད་པ་ངག་དབང་བྱམས་པས་བྲིས་པ་དགེ་ལེགས་འཕེལ།། །།
༈ སྔོན་གོམས་ལེགས་བྱས་བསྐལ་པ་བཟང་པོའི་མཐུས། །གཞོན་ནུ་ཉིད་ནས་མཁས་བཙུན་
བཟང་གསུམ་གྱིས། །རྣམ་པར་རྒྱལ་བའི་གོ་འཕང་མཆོག་བརྙེས་པ། །བསྟན་པའི་སྒྲོན་མེའི་ཞབས་
ལ་གསོལ་བ་འདེབས། །མཆོག་གསུམ་མཐུ་ལྡན་རྣམས་ཀྱི་བདེན་པ་ཡིས། །བསྐལ་བཟང་ཕྱོགས་
ལས་རྣམ་རྒྱལ་སྤྲུལ་པའི་སྐུ། །ཞབས་པད་བརྟན་ཅིང་འཕྲིན་ལས་རྒྱས་པ་ལ། །འདོད་ཁམས་དབང་
མོས་འཕྲིན་ལས་མ་གཡེལ་བསྒྲུབས། །དད་ལྡན་བསྐལ་བཟང་རྣམས་ཀྱི་མཐུ་སྟོབས་ཀྱིས། ཀུ་མུ་ཏ་
ཡི་ཚལ་རབ་རྒྱས་པའི་ཆེད། །ནག་ཕྱོགས་ཉེས་པའི་ར་རི་ཀུན་བྲལ་ཞིང་། །ལུང་རྟོགས་ཡོན་ཏན་ཆུ་
ཤེལ་གསལ་གྱུར་ཅིག །ཅེས་པ་འདི་ཐར་པ་གླིང་དགེ་སློང་སྤྱིས་བསྐུལ་པ་ལྟར་ཕུར་བུ་ལྕོག་ཏུ་བྱམས་པས་བྲིས། །
༈ ན་མོ་མཉྫགྷོ་ཥཱ་ཡ། སྙིང་སྟོབས་ཕུལ་བྱུང་ཤཱཀྱའི་རྒྱལ་པོ་དེས། །དཀའ་བ་དུ་མས་བསྐྲུན་པའི་
ལུང་རྟོགས་ཀྱི། །བསྟན་པ་རིན་ཆེན་དབང་གི་རྒྱལ་པོ་ནི། །གསལ་མཛད་དམ་པ་རྣམས་ལ་གུས་ཕྱག་
འཚལ། །བརྩེ་བས་འགྲོ་ལ་སྐྱོབས་པ་ཉིད་གཟིགས་ལམ། །ཇི་བཞིན་འབྲེལ་པ་ལུང་བསྟན་ཀླུ་སྒྲུབ་
དང༑ ༑ཐོགས་མེད་སྐུ་མཆེད་ཇོ་བོ་ཡབ་སྲས་ལ། །གསོལ་བ་འདེབས་སོ་བསྟན་པ་རྒྱས་པར་མཛོད། །
རྒྱལ་བའི་བསྟན་ལ་རྒྱལ་བ་རང་ཉིད་ལྟར། །མ་ཕམ་མགོན་པོས་ལུང་བསྟན་ཙོང་ཁ་པ། །དར་མ་རིན་
ཆེན་མཁས་གྲུབ་དགེ་ལེགས་དཔལ། །ཡབ་སྲས་བརྒྱུད་པར་བཅས་ལ་གུས་ཕྱག་འཚལ། །དེ་ཡི་
ལུགས་བཟང་ལུང་རིགས་དྲི་མེད་ཀྱི། །བྱམས་པས་འགྲོ་ལ་བརྩེ་བའི་བཀའ་དྲིན་ཅན། །སྐྱབས་གནས་
ཀུན་འདུས་རྩ་བའི་བླ་མ་ལ། །གསོལ་བ་འདེབས་སོ་ཐུགས་རྗེས་བཟུང་དུ་གསོལ། །བསྟན་ལ་ལོག་
པར་འཁུ་བའི་གདུག་པ་ཅན། །ལུང་རིགས་དྲི་མ་མེད་པས་ཚར་གཅོད་ཅིང་། །བླང་དོར་གསལ་བ་སེང་
གེའི་ང་རོ་ཡིས། །སྨྲ་ངན་ཀླད་པ་འགེམས་བཞིན་བསྐལ་བརྒྱར་བཞུགས། །བདག་སོགས་འདི་ནས་
ཚེ་རབས་ཐམས་ཅད་དུ། །མ་ནོར་ལམ་སྟོན་རྩ་བའི་བླ་མ་ཡིས། །རྗེས་སུ་བཟུང་སྟེ་མཉེས་པ་ཀུན་
སྒྲུབ་ཅིང་། །བཀའ་བཞིན་སྒྲུབ་པའི་མཆོད་པས་མཉེས་བྱེད་ཤོག །ཁྱད་པར་སེར་ཤུལ་ཕྱོགས་ཀྱི་སྡེ་
དགོན་རྣམས། །བུ་བཞིན་སྐྱོང་ཞིང་བློ་བཟང་གྲགས་བསྟན་ལ། །ཤེས་ནས་དད་ཐོབ་དཔོན་པོ་མགོན་
སྣེ་དང་། །ཕ་བུ་ཡུམ་སྲས་འབངས་འཁོར་བཅས་པ་ལ། །ཕ་རོལ་བསམ་སྦྱོར་ངན་པའི་བྱད་གཏད་
དང་༑ ༑སྔགས་རྫས་ཏིང་འཛིན་ནུས་པས་མི་ཚུགས་ཤིང་། །བསོད་ནམས་སྟོབས་འབྱོར་མངའ་ཐང་
རྒྱས་པ་དང་། །ཆོས་སྲིད་འབྱོར་པ་དབྱར་མཚོ་ལྟར་འཕེལ་མཛོད། །ཕྱོགས་འདིར་བསྟན་པ་གསལ་
-580-



( ༄༅། །གསོལ་འདེབས་བསྟོད་ཚོགས་ཀྱི་རིམ་པ། །
བྱེད་སྙིང་སྟོབས་ཅན། །དམ་པའི་སྐྱེ་བ་ཟམ་མི་ཆད་འབྱོན་ཞིང་། །བསྟན་དང་འགྲོ་ལ་ཕན་པའི་བཞེད་
དོན་རྣམས། །འབད་མེད་ལྷུན་གྱིས་འགྲུབ་པར་མཛད་དུ་གསོལ། །དགེ་འདུན་སྡེ་རྣམས་འདུལ་
ཁྲིམས་གཙང་བ་དང་། །སྡེ་སྣོད་གསུམ་གྱི་བརྗོད་བྱའི་སྙིང་པོའི་དོན། །བསླབ་གསུམ་རྣམ་དག་
ཉམས་ལེན་ལ་བརྩོན་པས། །ལྷ་བཅས་འགྲོ་བའི་བསོད་ནམས་ཞིང་དུ་ཤོག །བསྟན་དགྲ་ཚར་གཅོད་
བསྟན་འཛིན་བུ་བཞིན་དུ། །སྐྱོང་མཛད་ཕྱག་དྲུག་རྣམ་སྲས་ལས་གཤིན་སོགས། །མཐུ་ལྡན་སྲུངས་
མས་ཇི་ལྟར་བཞེད་པའི་དོན། །སྒྲུབ་ལ་ལས་བཞིའི་འཕྲིན་ལས་མ་གཡེལ་ཞིག །ཡུལ་ཕྱོགས་འདིར་
གནས་ལྷ་ཀླུ་དམ་ཚིག་ཅན། །རྣམས་ཀྱི་མཐུ་སྟོབས་ནུས་པ་རབ་རྒྱས་ཤིང་། །ནད་མཚོན་མུ་གེ་ལ་
སོགས་མི་འདོད་པའི། །མིང་ཡང་མི་གྲགས་སྟོབས་འབྱོར་རྒྱས་པར་མཛོད། །མགོན་སྣེ་འབངས་
འཁོར་བཅས་པ་ཐམས་ཅད་ཀྱང་། །བློ་བཟང་གྲགས་པའི་བཤད་སྒྲུབ་བསྟན་པ་ལ། །མི་ཕྱེད་དད་པ་
རྡོ་རྗེ་ལྟར་བརྟན་ཅིང་། །དགེ་ལེགས་དབྱར་མཚོ་ལྟ་བུར་རྒྱས་པར་ཤོག །
ཅེས་པ་འདི་ནི་མགོན་སྣེ་ཁུ་ཚན་གཉིས་ཀྱིས་ནན་ཏན་ཆེན་པོས་བསྐུལ་བའི་ངོར། ཕུར་བུ་ལྕོག་གི་རི་ཁྲོད་པ་ངག་དབང་
བྱམས་པས་བྲིས་པ་དགེ་ལེགས་འཕེལ།། །།
༈ ཐུབ་དབང་རྡོ་རྗེ་འཆང་ལ་ཕྱག་འཚལ་ལོ། །བསྐལ་བཟང་རྒྱལ་བ་རྒྱ་མཚོའི་དབུས་ཉིད་ན། །
སྙིང་སྟོབས་ཕུལ་བྱུང་ཉི་མའི་གཉེན་དེ་ཡིས། །བསྟན་པའི་རྒྱལ་མཚན་འཛིན་ལ་ཟླ་བྲལ་བ། །བློ་
བཟང་བསྐལ་བཟང་རྒྱ་མཚོར་གསོལ་བ་འདེབས། །འཇམ་དཔལ་དབྱངས་དངོས་རྒྱལ་བ་ཙོང་ཁ་
པའི་༑ ༑གདམས་ངག་ཆོས་ཀྱི་རྒྱ་མཚོར་རྣམ་དཔྱོད་ཀྱིས། །དབང་བསྒྱུར་བཀའ་དྲིན་གསུམ་ལྡན་བླ་མ་
མཆོག །གྲུབ་མཆོག་བདེ་བའི་མགོན་པོར་གསོལ་བ་འདེབས། །ཤེར་ཕྱིན་མདོ་སྡེ་ཟབ་མོའི་མན་ངག་
གནད། །འཆད་ལ་དབང་བསྒྱུར་བྱམས་པ་མགོན་པོ་ནི། །བརྒྱུད་པའི་ལྷ་ཆོས་བདུན་ལྡན་འཆད་
མཁས་པ། །དྲིན་ཅན་རྩ་བའི་བླ་མར་གསོལ་བ་འདེབས། །འཇམ་དབྱངས་མི་ཡི་གཟུགས་ཅན་བློ་
བཟང་གྲགས། །གང་གི་རིང་ལུགས་མདོ་སྔགས་བསྟན་པའི་གནད། །མདོ་ཁམས་སྨད་འདིར་འཛིན་
ལ་ཟླ་བྲལ་བ། །བསླབ་གསུམ་རྣམ་དག་དཔལ་དང་ལྡན་པ་ཡི། །བཀའ་དྲིན་མཚུངས་མེད་ཞབས་ལ་
གསོལ་བ་འདེབས། །འཇམ་མགོན་བླ་མའི་རིང་ལུགས་མདོ་སྔགས་ཀྱི། །བསྟན་པ་རིན་ཆེན་དབང་
གི་རྒྱལ་པོ་དེ། །ཕྱོགས་འདིར་རྒྱས་ཤིང་དགེ་ལེགས་དབྱར་མཚོ་ལྟར། །འཕེལ་ཕྱིར་ཞབས་ཟུང་རྡོ་རྗེ་
(རྟག་ལྟར་)བརྟན་ཤོག །ལུགས་གཉིས་དཔལ་གྱི་མངོན་པར་མཐོ་བ་ཡི། །སྨྲ་ལི་བླ་དཔོན་འབངས་
- 581-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འཁོར་བཅས་པ་ལ། །གཞན་གྱིས་བསམ་ངན་སྦྱོར་རྩུབ་ཞི་བ་དང་། །སྐུ་ཚེ་མངའ་ཐང་རིགས་བརྒྱུད་
རྒྱས་པར་ཤོག །ཕྱོགས་འདིར་ནད་རིམས་མུ་གེ་མེད་པ་དང་། །དཀར་ཕྱོགས་སྐྱོང་བའི་ལྷ་ཀླུ་སྟོབས་
རྒྱས་ཤིང་། །གནས་སྐབས་མཐར་ཐུག་དགེ་ལེགས་འདོད་པའི་དོན། །འབད་མེད་ལྷུན་གྱིས་འགྲུབ་
པའི་བཀྲ་ཤིས་ཤོག །
ཅེས་པ་འདི་མཁན་རིན་པོ་ཆེ་འཇམ་དབྱངས་དཔལ་ལྡན་གྱི་གསོལ་དཔོན་བློ་བཟང་རབ་ཡངས་ཀྱིས་ནང་མཛོད་དྲི་མེད།
ས་ལེ་སྦྲམ་ཐིག་པོ་བཅས་བསྐུལ་བ་ལྟར་ཕུར་བུ་ལྕོག་གི་རི་ཁྲོད་པ་བྱམས་པས་བྲིས་པ་དགེ་ལེགས་འཕེལ།། །།
༈ ན་མོ་གུ་རུ་མཉྫགྷོ་ཥཱ་ཡ། མཁྱེན་བརྩེ་ནུས་པའི་བདག་ཉིད་བློ་བཟང་གྲགས། །གང་དེའི་རྒྱལ་
ཚབ་དར་མ་རིན་ཆེན་དང་། །མཁས་ཤིང་གྲུབ་པའི་དབང་ཕྱུག་དགེ་ལེགས་དཔལ། །ཕུལ་བྱུང་རྣམ་
འདྲེན་གསུམ་ལ་གསོལ་བ་འདེབས། །བྱམས་ཆེན་ཆོས་རྗེ་ཤཱཀྱ་ཡེ་ཤེས་དང་། །དེ་ཡི་རིང་ལུགས་དར་
རྒྱས་བཟང་པོའི་དཔལ། །ཟབ་དོན་མངོན་གྱུར་རྒྱལ་མཚན་བཟང་པོའི་ཞབས། །མཁས་པའི་དབང་
པོ་གསུམ་ལ་གསོལ་བ་འདེབས། །ཀུན་མཁྱེན་ཡེ་ཤེས་བྱང་ཆུབ་ཆེན་པོའི་ལམ། །གསལ་བར་སྟོན་
པ་མདོ་སྔགས་འབུམ་ཕྲག་གཞུང་། །ཀུན་ལ་དབང་འབྱོར་སྙིང་རྗེའི་གཞན་དབང་ཅན། །བྱང་ཆུབ་
འབུམ་པའི་ཞབས་ལ་གསོལ་བ་འདེབས། །ཡོན་ཏན་ཀུན་འབྱུང་བརྩོན་འགྲུས་བཟང་པོ་དང་། །ཤཱཀྱ་
སེང་གེ་བསྟན་འཛིན་བཀྲ་ཤིས་མཚན། །བསྟན་པ་རིན་ཆེན་རྒྱལ་མཚན་འཛིན་པའི་དཔལ། །མཁས་
བཙུན་བཟང་པོ་གསུམ་ལ་གསོལ་བ་འདེབས། །བསྟན་པའི་སྲོག་ཤིང་ཚུལ་ཁྲིམས་རྒྱལ་མཚན་
འཛིན། །ཡོན་ཏན་བཟང་པོའི་དཔལ་ལ་མངའ་འབྱོར་བ། །ལྷག་བསམ་ཟླ་འོད་དཔལ་གྱུར་འགྲོ་བའི་
མགོན། །དཔལ་ལྡན་བླ་མ་གསུམ་ལ་གསོལ་བ་འདེབས། །ཐར་ལམ་གསལ་མཛད་ཡོན་ཏན་བཤེས་
གཉེན་ཞབས། །ཚུལ་ཁྲིམས་བསིལ་བའི་འོད་ཟེར་ཕྱོགས་བཅུར་འཕྲོ། །ཆོས་ཀྱི་གྲགས་པའི་རིང་
ལུགས་འོད་ཟེར་གྱིས། །ཀུན་ནས་གསལ་མཛད་གསུམ་ལ་གསོལ་བ་འདེབས། །ལུང་རྟོགས་ཆོས་ཀྱི་
རིན་ཆེན་རྒྱལ་མཚན་འཆང་། །རྡོ་རྗེ་འཆང་ཆེན་འཕྲིན་ལས་བཟང་པོའི་དཔལ། །ཕྱོགས་ལས་རྣམ་
རྒྱལ་བསྟན་པ་གསལ་མཛད་པ། །འགྲོ་བའི་འདྲེན་པ་གསུམ་ལ་གསོལ་བ་འདེབས། །བློ་གྲོས་བསྟན་
པའི་རྒྱལ་མཚན་ཕྱོགས་བཅུར་བསྒྲེང༌། །བསླབ་གསུམ་རྒྱན་ལྡན་དགེ་འདུན་བཟང་པོའི་གཉེན། །
ཟབ་རྒྱས་ཆོས་ལྡན་དབང་ཕྱུག་རབ་འབྱོར་པ། །སྲིད་པའི་དབུལ་སེལ་གསུམ་ལ་གསོལ་བ་འདེབས། །
ཆོས་ཀྱི་གྲགས་པའི་འོད་ཟེར་ཕྱོགས་བཅུར་འཕྲོ། །ནམ་མཁའི་མཐའ་དང་མཉམ་པའི་ཤེས་རབ་ཅན། །
- 582 -



» ༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
པ
བྱང་ཆུབ་ལམ་གསལ་གསུང་གི་འོད་ཟེར་གྱིས། །ཐར་ལམ་གསལ་མཛད་གསུམ་ལ་གསོལ་བ་
འདེབས། །སངས་རྒྱས་ཡོན་ཏན་རིན་ཆེན་ཀུན་གྱི་མཛོད། །གནས་སྐབས་མཐར་ཐུག་བཀྲ་ཤིས་
འབྱུང་བའི་གནས། །ངག་དབང་ཆོས་ཀྱི་རྒྱལ་མཚན་འཛིན་པ་སྟེ། །མཁས་པའི་དབང་པོ་གསུམ་ལ་
གསོལ་བ་འདེབས། །སངས་རྒྱས་ཀུན་གྱི་འཕྲིན་ལས་དཔལ་འབྱོར་བ། །བསྟན་པ་རིན་ཆེན་རྒྱལ་
མཚན་འཛིན་པའི་མཆོག །འཕྲིན་ལས་བཟང་པོས་ཕྱོགས་ལས་རྣམ་རྒྱལ་བ། །མཁས་པའི་གཙུག་
རྒྱན་གསུམ་ལ་གསོལ་བ་འདེབས། །གསུང་རབ་རིན་ཆེན་རྒྱ་མཚོའི་འཇིང་ན་གནས། །རབ་ཡངས་
ཤེས་རབ་སེང་གེའི་ང་རོ་ཡིས། །ཤེས་རབ་རྒྱ་མཚོའི་དཔལ་མངའ་སྨྲ་མཁས་ཀྱི། །སྤོབས་པ་ཟིལ་
གནོན་གསུམ་ལ་གསོལ་བ་འདེབས། །བློ་མིག་རབ་བཟང་མདོ་སྔགས་བསྟན་པ་འཛིན། །བསྟན་པ་
རྒྱས་མཛད་ལེགས་བཤད་འབྱུང་བའི་གནས། །བྱམས་དང་སྙིང་རྗེའི་འབྱོར་པ་དཔལ་བཟང་པོར། །དབང་
འབྱོར་བླ་མ་གསུམ་ལ་གསོལ་བ་འདེབས། །ལུང་རྟོགས་ཆོས་ཀྱི་རྒྱལ་མཚན་འཛིན་པའི་མཆོག །རྣམ་
དག་ཚུལ་ཁྲིམས་དཔལ་ལ་དབང་འབྱོར་དང་། །ནམ་མཁའ་མཐའ་ཁྱབ་ཆོས་ཀྱི་རྒྱལ་མཚན་བསྒྲེང་། །
བློ་གྲོས་མཚུངས་མེད་གསུམ་ལ་གསོལ་བ་འདེབས། །བློ་བཟང་གྲགས་བསྟན་རིང་ལུགས་དཔལ་
འབར་ཞིང་། །དགེ་འདུན་དབུས་ན་སྨྲ་མཁས་འཇམ་པའི་དབྱངས། །ཚུལ་ཁྲིམས་དྲི་མེད་བསླབ་
གསུམ་དར་རྒྱས་དཔལ། །བསྟན་པའི་མངའ་བདག་གསུམ་ལ་གསོལ་བ་འདེབས། །བློ་བཟང་ཟླ་
མེད་བཤད་སྒྲུབ་རྒྱལ་མཚན་འཛིན། །བློ་བཟང་གཟུར་གནས་ཀུན་གྱི་དོན་གྲུབ་པ། །ཟབ་མོའི་བློ་
ལྡན་བཟང་པོའི་ཐུགས་མངའ་བ། །བསྟན་པ་འཛིན་མཛད་གསུམ་ལ་གསོལ་བ་འདེབས། །དྲན་ཤེས་
སྟོབས་ལྡན་ཚུལ་ཁྲིམས་དར་རྒྱས་ཞབས། །ཆོས་ཀུན་རབ་གཟིགས་བློ་བཟང་བཀྲ་ཤིས་མཚན། །
དཀོན་མཆོག་གསུམ་གྱི་འཕྲིན་ལས་ལྷུན་གྲུབ་རྒྱས། །རྗེ་བཙུན་བླ་མ་གསུམ་ལ་གསོལ་བ་འདེབས། །
ཚོགས་གཉིས་བསོད་ནམས་རབ་བརྟན་མཁས་པའི་མཆོག །བཤད་སྒྲུབ་བསྟན་པ་རིན་ཆེན་རྒྱལ་
མཚན་འཛིན། །དོན་གཉིས་རིན་ཆེན་བསམ་པ་ལྷུན་གྲུབ་དཔལ། །འཕྲིན་ལས་རབ་རྒྱས་གསུམ་ལ་
གསོལ་བ་འདེབས། །བཤད་སྒྲུབ་མཛད་པ་དར་རྒྱས་ལྷུན་གྲུབ་རྗེ། །མཁྱེན་རབ་ཐོགས་མེད་བློ་
བཟང་རྒྱལ་མཚན་ཞབས། །ངག་གི་དབང་ཕྱུག་རབ་བརྟན་ཆོས་ཀྱི་རྗེ། །བཀའ་དྲིན་མཚུངས་མེད་
གསུམ་ལ་གསོལ་བ་འདེབས། །བློ་བཟང་གྲགས་པའི་བསྟན་པ་རིན་ཆེན་གྱི། །འབྱུང་གནས་མདོ་
རྒྱུད་རྒྱ་མཚོར་དབང་འབྱོར་བ། །བྱང་ཆུབ་ཡན་ལག་བདུན་གྱི་གདེངས་ཀ་ཅན། །དཔལ་ལྡན་བླ་མའི་
- 583 -



P
' སཾ
)༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཞབས་ལ་གསོལ་བ་འདེབས། །དེ་ལྟར་མཁས་དང་གྲུབ་པའི་རྣམ་ཐར་གྱིས། །རང་རྒྱུད་ལེགས་པར་
སྦྱངས་ཏེ་གཞན་དག་ལ། །འཆད་རྩོད་རྩོམ་པའི་འཕྲིན་ལས་མཁའ་ཁྱབ་ཏུ། །སྤྲོས་པས་ཤེས་བྱའི་
རྒུད་པ་ཀུན་སེལ་བ། །བླ་མ་བརྒྱུད་པ་རྣམས་ལ་གསོལ་བ་འདེབས། །ནང་དུ་སྙིང་རྗེའི་གཞན་དབང་
ཁོ་ན་ཡང་། །དྲེགས་པའི་དེད་དཔོན་བརྔམས་བརྗིད་དྲག་གཏུམ་ཅན། །ཐ་འོག་ཆོས་ཀྱི་རྒྱལ་པོ་འཁོར་
བཅས་ཀྱིས། །བསྟན་ལ་གནོད་པའི་གདུག་ཅན་མ་ལུས་པ། །མཐུ་སྟོབས་རྡོ་རྗེའི་མེ་ཡིས་ཐལ་བར་
རློག །བསླུ་མེད་མཆོག་གསུམ་ཡི་དམ་ཆོས་སྲུངས་དང་། །འདུས་ལྡན་རྒྱ་མཚོའི་ལྷག་བསམ་བདེན་
སྟོབས་ཀྱིས། །ཐོས་བསམ་ནོར་བུ་གླིང་གི་འདུས་ཚོགས་རྣམས། །ཐུགས་མཐུན་བཤད་སྒྲུབ་དབྱར་
མཚོ་ལྟར་འཕེལ་ཤོག། །།
༈ རབ་འབྱམས་གཞུང་ལ་མངའ་བརྙེས་དགེ་འདུན་གྲུབ། །ངག་ལ་དབང་བསྒྱུར་དགེ་འདུན་རྒྱ་
མཚོའི་དཔལ། །མཐའ་འཁོབ་སྒྲོན་མེ་བསོད་ནམས་རྒྱ་མཚོའི་སྡེ། །སྙིང་རྗེའི་གཏེར་ཆེན་གསུམ་ལ་
གསོལ་བ་འདེབས། །མཐུ་སྟོབས་དབང་ཕྱུག་ཡོན་ཏན་རྒྱ་མཚོའི་དཔལ། །རིག་གནས་ཀུན་མཁྱེན་བློ་
བཟང་རྒྱ་མཚོའི་སྡེ། །གསང་སྔགས་གྲུབ་པ་མཆོག་བརྙེས་ཚངས་དབྱངས་མཚན། །སྤྱན་རས་
གཟིགས་དབང་གསུམ་ལ་གསོལ་བ་འདེབས། །བསྐལ་བཟང་རྒྱལ་བ་རྒྱ་མཚོའི་ཡོན་ཏན་གཏེར། །
བློ་བཟང་ཆོས་ཀྱི་རྒྱལ་མཚན་འཛིན་པའི་དཔལ། །ཟབ་ཡངས་ཐུགས་མངའ་བློ་བཟང་ཡེ་ཤེས་རྗེ། །
བསྟན་པ་རྒྱས་མཛད་གསུམ་ལ་གསོལ་བ་འདེབས། །བློ་གྲོས་བཟང་པོ་མཁྱེན་བརྩེའི་དཔལ་ལྡན་པ། །
བཀའ་དྲིན་ཟླ་མེད་ངག་གི་དབང་ཕྱུག་མཚན། །མདོ་སྔགས་ཆོས་ཀྱི་ལེགས་བཤད་ཆར་འབེབས་པ། །
དྲིན་ཅན་བླ་མ་རྣམས་ལ་གསོལ་བ་འདེབས། །
གོང་གི་བླ་བརྒྱུད་གསོལ་འདེབས་དང་། ལམ་རིམ་གསོལ་འདེབས་མཇུག་ཏུ་སྦྱར་ཆོག་པ་ལེ་ཚན་འདི་གཉིས། སེ་ར་སྨད་
ཐོས་བསམ་ནོར་བུའི་གླིང་གི་ལས་སྣེ་རྣམས་ཀྱིས་བསྐུལ་ནས་ཕུར་བུ་ལྕོག་ཏུ་བྱམས་པས་བྲིས་པ་དགེ་ལེགས་འཕེལ།། །།
༈ ན་མོ་ཝཱ་གི་ཤྭ་རཱ་ཡ། སྙིང་རྗེའི་རང་གཟུགས་མཁྱེན་པའི་གཏེར་ཆེན་པོ། །ངག་གི་དབང་ཕྱུག་
འགྲོ་ཀུན་བྱམས་པས་སྐྱོང་། །ལྷ་དང་བླ་མ་དབྱེར་མེད་གུས་ཕྱག་འཚལ། །བརྩེ་བ་ཆེན་པོས་རྟག་ཏུ་
རྗེས་འཛིན་མཛོད། །མཚན་དཔེའི་སྐུ་མཆོག་མཚན་བཅས་རྣལ་འབྱོར་དང་། །མཚན་མེད་སྟོང་ཉིད་
དམིགས་མེད་རྣལ་འབྱོར་གྱིས། །གཉིས་མེད་ཟུང་འཇུག་གོ་འཕང་མྱུར་ཐོབ་སྟེ། །འགྲོ་ཀུན་སྲིད་ཞིའི་
འབྱོར་བ་ཕུན་ཚོགས་ཤོག། །།
4
- 584 -



( ༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
༈ རྗེ་རྒྱལ་བ་གཉིས་པ་བློ་བཟང་གྲགས། །གང་དེ་ཡི་བསྟན་པ་འཛིན་པའི་གཙོ། །སྐྱབས་ཀུན་
འདུས་བྱམས་པའི་མཚན་ཅན་ལ། །ཡིད་རྩེ་གཅིག་གུས་པས་གསོལ་བ་འདེབས། །ཚེ་འདི་ཕྱི་བར་དོ་
ཐམས་ཅད་དུ། །ཐུགས་བརྩེ་བའི་ལྕགས་ཀྱུས་རྗེས་བཟུང་སྟེ། །རྐྱེན་ཕྱི་ནང་འགལ་རྐྱེན་ཞི་བ་དང༌། །
བློ་ཆོས་དང་འདྲེས་པར་བྱིན་གྱིས་རློབས། །དུས་འདི་ནས་ཚེ་རབས་ཐམས་ཅད་དུ། །རྟེན་དལ་བརྒྱད་
འབྱོར་བཅུ་ཐོབ་གྱུར་ཏེ། །བྱམས་སྙིང་རྗེ་བྱང་ཆུབ་སྤྱོད་པ་རྣམས། །ཚུལ་བཞིན་དུ་ཉམས་སུ་ལེན་པར་
ཤོག ༑བྱམས་པས་བྲིས། །མངྒལཾ། །
༈ ཨོཾ་སྭསྟི། དལ་བརྒྱད་འབྱོར་བཅུའི་དཔལ་གྱིས་འབྱོར་པ་ལ། །བློ་བཟང་གྲགས་པའི་རིང་
ལུགས་མདོ་སྔགས་ཀྱི། །སྙིང་པོའི་དོན་ལ་སྒྲུབ་པ་སྙིང་པོར་མཛད། །བཀའ་དྲིན་གསུམ་ལྡན་བླ་མར་
གསོལ་བ་འདེབས། །སྲིད་པའི་ཕུན་ཚོགས་དཔལ་འབྱོར་སྙན་གྲགས་ལ། །མི་རྟག་འཆི་བ་དྲན་པའི་
བརྩོན་འགྲུས་ཀྱིས། །བསྐུལ་ནས་མདོ་སྔགས་ཀུན་གྱི་སྙིང་པོའི་དོན། །རང་དོན་མ་ཆགས་སྒྲུབ་པ་
མྱུར་ལེན་ཤོག །དེང་ནས་བརྩམས་ཏེ་ཚེ་རབས་ཐམས་ཅད་དུ། །རྣམ་དག་ཚུལ་ཁྲིམས་སྐྱེད་ཚལ་
ཉམས་དགའ་བར། །ཐབས་ཤེས་ཟུང་འབྲེལ་ཡལ་འདབ་རབ་རྒྱས་ཏེ། །སྐུ་གསུམ་འབྲས་བུ་གཡུར་
དུ་ཟ་བར་ཤོག །མངྒལཾ།། །།
༈ ན་མོ་གུ་རུ། བྱམས་དང་སྙིང་རྗེའི་རང་བཞིན་བླ་མ་ལ། །གསོལ་བ་འདེབས་སོ་ཚེ་རབས་ཐམས་
ཅད་དུ། །རྗེས་སུ་བཟུང་སྟེ་མཉེས་པ་སྒྲུབ་བྱེད་ཅིང་། །བཀའ་བཞིན་སྒྲུབ་པར་བྱིན་གྱིས་རློབ་ཏུ་
གསོལ། །དད་ཅིང་གུས་པའི་བྱམས་པ་དཀོན་མཆོག་བདག །ཚེ་རབས་ཀུན་ཏུ་དལ་འབྱོར་རྟེན་ཐོབ་
ཅིང་༑ ༑བྱམས་དང་སྙིང་རྗེ་བྱང་ཆུབ་སེམས་མཆོག་དང་། །ཡང་དག་ལྟ་བ་ཉམས་ལེན་མཐར་ཕྱིན་
ཤོག །འདི་ནས་འཕོས་ཏེ་ཡིད་དགའ་ཆོས་འཛིན་དུ། །སྐྱབས་གནས་བསླུ་མེད་མི་ཕམ་མགོན་པོ་
དང་༑ ༑ནམ་མཁའ་དྲི་མེད་འཇམ་དཔལ་སྙིང་པོ་ཡི། །ཐུགས་རྗེས་བྱང་ཆུབ་སྙིང་པོ་མྱུར་ཐོབ་ཤོག །
བྱམས་པས་བྲིས།། །།
༈ རྗེ་བཙུན་བླ་མའི་ཞབས་ལ་ཕྱག་འཚལ་ལོ། །སྐྱབས་གནས་བརྩེ་ཆེན་ཆོས་དབྱིངས་དང་མཉམ་
ཡང་༑ ༑བདག་ཅག་མོས་ངོར་ཐ་མལ་དགེ་བའི་བཤེས། །ཀུན་གྱིས་བཀུར་ཀྱང་དམན་ལ་བརྩེ་བ་ཅན། །
བཀའ་དྲིན་མཉམ་མེད་ཞབས་ལ་གསོལ་བ་འདེབས། །འགྲོགས་ན་བདེ་ཞིང་བསྟེན་ན་སླ་བ་ཡི། །
ཉམ་ཆུང་འགྲོ་ལ་བརྩེ་བའི་ཐུགས་རྗེ་ཅན། །རྣམ་པ་ཀུན་ཏུ་ཞབས་པད་བརྟན་བཞུགས་ནས། །
-585-



sj-
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གདམས་ངག་བདུད་རྩིའི་ཆར་པ་དབབ་ཏུ་གསོལ། །ངག་གི་དབང་ཕྱུག་རྗེ་བཙུན་འཇམ་དབྱངས་
དང་༑ ༑བྱམས་པའི་གཏེར་གྱུར་མ་ཕམ་མགོན་པོ་དང༌། །རྒྱལ་བ་གཉིས་པ་བློ་བཟང་གྲགས་པའི་
དཔལ། །རྣམ་གསུམ་དབྱེར་མེད་ཞབས་ལ་རྟག་ཏུ་འདུད། །མ་འོངས་སྲིད་པའི་མཐའ་ཡི་སྐྱེ་བ་ཀུན། །
དལ་འབྱོར་རྟེན་བཟང་བསླབ་གསུམ་ནོར་བུ་ཡི། །མཛེས་པའི་ལུས་རྟེན་རིམ་པར་བགྲོད་བྱས་ནས། །
བླ་མེད་བྱང་ཆུབ་མྱུར་དུ་ཐོབ་པར་ཤོག །ཅེས་པ་འདི་དཔལ་ལྡན་གྲགས་པས་བསྐུལ་ངོར་བྱམས་པས་བྲིས། །
༈ ལྕགས་སྦྲུལ་ལོར་༧རྒྱལ་དབང་ཐམས་ཅད་མཁྱེན་པའི་ཡང་སྲིད་མཆོག་སྤྲུལ་རིན་པོ་ཆེ་སྙེ་ཐང་བདེ་བ་ཅན་དུ་བཞུགས་
སྐབས་ཞབས་བརྟན་གསོལ་འདེབས་སུ་གནང་བ་བཞུགས། ཨོཾ་སྭསྟི། བློ་བཟང་གྲགས་བསྟན་དབང་ཕྱུག་
འབྱོར་པ་ལ། །འཇམ་དཔལ་དབྱངས་མཚུངས་མཁྱེན་བརྩེ་རྒྱ་མཚོའི་དཔལ། །ལྷར་བཅས་འགྲོ་བའི་
བསོད་ནམས་ཞིང་གི་མཆོག །གངས་ཅན་མགོན་པོ་བསྐལ་བརྒྱར་ཞབས་བརྟན་ཤོག །མགོན་
པོ་ཉིན་མོའི་དབང་ཕྱུག་ཁྱོད་ཉིད་ཀྱིས། །བློ་བཟང་གྲགས་བསྟན་རིན་ཆེན་དབང་གི་རྒྱལ། །བཤད་
སྒྲུབ་བསྟན་པའི་རྒྱལ་མཚན་རྩེར་བཀོད་ནས། །ཕུན་ཚོགས་འདོད་དགུས་འཇིག་རྟེན་ཁྱབ་པར་
མཛོད། །འཇམ་དཔལ་དབྱངས་དངོས་རྗེ་བཙུན་ཙོང་ཁ་པའི། །མདོ་སྔགས་བསྟན་པ་རྒྱ་མཚོའི་གོས་
ཅན་ཀུན། །ཁྱབ་པའི་འཕྲིན་ལས་སྲིད་པའི་མིག་འབར་བས། །འཇིག་རྟེན་བདེ་ལེགས་སྣང་བ་རྒྱས་
པར་ཤོག ། །
ཅེས་པ་འདི་གངས་ཅན་གྱི་མགོན་པོ་གཞོན་ནུའི་རྣམ་པར་སྲིད་ཞིའི་གཙུག་རྒྱན་དུ་ཕེབས་པའི་སྐབས་དད་འདུན་རྩེ་
གཅིག་པས། བྱམས་པས་བྲིས། མངྒལཾ།། །།
༈ རྒྱལ་བའི་མཆོག་སྤྲུལ་རིན་པོ་ཆེ་ལ་ཞབས་བརྟན་འབུལ་སྐབས་ཀྱི་གསོལ་འདེབས་བཀའ་རྩོམ། བློ་བཟང་བསྟན་
པའི་དབང་ཕྱུག་འབྱོར་པ་ལ། །མཁྱེན་བརྩེ་གསེར་གྱི་འཁོར་ལོས་དབང་བསྒྱུར་བ། །ཐམས་ཅད་
མཁྱེན་གཟིགས་ཆེན་པོའི་ཞབས་པད་དྲུང་། །ཉམ་ཆུང་བན་རྒན་བདག་གིས་གསོལ་བ་ནི། །སྲིད་ཞིའི་
གདུང་སེལ་སྐུ་ཡི་ཉིན་བྱེད་དབང་། །སྲིད་ཞིའི་རྒུད་པ་སེལ་བའི་རྟ་ལྗང་ཅན། །ཤར་ཕྱོགས་ས་འཛིན་
མཐོན་པོའི་རྩེར་འཕགས་ནས། །དགེ་ལེགས་པད་ཚལ་རྒྱས་མཛད་ཞབས་བརྟན་ཤོག །རྒྱལ་སྲས་ཆུ་
སྐྱེས་གཞོན་ནུའི་ཚུལ་འཛིན་ཀྱང་། །སྤང་རྟོགས་ཡོན་ཏན་འབྲས་བུ་གཡུར་ཟ་བ། །སྲིད་ཞིའི་དབུལ་
འཕོངས་སེལ་མཛད་བསྐལ་བརྒྱའི་བར། །ཞབས་ཟུང་རྡོ་རྗེ་ལྟ་བུར་བརྟན་གྱུར་ཅིག །ཅེས་གསོལ་བ་
འདེབས་རྟེན་དངུལ་དཀར་གྱི་མཎྜལ་དར་ཚོན་སྣ་ལྔའི་འདོགས་བཅས། སྐུ་གསུང་ཐུགས་རྟེན། དབུ་
-586 -
•li>



༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
པཎ་སྣེ་རིངས། བླ་གོས། སྐུ་འགག །སྐུ་གཟན་རྡོ་རྗེའི་རེ་ཁ། གསེར་སྲང་གང་། དངུལ་སྲང་བརྒྱ།
བཟང་གོས་ཡུག་གསུམ། མཛོད་བཏགས་བཅོ་ལྔ་བཅས་གསོལ་བ་འདེབས་པ་ནི། སྟོབས་བཅུའི་
དཔལ་མངའ་རྒྱལ་བ་མ་ལུས་པའི། །བསྟན་ལ་དབང་བསྒྱུར་འཇམ་དཔལ་རྒྱ་མཚོའི་སྡེ། །མཁྱེན་
བརྩེ་ནུས་ལྡན་ཐམས་ཅད་མཁྱེན་གཟིགས་ཆེ། །བསྐལ་པ་རྒྱ་མཚོའི་བར་དུ་ཞབས་བརྟན་ཤོག །ཅེས་
དད་གདུང་རྩེ་གཅིག་པས་གསོལ་བ་འདེབས་པ་ལགས་སོ། །ཕུར་བུ་ལྕོག་ནས་ཕྲན་གྱིས་ཕུལ།། །།
༈ བཀའ་དྲིན་གསུམ་ལྡན་རྩ་བའི་བླ་མ་ལ། །སྙིང་ཁོང་རུས་པའི་གཏིང་ནས་གསོལ་བ་འདེབས། །
དལ་འབྱོར་མི་ལུས་རིན་ཆེན་ཐོབ་དུས་འདིར། །ལེགས་ཚོགས་ཀུན་གྱི་རྩ་བ་བླ་མ་ཡི། །སྐུ་གསུང་
ཐུགས་ཀྱི་རྣམ་ཐར་མཛད་པ་ལ། །ཡིད་ཆེས་དད་པས་མཉེས་པ་སྒྲུབ་འདོད་ཀྱང་། །ཉོན་མོངས་དབང་
གིས་ལོག་རྟོག་ཅི་བགྱིས་པ། །ཐམས་ཅད་བསམ་པ་དག་པས་མཐོལ་ལོ་བཤགས། །མི་དགེ་བཅུ་
སོགས་སྡོམ་གསུམ་ཉེས་པའི་ཚོགས། །བག་མེད་དབང་གིས་བགྱི་བར་མི་འོས་པ། །ཅི་བགྱིས་ཐམས་
ཅད་སྙིང་ནས་སོ་སོར་བཤགས། །བསླབ་གསུམ་རྣམ་པར་དག་པར་བྱིན་གྱིས་རློབས། །ལས་ཉོན་
དབང་གིས་གང་དུ་སྐྱེས་གྱུར་ཀྱང་། །སྡིག་པའི་གྲོགས་པོའི་དབང་དུ་མི་འགྲོ་བར། །རྣམ་དག་ལམ་
བཟང་རིམ་གཉིས་ཉམས་ལེན་ལ། །བརྩོན་པ་དྲག་པོས་སློབ་པར་བྱིན་གྱིས་རློབས། །སྐྱེ་བ་ཀུན་ཏུ་
ཡང་དག་བླ་མ་དང་། །ཞེས་སོགས་བྱའོ། །ཞེས་པ་འདི་ཕྱག་མཛོད་ངག་དབང་དར་རྒྱས་ཀྱི་གསུང་བཞིན་ཕྲན་བུ་བྱམས་
པས་བྲིས་པའོ།། །།
༈ སེམས་ཅན་ཀུན་ལ་བརྩེ་བའི་ཐུགས་རྗེ་ཅན། །མཆོག་གསུམ་བླ་མ་ཡི་དམ་ཆོས་སྲུང་ལ། །རྣམ་
པ་ཀུན་ཏུ་ཕྱག་འཚལ་སྐྱབས་སུ་མཆི། །ལན་གཅིག་ཐོབ་པའི་དལ་འབྱོར་མི་ལུས་རྟེན། །ཚེ་འདིའི་
རྙེད་བཀུར་གྲགས་པ་ལ་ཞེན་ནས། །སྙིང་པོ་མེད་པའི་བྱ་བས་དུས་འདས་ཏེ། །སྡོམ་གསུམ་བཅས་
མཚམས་ཕྲ་ཞིབ་དང་འགལ་བའི། །ཉེས་ལྟུང་སྡིག་སྒྲིབ་ཐམས་ཅད་སོ་སོར་བཤགས། །ནམ་འཆི་
ངེས་མེད་འཆི་བ་མ་དྲན་པས། །འདིར་སྣང་ཙམ་གྱི་རྙེད་བཀུར་གྲགས་པའི་ཆེད། །གཡོ་སྒྱུ་སྡིག་ལྟུང་
ཅི་བགྱིས་མཐོལ་ལོ་བཤགས། །བླ་མ་དཀོན་མཆོག་ཐུགས་རྗེའི་གཏེར་ཆེན་རྣམས། །འཆི་ཚེ་བདག་
ལ་མངོན་སུམ་སྐུ་བསྟན་ཏེ། །མི་ཁོམ་གནས་རྣམས་ཀུན་ལས་སྐྱབས་པ་དང་། །མཐོ་རིས་རྟེན་བཟང་
ཐོབ་པར་བྱིན་གྱིས་རློབས། །ཡོན་ཏན་ཀུན་ཚང་བླ་མས་རྗེས་བཟུང་ཞིང་། །བཀའ་བཞིན་སྒྲུབ་པའི་
མཆོད་པས་མཉེས་བྱས་ཏེ། །སྒོ་གསུམ་བག་ཡོད་དྲན་ཤེས་གཏན་པོ་ཡིས། །སྡོམ་ཁྲིམས་མིག་གི་
- 587 -



( ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༢༽
འབྲས་བུ་ལྟར་བསྲུངས་ནས། །མྱུར་དུ་སངས་རྒྱས་ཐོབ་པར་བྱིན་གྱིས་རློབས། །ཅེས་པ་འདི་ཨོར་ཏུ་སུ་
དགེ་བསྐོས་དགེ་འདུན་གྱིས་བསྐུལ་ངོར་བྱམས་པས་བྲིས། །མངྒལཾ། །
༈ ན་མོ་རཏྣ་ཏྲ་ཡཱ་ཡ། དུས་གསུམ་སངས་རྒྱས་ཐམས་ཅད་ལས། །བཀའ་དྲིན་ལྷག་པར་ཆེ་བ་ཡི། །
བཀའ་དང་གདམས་ངག་ཀུན་གྱི་དོན། །སྩོལ་ལ་དབང་ཐོབ་དེ་ལ་འདུད། །བྱམས་པའི་མཚན་ཅན་བླ་
མའི་དྲུང་། །སྡོམ་གསུམ་དང་འགལ་ཉེས་པའི་ཚོགས། །ཇི་སྙེད་བགྱིས་རྣམས་སོ་སོར་བཤགས། །
སླན་ཆད་མི་བགྱིད་སྡོམ་སེམས་བསྟེན། །སྐྱེ་བ་འདི་དང་སྐྱེ་བ་གཞན། །དགེ་ཚོགས་ཇི་སྙེད་བསགས་
པ་རྣམས། །བླ་མས་འབྲལ་མེད་རྗེས་བཟུང་སྟེ། །མྱུར་དུ་སངས་རྒྱས་ཐོབ་ཕྱིར་བསྔོ། །བློ་བཟང་མ་
མཁས་བསྐུལ་བའི་ངོར། །ངག་དབང་བྱམས་པས་བྲིས་པ་དགེ། །།
༈ སྐྱིད་གྲོང་མེ་ཏོག་མདངས་ཆེན་གྱི་བླ་མ་ཡེ་ཤེས་དཔལ་འབྱོར་གྱི་གསོལ་འདེབས་བཞུགས་སོ། །བློ་བཟང་སྟོབས་
བཅུའི་རྩལ་གྱི་བླང་དོར་གནས། །ཀུན་ལ་དབང་བསྒྱུར་ཡེ་ཤེས་མཚན་ཅན་དེས། །ཡེ་ཤེས་ཐུགས་ཀྱི་
རྗེས་བཟུང་བཀའ་དྲིན་ཅན། །བསླབ་གསུམ་དཔལ་འབྱོར་རྒྱས་ལ་གསོལ་བ་འདེབས། །བདག་
སོགས་བློ་དམན་སྣང་ངོར་མོས་པ་བཞིན། །ཟུང་འཇུག་དཔལ་གྱི་འབྱོར་ལྡན་ཐ་མལ་གཟུགས། །དོན་
གཉིས་འབྱོར་པས་འགྲོ་བའི་དབུལ་སེལ་བ། །དཔལ་ལྡན་བླ་མ་བསྐལ་བརྒྱར་ཞབས་བརྟན་ཤོག །
ཟུང་འཇུག་ཡེ་ཤེས་སྐུ་མཆོག་མ་ཐོབ་བར། །དལ་བརྒྱད་འབྱོར་བཅུའི་རྟེན་བཟང་རིམ་བརྒྱུད་ནས། །
བསླབ་གསུམ་དཔལ་འབྱོར་རྒྱས་པའི་ཉམས་ལེན་གྱིས། །མྱུར་དུ་བླ་མེད་བྱང་ཆུབ་ཐོབ་པར་ཤོག །
བྱམས་པས་བྲིས། མངྒལཾ།། །།
༈ མེ་ཏོག་མདངས་ཆེན་བླ་མའི་ཞབས་ཕྱིས་ཞུས་ངོར་གནང་བའོ། །ཨོཾ་ཨ་ར་པ་ཙ་ན་དྷི། མདོ་རྒྱུད་མན་ངག་
འཆད་ལ་དབང་ཐོབ་ཅིང་། །རང་གཞན་དོན་གཉིས་གྲུབ་པའི་དཔལ་གྱུར་པ། །དོན་གཉིས་ལྷུན་གྱིས་
གྲུབ་པའི་བཀའ་དྲིན་ཅན། །རྡོ་རྗེ་འཛིན་པའི་ཞབས་ལ་གསོལ་བ་འདེབས། །རྒྱལ་བ་གཉིས་པའི་
ལུང་རྟོགས་བསྟན་པ་ཡི། །ཀུན་གསལ་དབུས་ན་མཁྱེན་བརྩེའི་འོད་འབར་ཞིང་། །འཆད་རྩོད་རྩོམ་
པའི་འོད་སྟོང་རབ་འཕྲོ་བ། །དཔལ་ལྡན་བླ་མ་བསྐལ་བརྒྱར་ཞབས་བརྟན་ཤོག །མཁྱེན་བརྩེ་ཕུལ་
བྱུང་ངག་གི་དབང་ཕྱུག་པས། །དོན་གཉིས་མཐར་ཕྱིན་གྲུབ་པའི་དབང་ཕྱུག་གིས། །ཚེ་རབས་ཀུན་ཏུ་
འབྲལ་མེད་རྗེས་བཟུང་ནས། །ཐོས་བསམ་བསྒོམ་པ་མཐར་ཕྱིན་ཐོབ་པར་ཤོག །ཅེས་པ་འདི་སེ་ར་
བསམ་བློ་དབོན་ཆུང་བསྟན་འཕེལ་གྱིས་བསྐུལ་ངོར་བྱམས་པས་བྲིས།། །།
- 588-



ཁ,
(
༄༅། །གསོལ་འདེབས་བསྟོད་ཚོགས་ཀྱི་རིམ་པ། །ཏི༽
-
༈ བླ་མ་ཡི་དམ་ཆོས་སྲུང་མ་ལུས་པ། །གཅིག་ཏུ་བསྡུས་པའི་ངོ་བོ་བླ་མ་མཆོག །རྣམ་པ་ཀུན་ཏུ་
སྙིང་གི་པདྨོར་བཞུགས། །འདི་ཕྱིའི་ལེགས་ཚོགས་ཐམས་ཅད་ལྷུན་གྲུབ་མཛོད། །གཏན་གྱི་མདུན་མ་
ལེགས་ཉེས་ཀུན་གྱི་གཞི། །ཚུལ་ཁྲིམས་རྣམ་པར་དག་པའི་ཞིང་ས་ལ། །མངོན་མཐོ་ངེས་ལེགས་
འབྲས་བུ་གཡུར་ཟ་བའི། །རྟེན་འབྲེལ་འབྲས་བུ་འགྲུབ་པར་བྱིན་གྱིས་རློབས། །ནམ་ཞིག་རང་ཉིད་
གཅིག་པུ་ཕ་རོལ་ཏུ། །ལས་རླུང་དྲག་པོས་བསྐུལ་ནས་འགྲོ་བའི་ཚེ། །བྱམས་དང་སྙིང་རྗེའི་བདག་
ཉིད་བླ་མ་ཡིས། །བདེ་བ་ཅན་གྱི་ཞིང་དུ་དྲང་དུ་གསོལ། །ངག་གི་དབང་ཕྱུག་བྱམས་པའི་བདག་ཉིད་
ཅན༑ ༑རེ་ས་གཞན་ན་མེད་དོ་ཐུགས་རྗེས་གཟིགས། །འདི་ནས་མ་འོངས་ཚེ་རབས་ཐམས་ཅད་དུ། །
རྒྱལ་སྲས་སྤྱོད་པ་རྒྱ་མཚོ་མཐར་ཕྱིན་ཤོག །རྭ་བ་སྟོད་པ་དད་ལྡན་རབ་རྒྱས་ཀྱིས། །བསྐུལ་ནས་ཕུར་
བུ་ལྕོག་ཏུ་བྱམས་པས་བྲིས།། །།
-589 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༄༅། །འདོད་གསོལ་སྨོན་ལམ་གྱི་རིམ་པ་བཞུགས་སོ། །
༈ ཕུན་ཚོགས་ཡོན་ཏན་ཀུན་གྱི་རྩེར་སོན་ཀྱང་། །རྟག་ཏུ་ཉམ་ཐག་འགྲོ་ལ་རྗེས་བརྩེ་བ། །སྐྱོབ་པ་
མཚུངས་མེད་སྲས་དང་སློབ་མར་བཅས། །གཟིགས་པ་དྲི་མེད་བསྔོ་བའི་དཔང་པོ་མཛོད། །བདག་
སོགས་རྣམས་ཀྱིས་བགྱིས་དང་བགྱིད་འགྱུར་བའི། །སྦྱིན་དང་ཚུལ་ཁྲིམས་སྒོམ་པ་དང་འབྲེལ་བ། །
རླབས་ཆེན་དགེ་ཚོགས་རྒྱ་མཚོའི་མཐུ་ནུས་ཀྱིས། །སེམས་ཅན་ཐམས་ཅད་སངས་རྒྱས་ཐོབ་པར་ཤོག །
ཇི་སྲིད་གཏན་གྱི་བཙན་ས་མ་ཟིན་བར། །དབང་མེད་མི་ཁོམ་གནས་སུ་མི་སྐྱེ་ཞིང་། །ཀུན་བཟང་
འཇམ་དབྱངས་སྤྱན་རས་གཟིགས་དབང་ལྟར། །རྒྱལ་སྲས་སྤྱོད་པ་ཀུན་ལ་སྤྱོད་པར་ཤོག །ཕན་
བདེའི་འབྱུང་གནས་ཐུབ་བསྟན་དར་ཞིང་རྒྱས། །དམ་པ་རྣམས་ཀྱི་སྐུ་ཚེ་འཕྲིན་ལས་འཕེལ། །དགེ་
འདུན་སྡེ་རྣམས་ཐུགས་མཐུན་ཁྲིམས་གཙང་ཞིང་། །བཤད་སྒྲུབ་ལོངས་སྤྱོད་དབྱར་མཚོ་ལྟར་རྒྱས་
ཤོག །བསྟན་ལ་རབ་གུས་ས་སྐྱོང་རྒྱལ་པོ་རྣམས། །སྐུ་ཚེ་མངའ་ཐང་རིགས་བརྒྱུད་རྒྱས་པ་དང༌། །
རང་སྲིད་འབྱོར་པས་ཆོག་ཤེས་ལྡན་གྱུར་ནས། །ཕན་ཚུན་བྱམས་པའི་སེམས་དང་ལྡན་པར་ཤོག །
བློན་པོ་ཞི་དྲག་ལས་བྱེད་གཏུམ་པོ་རྣམས། །ཆགས་སྡང་གཡོ་སྒྱུའི་བསམ་སྦྱོར་ཞི་བ་དང་། །དམག་
དཔོན་གྲོང་དཔོན་ཁ་ལོ་བསྒྱུར་བ་རྣམས། །རང་རང་མངའ་འོག་བུ་བཞིན་སྐྱོང་བར་ཤོག །འབངས་
ཀྱི་སྐྱེ་བོ་དགེ་བཅུའི་ལས་སྤྱོད་ཅིང་། །འཐབ་རྩོད་རྐུ་འཕྲོག་མ་རབས་ལས་སྤངས་ཏེ། །ཕ་མ་བླ་མ་
ནད་པ་ཡོན་ཏན་ཞིང་། །གུས་པས་བསྙེན་བཀུར་རིམ་གྲོ་བྱེད་པར་ཤོག །དཀར་ཕྱོགས་ལ་དགའ་ལྷ་
ཀླུ་དར་རྒྱས་མཐུས། །ཆར་ཆུ་དུས་འབེབས་ནོར་འབྲུ་ཚེ་འཕེལ་ཤོག །ནད་འཁྲུག་མུ་གེ་དབུལ་ཕོངས་
མེད་པ་དང༌། །ཆོས་སྲིད་འབྱོར་པ་གོང་ནས་གོང་འཕེལ་ཤོག །འཇིག་རྟེན་འཇིག་རྟེན་ལས་འདས་
དགེ་ལེགས་ཀྱིས། །མཆོག་དམན་བར་པ་མཐའ་དག་ཚིམ་པ་དང་། །ཇི་ལྟར་འདོད་པའི་བདེ་ལེགས་
ཕུན་ཚོགས་ཀྱིས། །སྐྱེ་རྒུ་མཐའ་དག་རྟག་ཏུ་བཀྲ་ཤིས་ཤོག །
ཅེས་པ་འདི་ནི་ས་སྐྱོང་མིའི་དབང་པོ་མཆོད་མཇལ་ལ་ཕེབས་སྐབས་འདོན་རྒྱུའི་སྨོན་ཚིག་འདི་ལྟ་བུ་དགོས་ཞེས་བཀའ་
- 590 -



༄༅། །འདོད་གསོལ་སྨོན་ལམ་གྱི་རིམ་པ། །༼ཐུ༽
གནང་བ་ལྟར་ཕུར་བུ་ལྕོག་ངག་དབང་བྱམས་པས་བྲིས་པ་དགེ་ལེགས་འཕེལ། །མངྒལཾ།། །།
༈ ན་མོ་མུ་ནི་ཨིནྡྲ་ཡ། ཟབ་དང་རྒྱ་ཆེ་ཉམས་ལེན་བྱིན་རླབས་བརྒྱུད། །དྲིན་ཅན་བླ་མ་རྣམས་དང་ཡི་
དམ་ལྷ། །དཔའ་བོ་མཁའ་འགྲོ་ཆོས་སྐྱོང་སྲུང་མ་ལ། །བྱང་ཆུབ་སྙིང་པོའི་བར་དུ་སྐྱབས་སུ་མཆི། །
གང་ཞིག་བསམ་དང་སྦྱོར་བས་ཚུལ་བཞིན་དུ། །བསྟེན་པས་འདི་ཕྱིའི་ལེགས་ཚོགས་ཀུན་འགྲུབ་པ། །
ལམ་བཟང་ཚུལ་བཞིན་སྟོན་པའི་བཤེས་གཉེན་རྣམས། །སངས་རྒྱས་དངོས་སུ་མཐོང་བར་བྱིན་གྱིས་
རློབས། །རྙེད་དཀའ་དོན་ཆེ་དལ་འབྱོར་ཚང་བའི་བརྟེན། །གཏན་གྱི་བདེ་སྡུག་འདི་ལ་རག་ལས་ཚུལ། །
ཇི་བཞིན་རྟོགས་ནས་འཇིག་རྟེན་བྱ་གཞག་ཀུན། །དོར་ནས་གཏན་བདེ་སྒྲུབ་པར་བྱིན་གྱིས་རློབས། །
མཐོ་དམའ་མ་ངེས་ཀུན་ཀྱང་སྐྱེས་ཙམ་ནས། །འཆི་བདག་གཤིན་རྗེའི་ཁ་རྩར་དབང་མེད་དུ། །འགྲོ་
ཞིང་ཆོས་ལས་སྐྱབས་གཞན་མེད་པའི་ཚུལ། །ཤེས་ནས་ཆོས་བཞིན་སྒྲུབ་པར་བྱིན་གྱིས་རློབས། །
ནམ་འཆི་ངེས་མེད་སྡིག་ལྟུང་ལས་ངན་མཐུས། །འཇིགས་རུང་ངན་འགྲོར་འཁྲིད་ལ་འཇིགས་པའི་
བློས༑ ༑འཇིགས་པ་ཀུན་སྐྱོབ་དཀོན་མཆོག་རིན་ཆེན་ལ། །སྙིང་ནས་སྐྱབས་སུ་འགྲོ་བར་བྱིན་གྱིས་
རློབས། །ལུས་ངག་ཡིད་ཀྱིས་མི་དགེ་བཅུ་སྤོང་ཞིང་། །དྲན་ཤེས་བརྟན་པས་དགེ་བ་བཅུ་བསྒྲུབས་
པས༑ ༑རྣམ་སྨིན་ཡོན་ཏན་བརྒྱད་ལྡན་དལ་འབྱོར་ལུས། །རིམ་བརྒྱུད་བཙན་ས་ཟིན་པར་བྱིན་གྱིས་
རློབས། །སྲིད་གསུམ་མཐོ་དམན་གང་དུ་སྐྱེས་གྱུར་ཀྱང་། །སྡུག་བསྔལ་གསུམ་གྱིས་མེ་ལྕེས་གདུང་
བའི་ཚུལ། །ལེགས་པར་བསམས་ནས་སྡུག་ཀུན་མ་ལུས་པ། །ཉེར་ཞི་དོན་གཉེར་སྐྱེ་བར་བྱིན་གྱིས་
རློབས། །མི་འདོད་སྡུག་བསྔལ་སྐྱེད་བྱེད་སྙིང་ནང་དགྲ། །བདག་མེད་བདག་ཏུ་འཛིན་དང་སྲེད་པའི་
སྲོག ༑བསླབ་གསུམ་གོ་མཚོན་སྲ་བརྟན་རྣོ་ངར་གྱིས། །མྱུར་དུ་རྩོད་ནས་གཅོད་པར་བྱིན་གྱིས་རློབས། །
ཐོག་མེད་དུས་ནས་དྲིན་གྱིས་ལེགས་བསྐྱངས་པའི། །མ་རྣམས་ཉམ་ཐག་ཉོན་མོངས་ཚུལ་བསམས་
ནས༑ ༑རང་བདེ་དོན་གཉེར་སྐད་ཅིག་མི་བསྐྱེད་པར། །གཞན་དོན་འབའ་ཞིག་སྒྲུབ་པར་བྱིན་གྱིས་
རློབས། །འགྲོ་ཀུན་གཅེས་འཛིན་བྱམས་དང་སྙིང་རྗེ་ཡིས། །སྨོན་འཇུག་བྱང་ཆུབ་མཆོག་ཏུ་སེམས་
བསྐྱེད་ནས། །སོ་སོའི་བསླབ་བྱ་ཕྲ་རགས་མ་ལུས་ལ། །རྒྱལ་སྲས་མཐུ་ཆེན་རྣམས་ཀྱིས་བསླབས་པ་
ལྟར༑ ༑སྲིད་པ་ཇི་སྲིད་སློབ་པར་བྱིན་གྱིས་རློབས། །བདག་གི་བདེ་དགེ་གཞན་ལ་གཏོང་བ་དང་། །
གཞན་ལ་མི་འཚེ་གནོད་ལན་ཕན་པས་འཇལ། །སྤྲོ་དགའ་བརྟན་པས་རང་སེམས་རྣམ་གཡེང་བྲན། །
རླབས་ཆེན་སྤྱོད་ལ་བཀོལ་བར་བྱིན་གྱིས་རློབས། །འཁོར་འདས་རྟེན་འབྱུང་རྒྱུ་འབྲས་སླུ་མེད་དང་། །
-591-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རང་བཞིན་མེད་པ་མཐའ་བྲལ་གནས་ལུགས་དོན། །ཕན་ཚུན་ངེས་པ་འདྲེན་པའི་ཉམས་ལེན་གྱིས། །
ཚོགས་གཉིས་མྱུར་དུ་རྫོགས་པར་བྱིན་གྱིས་རློབས། །དེ་ལྟར་མདོ་སྔགས་ཐུན་མོང་ལམ་བཟང་ལུས། །
རྣམ་དག་དབང་དང་དམ་ཚིག་སྡོམ་པ་དང་། །རིམ་གཉིས་རྣལ་འབྱོར་ཟབ་མོའི་རྒྱན་བཟང་པོས། །
ལེགས་སྤྲས་ཟུང་འཇུག་ཐོབ་པར་བྱིན་གྱིས་རློབས། །ནམ་ཞིག་འདི་སྣང་འགགས་པའི་དེ་མ་ཐག །སྨོན་
ལམ་ཚུལ་ཁྲིམས་དག་པས་མཚམས་སྦྱར་ཏེ། །མི་ཕམ་རྒྱལ་བའི་མདུན་སར་ལེགས་སྐྱེས་ནས། །ཟབ་
དང་རྒྱ་ཆེའི་སྤྱོད་པ་མཐར་ཕྱིན་ཤོག །འདི་དང་ཕྱི་མའི་སྐྱེ་རབས་ཐམས་ཅད་དུ། །ལམ་བཟང་སྒྲུབ་
པའི་འགལ་རྐྱེན་ཀུན་ཞི་ཞིང་། །ཕྱི་ནང་མཐུན་རྐྱེན་ཡིད་བཞིན་སྒྲུབ་པ་ལ། །མཐུ་ལྡན་སྲུང་མས་
གཡེལ་མེད་གྲོགས་བྱེད་ཤོག །ཅེས་པ་འདི་ས་སྐྱོང་ཆོས་ཀྱི་རྒྱལ་པོའི་བཀའ་སྩལ་དང་དུ་བླངས་ཏེ་ངག་དབང་བྱམས་
པས་བྲིས་པ་དགེ་ལེགས་འཕེལ། །མངྒལཾ།། །།
༈ ན་མོ་མུ་ནི་ཨིནྡྲ་ཡ། ཐུགས་རྗེའི་བདག་ཉིད་ཕ་རོལ་ཕྱིན་དྲུག་རྫོགས། །བདེ་གཤེགས་གསུམ་
བརྙེས་སྐྱོབ་པ་ཉིད་གཟིགས་ལམ། །དྲང་པོར་སྟོན་མཛད་མ་ལུས་འགྲོ་བའི་མགོན། །ཤཱཀྱ་ཐུབ་པའི་
ཞབས་ལ་ཕྱག་འཚལ་ལོ། །ལས་ཉོན་ཚད་པས་གདུངས་པའི་འགྲོ་བ་ཀུན། །མ་བཟོད་སྙིང་སྟོབས་
ཆར་སྤྲིན་སྟུག་པོ་ལས། །མ་གྲོལ་སྒྲོལ་བའི་དབྱར་རྔ་ཆེར་བསྒྲགས་ཏེ། །ལེགས་བཤད་ཆར་རྒྱུན་
འབེབས་ལ་ཕྱག་འཚལ་ལོ། །མ་རུངས་གདུལ་དཀའ་ཚེ་ལོ་བརྒྱ་པའི་འགྲོ། །སྙིང་དུ་གཅེས་པར་འཛིན་
པའི་ཞགས་པ་ཡིས། །དམ་བཅིངས་བཅུ་གཉིས་མཛད་པས་རྣམ་རོལ་བ། །པད་དཀར་ལྟ་བུར་
བསྔགས་ལ་ཕྱག་འཚལ་ལོ། །འགྲོ་བ་ཀུན་གྱི་སྐྱེ་འཆི་འཁོར་ལོའི་ཤུགས། །ཇི་སྲིད་འཁོར་བ་དེ་སྲིད་
མགོན་ཁྱོད་ཀྱི། །མཁྱེན་བརྩེ་ཤུགས་དྲག་རལ་གྲིས་འཁོར་བའི་རྒྱུན། །གཅོད་མཛད་སྟོབས་བཅུ་
མངའ་བ་ཁྱོད་ཕྱག་འཚལ། །འདོད་ཡོན་ལྔ་སོགས་ལྷ་ཀླུ་མི་ཀུན་གྱི། །བསོད་ནམས་ལས་གྲུབ་བླ་ན་
ཡོད་པ་དང༌། །ནམ་མཁའ་མཛོད་ལ་མངའ་བརྙེས་རྒྱལ་སྲས་ཀྱི། །ཏིང་འཛིན་གྱིས་སྤྲུལ་བླ་མེད་
མཆོད་ཚོགས་འབུལ། །དུག་གསུམ་གདོན་གྱིས་སྨྱོ་བས་སྒོ་གསུམ་གྱིས། །མི་རུང་བྱ་བ་ཅི་བགྱིས་
མཐོལ་ཞིང་བཤགས། །འཇིག་རྟེན་འཇིག་རྟེན་ལས་འདས་རང་གཞན་གྱི། །རྣམ་དཀར་བྱ་བ་ཀུན་ལ་
རྗེས་ཡི་རང་། །ཟབ་དང་རྒྱ་ཆེའི་ཆོས་འཁོར་བསྐོར་བར་བསྐུལ། །གཟུགས་སྐུ་མྱ་ངན་མི་འདའ་
བཞུགས་གསོལ་འདེབས། །བགྱིས་དང་བགྱིད་འགྱུར་བསོད་ནམས་ས་བོན་ལས། །སྐུ་གསུམ་
འབྲས་བུས་སྲིད་གསུམ་དུད་པར་ཤོག །ཁོང་སྐན་ཟུག་རྔུས་གཙེས་པའི་བུ་གཅེས་ཀྱིས། །བརྩེ་བའི་
- 592 -



༄༅། །འདོད་གསོལ་སྨོན་ལམ་གྱི་རིམ་པ། །༼ཐུ༽
མ་ལ་རེ་བས་འབོད་པ་ལྟར། །དུག་གསུམ་ཁོང་སྐན་བརྟན་པོས་གཟིར་བ་བདག །ཉམ་ཐག་འོ་དོད་
འབོད་འདི་ཅུང་ཟད་དགོངས། །ཉམ་ཐག་ཉོན་མོངས་དབང་གྱུར་བདག་འདྲ་བ། །མང་པོ་རྒྱལ་བ་
སྲས་བཅས་རྗེས་འབྲངས་ནས། །སྲིད་པའི་བཙོན་ར་བརྒལ་ནས་ཐར་གྱུར་ཀྱང་། །བདག་ཉིད་རང་གི་
ཉེས་པས་ད་དུང་ལུས། །ད་རེས་དལ་འབྱོར་ཚང་བའི་ལུས་རྟེན་འདི། །གཏན་གྱི་བདེ་བ་སྒྲུབ་ལ་མ་
འབད་ན། །སྔོན་གྱི་མཐའ་ལས་ཕྱི་མཐའ་ཆེས་ཆེར་རིང་། །དེ་ཕྱིར་ད་ལྟ་ཉིད་དུ་ཐུགས་རྗེས་བཟུང་། །
ཁྱབ་པ་འདུ་བྱེད་སྡུག་བསྔལ་ལ་འཇིགས་ནས། །ཀུན་འབྱུང་ཉོན་མོངས་གཡུལ་ལས་རྒྱལ་བ་དང་། །
ང་བདག་གཅེས་འཛིན་འཕུང་རྒན་གཡོ་སྒྱུ་མཁན། །བྱམས་དང་སྙིང་རྗེས་འཇོམས་པར་བྱིན་གྱིས་
རློབས། །བརྟན་གཡོའི་ཆོས་ཀུན་ཐ་སྙད་རྟོག་བཏགས་ལས། །རང་བཞིན་མེད་པ་ནམ་མཁའ་ལྟ་བུ་
ལ༑ ་ནམ་མཁའི་རྣལ་འབྱོར་མདོ་སྔགས་ཟབ་ལམ་གྱིས། །ཟབ་གསལ་གཉིས་མེད་ཐོབ་པར་བྱིན་
གྱིས་རློབས། །མདོར་ན་ཕུལ་བྱུང་སྐྱབས་གནས་ཁྱོད་ལྟ་བུར། །མཁའ་མཉམ་འགྲོ་བ་ཀུན་གྱི་སྡུག་
བསྔལ་རྣམས། །སྤོ་བཞིན་བདག་ལ་ལེན་ཕྱིར་དཔའ་བ་དང༌། །བདག་གི་བདེ་དགེ་འགྲོ་ལ་གཏོང་
བར་ཤོག །མཐོ་དམན་འགྲོ་བ་གང་དང་གར་སྐྱེས་ཀྱང་། །ཕྲ་ཟབ་ལས་འབྲས་ཚུལ་ལ་མཁས་པ་དང་། །
ཟབ་དང་རྒྱ་ཆེའི་ཆོས་ཀྱི་མཛོད་བཟུང་ནས། །མཐའ་ཡས་རྒྱལ་བའི་རྒྱལ་ཚབ་བྱེད་པར་ཤོག ། །
ཅེས་སྟོན་པ་ཐུབ་པའི་དབང་པོ་ལ་བསྟོད་ཕྱག་ཐུགས་རྗེ་བསྐུལ་བའི་སྨོན་ཚིག་འདི་ལྟ་བུ་ཞིག་དགོས་ཞེས་ཀླུ་འབུམ་
སྔགས་རམས་པ་ངག་དབང་སྦྱིན་པས་བསྐུལ་བ་ལྟར་ངག་དབང་བྱམས་པས་སྤྲོ་བཞིན་བྲིས་པ་དགེ་ལེགས་འཕེལ། །
མངྒལཾ།། །།
༈ ཨོཾ་བདེ་ལེགས་སུ་གྱུར་ཅིག །མདོ་རྒྱུད་མན་ངག་ཆུ་གཏེར་ཆེན་པོ་ལ། །ཅི་དགར་དབང་འབྱོར་
འཇམ་མགོན་ཙོང་ཁ་པའི། །བཤད་སྒྲུབ་ཆོས་ཚུལ་ཕྱོགས་མཐར་འཕེལ་མཛད་པ། །སྐྱབས་གནས་
ཀུན་འདུས་ཞབས་ལ་ཕྱག་འཚལ་ལོ། །སྔོན་གོམས་ཐུགས་བསྐྱེད་སྨོན་ལམ་མཐུ་ལྡན་གྱིས། །མཐོ་
རིས་ཡོན་ཏན་བདུན་ལྡན་དལ་འབྱོར་རྟེན། །འཕགས་པའི་ནོར་བདུན་རྒྱན་གྱིས་རབ་སྤྲས་པས། །སྐལ་
ལྡན་དང་བ་འདྲེན་ལ་གསོལ་བ་འདེབས། །ཉེས་པའི་གཞིར་གྱུར་འདོད་པ་རབ་སྤངས་ནས། །ཡོན་
ཏན་ཀུན་འབྱུང་ཚུལ་ཁྲིམས་སྲོག་ལྟར་བསྲུང་། །ཐོས་བསམ་སྒོམ་པས་རང་རྒྱུད་གཏན་ལ་ཕབ། །བསྟན་
པའི་གསལ་བྱེད་དམ་པར་གསོལ་བ་འདེབས། །འགྲོ་ལ་རྗེས་བརྩེ་སྙིང་རྗེའི་རྩ་བ་བརྟན། །རིན་ཆེན་
སེམས་ཀྱི་སྡོང་པོ་ཆེར་རྒྱས་པ། །རླབས་ཆེན་སྤྱོད་པའི་ཡལ་འདབ་མེ་ཏོག་བཀྲ། །སྤངས་རྟོགས་འབྲས་
-593-



(》༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
བུས་དུད་ལ་གསོལ་བ་འདེབས། །རྒྱ་བོད་མཁས་པའི་གདམས་ངག་ལྷ་ལམ་ངོས། །རྣམ་དཔྱོད་རྟ་
ལྗང་དབང་པོ་ཐོགས་མེད་རྒྱུ། །བཤད་སྒྲུབ་ཆོས་གྱི་པད་ཚལ་ཁ་ཕྱེ་ནས། །སྐལ་བཟང་དགའ་བ་
འཕེལ་མཛད་ཞབས་བརྟན་ཤོག །ཚད་མས་དྲངས་པའི་མན་ངག་གནམ་ལྕགས་ཆར། །སྨྲ་ངན་མུན་
པས་དབང་བྱས་བྲག་རིའི་མགོར། །བབས་ཚེ་ལྟ་སྤྱོད་ལམ་བཟང་ཆོས་ཆར་གྱིས། །འཇིག་རྟེན་དགེ་
ལེགས་འཕེལ་མཛད་ཞབས་བརྟན་ཤོག །སླུ་མེད་སྣང་སྟོང་རྟེན་འབྱུང་བདེན་པ་དང་། །སྲས་བཅས་
རྒྱལ་བ་རྒྱ་མཚོའི་བྱིན་རླབས་ཀྱིས། །རྡོ་རྗེ་འཆང་དངོས་ངག་དབང་ཆོས་འཕེལ་གྱི། །སྐུ་ཚེ་བརྟན་ཞིང་
འཕྲིན་ལས་རྒྱས་གྱུར་ཅིག །སྙིང་ནས་ཡོན་ཏན་མཐོང་ཞིང་དད་པའི་བློས། །མཚན་ལྡན་བླ་མ་དམ་པ་
བསྟོད་བསྔགས་མཐུས། །ཚེ་རབས་ཀུན་ཏུ་དམ་པས་རྗེས་བཟུང་ནས། །དམ་པའི་གསུང་བཞིན་སྒྲུབ་
པ་མཐར་ཕྱིན་ཤོག །ཅེས་པ་འདི་ཟུང་ཆུ་དགེ་སློང་བཟོད་པ་བཀྲ་ཤིས་ཀྱིས་བསྐུལ་ནས་ངག་དབང་བྱམས་པས་བྲིས་
པའོ༑ ༑མངྒལཾ།། །།
༈ ཐེག་གསུམ་འཕགས་ཚོགས་དམ་ཆོས་མ་ལུས་པ། །གཅིག་འདུས་འདི་ཕྱིའི་འདོད་དོན་ཀུན་
འགྲུབ་ཅིང་། །བྱམས་བརྩེའི་བདག་ཉིད་རྩ་བའི་བླ་མ་ལ། །སྒོ་གསུམ་གུས་པས་རྟག་ཏུ་ཕྱག་འཚལ་
ལོ༑ ༑ཁྱོད་ཀྱི་སྐུ་གསུང་ཐུགས་ལ་སྐྱོན་རྟོག་བློས། །མ་གུས་ཉེས་པའི་ལས་དང་དཀོར་ལ་འབགས། །
སྡོམ་གསུམ་བཅས་མཚམས་ལས་འདས་སྡིག་ལྟུང་རྣམས། །སྙིང་ནས་བཤགས་ཤིང་ཕྱིན་ཆད་བསྡོམ་
པར་བགྱི། །འདི་ནས་བཟུང་སྟེ་བྱང་ཆུབ་སྙིང་པོའི་བར། །ཐེག་མཆོག་དགེ་བའི་བཤེས་ཀྱིས་རྗེས་
འཛིན་ཅིང་། །བསམ་དང་སྦྱོར་བས་ཚུལ་བཞིན་བསྟེན་པའི་མཐུས། །སྟོབས་བཅུ་མངའ་བའི་གོ་
འཕང་ཐོབ་པར་ཤོག །ཅེས་པ་ཡང་བྱམས་པས་བྲིས། །མངྒལཾ།། །།
༈ དོན་ཡོད་མཛད་པ་བཟང་པོས་འགྲོ་བ་ཀུན། །མངོན་མཐོ་ངེས་ལེགས་ལམ་ལ་འཁྲིད་མཛད་པ། །
མཁས་བཙུན་གྲུབ་པ་ཀུན་གྱི་གཙུག་གི་རྒྱན། །བླ་མ་བཀའ་དྲིན་ཅན་ལ་གསོལ་བ་འདེབས། །གང་
དེའི་མན་ངག་བདུད་རྩིའི་བུམ་བཟང་ལ། །དབང་འབྱོར་བྱམས་པའི་ཆུས་བརླན་ལེགས་བཤད་ཆར། །
སྐལ་ལྡན་བློ་ཡི་ཞིང་སར་འབེབས་མཁས་པ། །ཡོངས་འཛིན་ཐུགས་རྗེའི་གཏེར་ལ་གསོལ་བ་འདེབས། །
བློ་བཟང་བུང་བ་དགའ་བསྐྱེད་བཤད་སྒྲུབ་ཀྱི། །པད་དཀར་འདབ་སྟོང་རྒྱས་པ་མཁས་པའི་མཆོག །
ཉམས་རྟོགས་སྦྲང་རྩིའི་ཁུར་ལྕི་བཀའ་དྲིན་ཅན། །དཔལ་ལྡན་བླ་མའི་ཞབས་ལ་གསོལ་བ་འདེབས། །
བདག་ཀྱང་དེང་ནས་ཚེ་རབས་ཐམས་ཅད་དུ། །རྗེ་བཙུན་བླ་མ་རྣམས་དང་མི་འབྲལ་ཞིང་། །བླ་མ་
- 594-



(:
༄༅། །འདོད་གསོལ་སྨོན་ལམ་གྱི་རིམ་པ། །ཐུ༽
རྣམས་ཀྱི་ཆོས་ཀྱི་མཛོད་བཟུང་ནས། །མཐའ་ཡས་འགྲོ་བའི་འདྲེན་པ་བྱེད་པར་ཤོག །ཅེས་པ་འདི་རབ་
འབྱམས་པ་བློ་བཟང་སྨོན་ལམ་གྱི་འདོད་པ་ལྟར་བྱམས་པས་བྲིས་པའོ། །མངྒལཾ།། །།
༈ ཕྱག་ཆེན་གསོལ་འདེབས་མཇུག་ཏུ། རྗེ་རྒྱལ་བ་གཉིས་པ་བློ་བཟང་གྲགས། །སླར་ངུར་སྨིག་གར་གྱིས་
རྣམ་རོལ་བ། །རྗེ་བཙུན་དགེ་ལེགས་རྒྱ་མཚོ་ལ་གསོལ་བ་འདེབས། །རྒྱུད་བདག་འཛིན། སོགས།
ལམ་ཟབ་དང་རྒྱ་ཆེའི་ཆོས་ཀྱི་མཛོད། །རྒྱུད་སྐལ་ལྡན་ཡོངས་ལ་གསལ་མཛད་པ། །རྗེ་བཙུན་ངག་
དབང་བྱམས་པ་ལ་གསོལ་བ་འདེབས། །རྒྱུད་བདག་འཛིན། སོགས། སྐྱབས་གསུམ་ཀུན་འདུས་རྩ་
བའི་བླ་མ་དང་། །དབྱེར་མེད་ཐུབ་དབང་བྱམས་མགོན་འཇམ་པའི་དབྱངས། །ཨ་ཏི་ཤ་དང་བློ་བཟང་
གྲགས་པའི་དཔལ། །འབྲལ་མེད་སྙིང་དབུས་བཞུགས་ལ་བྱིན་གྱིས་རློབས། །བླ་མ་སངས་རྒྱས་
དངོས་སུ་མཐོང་བ་དང་། །དལ་འབྱོར་དོན་ལྡན་མི་རྟག་དྲན་གྱུར་ནས། །ངན་འགྲོར་འཇིགས་པས་
སྐྱབས་འགྲོ་ལས་འབྲས་ལ། །བླང་དོར་ཚུལ་བཞིན་བྱེད་པར་བྱིན་གྱིས་རློབས། །མི་རྟག་བསླུ་ངེས་
སྲིད་པའི་ཕུན་ཚོགས་ལ། །སྲེད་ཞེན་བདག་འཛིན་སྙིང་གི་གཅོང་ནད་ཀུན། །རྩད་ནས་སྤོང་བྱེད་
བསླབ་གསུམ་བདུད་རྩིའི་སྨན། །ཚུལ་བཞིན་རྒྱུད་ལ་བསྟེན་པར་བྱིན་གྱིས་རློབས། །དྲིན་ཅན་མ་
རྣམས་ཡལ་འདོར་ཁྲེལ་མེད་བློ། །རང་ཉིད་གཅེས་འཛིན་དགྲ་བོ་གཡོ་ཅན་འདི། །དམིགས་མེད་
བྱམས་དང་སྙིང་རྗེའི་མཚོན་རྣོན་གྱིས། །བརླག་པའི་སྙིང་སྟོབས་རྒྱས་པར་བྱིན་གྱིས་རློབས། །འཁོར་
བའི་མཐའ་དང་མཉམ་པའི་དུས་ཀུན་ཏུ། །རྒྱལ་སྲས་སྤྱོད་པ་ཟབ་དང་རྒྱ་ཆེ་དང༌། །གཟུངས་སྤོབས་
ཏིང་འཛིན་མངོན་ཤེས་རྫུ་འཕྲུལ་སོགས། །མ་ཞུམ་ཉམས་སུ་ལེན་པར་བྱིན་གྱིས་རློབས། །ཐོག་མེད་
དུས་ནས་སྙིང་ལ་གནས་བཅས་ནས། །ཆགས་སྡང་ཉེས་པ་ཀུན་བསྐྱེད་ངར་འཛིན་བློ། །སྣང་སྟོང་ཟུང་
འཇུག་མཐའ་བྲལ་ཤེས་རབ་ཀྱིས། །དམིགས་མེད་དབྱིངས་སུ་དག་པར་བྱིན་གྱིས་རློབས། །སྣ་
ཚོགས་ཆོས་ཀུན་ཐ་མལ་རྣམ་རྟོག་བློས། །བཏགས་ཙམ་རང་བཞིན་དག་པ་རོ་གཅིག་ཏུ། །མཐོང་ནས་
གནས་ལུས་ལོངས་སྤྱོད་མཛད་པ་རྣམས། །དག་སྣང་འབའ་ཞིག་འཆར་བར་བྱིན་གྱིས་རློབས། །གནས་
སྐབས་ཀུན་གྱི་བདེ་ལེགས་མ་ལུས་པ། །གང་ཞིག་དགྱེས་པས་འབད་མེད་འགྲུབ་འགྱུར་བ། །ཐ་མལ་
ཚུལ་འཛིན་བླ་མ་བཀའ་དྲིན་ཅན། །རྟག་ཏུ་མཉེས་བྱེད་རྗེས་སུ་འཛིན་པར་ཤོག །
ཅེས་པ་འདི་ནི་ལྷ་བྲིས་པ་རྡོ་ཤོད་བསྟན་འཛིན་གྱིས་བསྐུལ་བའི་ངོར་ངག་དབང་བྱམས་པས་བྲིས་པ་དགེ་ལེགས་འཕེལ། །
མངྒལཾ།། །།
- 595-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
༈ ཨོཾ་སྭསྟི། ལུས་ལ་ལྷ་བཞི་འབྲལ་བ་མེད་པ་དང་། །ངག་ལ་སྡེ་སྣོད་གསུམ་གྱིས་བརྒྱན་བྱས་ཏེ། །
སེམས་ལ་བསླབ་པ་གསུམ་གྱིས་ལེགས་བརྒྱན་ནས། །ལྷ་ཆོས་བདུན་ལྡན་ཉམས་ལེན་མཐར་ཕྱིན་
ཤོག ༑ཚེ་རབས་ཀུན་ཏུ་དྲིན་ཅན་བླ་མ་རྗེས། །དགྱེས་བཞིན་རྗེས་སུ་བཟུང་བའི་བྱིན་རླབས་ཀྱིས། །
ཐེག་ཆེན་ལམ་གྱི་བགྲོད་པ་མཐར་ཕྱིན་ཏེ། །འགྲོ་བ་མ་ལུས་འདྲེན་པ་ཉིད་གྱུར་ཅིག །ཅེས་པ་འདི་ཡང་རྗེ་
ཉིད་ཀྱི་གསུང་ངོ༌།། །།
༈ ན་མོ་གུ་རུ། ཐུགས་རྗེའི་བདག་ཉིད་ཐུབ་དབང་སྟོབས་བཅུའི་དཔལ། །མི་ཕམ་འཇམ་དབྱངས་
ཤིང་རྟའི་སྲོལ་འབྱེད་གཉིས། །ཞི་བ་མཚོ་དང་པདྨའི་ངང་ཚུལ་ཏེ། །འགྲོ་བའི་འདྲེན་པ་རྣམས་ལ་
གསོལ་བ་འདེབས། །མར་མེ་མཛད་དང་རིན་བཟང་འབྲོམ་སྟོན་པ། །སྐུ་མཆེད་གསུམ་དང་རྒྱལ་བ་
ཙོང་ཁ་པ། །དར་མ་རིན་ཆེན་མཁས་གྲུབ་དགེ་ལེགས་དཔལ། །ཡབ་སྲས་བརྒྱུད་པར་བཅས་ལ་
གསོལ་བ་འདེབས། །ཆོས་ཀྱི་རྒྱལ་མཚན་བློ་བཟང་རྒྱ་མཚོའི་སྡེ། །བློ་བཟང་ཡེ་ཤེས་དགེ་ལེགས་རྒྱ་
མཚོའི་དཔལ། །གྲུབ་པའི་དབང་ཕྱུག་བཟོད་པ་རྒྱ་མཚོའི་ཞབས། །བསྟན་པའི་རྒྱལ་མཚན་ལྔ་ལ་
གསོལ་བ་འདེབས། །ལམ་བཟང་གསལ་མཛད་ངག་དབང་བྱམས་པ་དང་། །ཚུལ་ཁྲིམས་རྒྱ་མཚོའི་
འཇིངས་ལ་གནས་བཅས་ནས། །བློ་བཟང་བསྟན་པ་གསལ་མཛད་མཁས་པའི་དབང་། །བཀའ་དྲིན་
མཉམ་མེད་གཉིས་ལ་གསོལ་བ་འདེབས། །བསྟན་པའི་སྙིང་པོ་བསླབ་གསུམ་བདུད་རྩིའི་བཅུད། །
ཐུགས་ཀྱི་བུམ་བཟང་ཡོངས་སུ་བཀང་བྱས་ཏེ། །འགྲོ་བའི་དུག་གསུམ་སྡུག་བསྔལ་ཞི་མཛད་པ། །བླ་
མའི་རྣམ་ཐར་ཚུལ་བཞིན་སྐྱོང་བར་ཤོག །ཅེས་པ་འདི་འབྲི་ལུང་རི་ཁྲོད་ཀྱི་དགེ་སློང་ངག་དབང་བསོད་ནམས་ཀྱི་
འདོད་པ་ལྟར་ངག་དབང་བྱམས་པས་བྲིས་པའོ།། །།
༈ འབྲོམ་རིན་པོ་ཆེའི་རྣམ་ཐར་གསོལ་འདེབས་དད་པའི་ལྗོན་ཤིང་བཞུགས་སོ། །ན་མོ་ཨཱརྱ་ཏ་རཱ་ཡ། སྙིང་རྗེའི་
རང་བཞིན་ཚོགས་གཉིས་ཆ་ཤས་རྫོགས། །སྟོབས་བཅུའི་འོད་དཀར་འགྲོ་བའི་བློ་མུན་སེལ། །བདེ་
ལེགས་ཀུན་དའི་ཚལ་རབ་རྒྱས་མཛད་པ། །འབྲོམ་རྗེ་རྒྱལ་བ་རྒྱ་མཚོར་སྙིང་ནས་འདུད། །སྤྲོས་པ་
ཀུན་བྲལ་འཆི་མེད་ལམ་ཡངས་པོར། །མཚན་དཔེ་གསལ་རྫོགས་ངེས་པ་ལྔ་ལྡན་སྐུ། །གཅིག་ཉིད་སྣ་
ཚོགས་མོས་པའི་བློ་ངོ་བཞིན། །ཅིར་ཡང་འཆར་བ་ཨུ་པ་སི་ཀར་འདུད། །སྔོན་ཚེ་ཨུ་རྒྱན་གསང་བའི་
བྲག་ཕུག་ཏུ། །དྲི་མ་མེད་དང་རྒྱལ་བུ་དཀོན་མཆོག་འབངས། །གངས་ཅན་མགོན་དུ་ཐུགས་མཐུན་
དམ་བཅས་བཞིན། །དུས་སུ་བྱོན་པ་ཡབ་སྲས་གཉིས་ལ་འདུད། །དབུ་རུ་བྱང་ཕྱོགས་རྩ་སྐྱེའི་སྐྱེད་
- 596-



༄༅། །འདོད་གསོལ་སྨོན་ལམ་གྱི་རིམ་པ། །(ཐུ༽
ཚལ་དུ། །རྒྱལ་སྲས་ཆུ་སྐྱེས་མཁྱེན་བརྩེའི་འདབ་སྟོང་ཅན། །བློ་དམན་སྣང་ངོར་སྦས་པའི་རྒྱས་
བཅིངས་བཞིན། །སྙིང་སྟོབས་སྡོང་པོ་རྒྱས་ལ་གསོལ་བ་འདེབས། །སེ་བཙུན་སྒྲ་ཡི་ཚེར་མ་ཡོངས་འཛིན་
ཟུང༑ ༑གུས་པས་བསྙེན་བཀུར་བཀའ་བཞིན་སྒྲུབ་པའི་མཐུས། །སྒྲ་ཚད་སྡེ་སྣོད་ཀུན་ལ་མཁྱེན་པ་
རྒྱས༑ ༑ཆོས་འཕེལ་ཆོས་ཀྱི་མཛོད་ལ་གསོལ་བ་འདེབས། །སྣང་བ་མཐའ་ཡས་དཱི་པཾ་ཀཱ་རའི་འོད། །བོད་
ཡུལ་བསྟན་པའི་སྒྲོན་མེར་འཆར་བའི་ཕྱིར། །རྒྱ་བོད་གཉིས་སུ་སྣ་ཚོགས་སྤྲུལ་པའི་གར། །བསྒྱུར་
མཛད་བཀའ་དྲིན་ཅན་ལ་གསོལ་བ་འདེབས། །འཕགས་པའི་ཡུལ་ནས་དཔལ་ལྡན་ཨ་ཏི་ཤ །ཚུལ་
ཁྲིམས་རྒྱལ་བས་གདན་འདྲེན་གལ་ཆེའི་སྐབས། །མི་རེང་དཀར་པོ་འབྲོག་པ་ཕ་བུ་སོགས། །ཐབས་
མཁས་སྤྲུལ་པ་མཛད་ལ་གསོལ་བ་འདེབས། །ཇོ་བོ་མངའ་རིས་སྟོད་དུ་ཕེབས་པའི་སྐད། །ཐོས་པའི་
མོད་ལ་ཁམས་ནས་མངའ་རིས་བར། །བཤུལ་རིང་བགྲོད་དཀའི་དཀའ་སྤྱད་དང་དུ་བླངས། །དམ་པ་
འཚོལ་བས་མི་ངོམས་ཁྱོད་ལ་འདུད། །མཇལ་མ་ཐག་ནས་སྔོན་གྱི་སྨོན་ལམ་མཐུས། །ཕ་བུའི་འདུ་
ཤེས་འཁྲུངས་ཤིང་སྤྱན་ཆབ་བསིལ། །ཤིས་བརྗོད་དབང་བསྐུར་རྒྱལ་ཚབ་རྟེན་འབྲེལ་བསྒྲིགས། །
ཐུགས་ཀྱི་སྲས་གཅིག་ཁྱོད་ལ་གསོལ་བ་འདེབས། །རྗེ་བཙུན་རྒྱ་གར་ཡུལ་དུ་ཆས་པའི་ཚེ། །ཐུགས་
སྒམ་དཀྱེལ་ཆེའི་འཕྲིན་ཡིག་དབུས་སུ་བརྫངས། །ཁུ་རྔོག་སོགས་ཀྱིས་བསུས་ནས་དབུས་སུ་ཕེབས། །
བསྟན་པ་གསལ་མཛད་ཁྱོད་ལ་གསོལ་བ་འདེབས། །མངའ་རིས་གཙང་དང་གཡོ་རུའི་གནས་རྣམས་
སུ༑ །ཇོ་བོ་མཉེས་པའི་བསྙེན་བཀུར་རིམ་གྲོ་ལ། །རྟག་ཏུ་ངུ་ཡིས་ཆོས་འཕགས་ཇི་བཞིན་མཛད། །བླ་
མའི་བྲན་གྱུར་འཇིག་རྟེན་མགོན་ལ་འདུད། །རྒྱ་གར་ཤར་ཕྱོགས་འཁྲུངས་པའི་པཎ་ཆེན་དང་། །ཁ་བ་
ཅན་གྱི་འབྲོག་ཕྲུག་གཞོན་ནུ་གཉིས། །ཐུགས་ཡིད་གཅིག་འདྲེས་ཕ་ཆོས་རིན་ཆེན་གཏེར། །འགྲོ་ལ་
ཅི་དགར་སྩོལ་ལ་གསོལ་བ་འདེབས། །འཇམ་དབྱངས་སྲས་པོ་ལེགས་པའི་ཤེས་རབ་ཀྱིས། །ཕ་ཆོས་
ལས་གསུངས་ཟབ་དང་རྒྱ་ཆེའི་དོན། །བཤེས་གཉེན་མཆོག་འདིས་སྔོན་ཚེ་ཉམས་བཞེས་ཚུལ། །གཡོ་
མེད་གུས་པས་ཞུས་ལ་གསོལ་བ་འདེབས། །དེ་ཚེ་ཡོན་ཏན་རྒྱ་མཚོ་པད་དཀར་འཛིན། །འགྲོ་ལ་རྗེས་
བརྩེ་དཀོན་མཆོག་འབངས་གྱུར་པ། །སྦས་པའི་བརྟུལ་ཞུགས་ནན་ཏན་མཛད་གྱུར་ཀྱང་། །བླ་མས་
གསལ་བར་གསུངས་ལ་གསོལ་བ་འདེབས། །འཁྲུངས་རབས་ཕལ་ཆེར་རྫོགས་ཚེ་གངས་རིའི་
མགོན། །མི་སྣང་སྣང་བའི་ཆོ་འཕྲུལ་བྱེ་བ་བརྒྱས། །ས་ཆེན་གཡོ་དང་ལྷ་ཀླུས་མཆོད་པ་སོགས། །ངོ་
མཚར་བཀོད་པ་བསྟན་ལ་གསོལ་བ་འདེབས། །སྙེ་ཐང་འོར་དུ་མར་མེ་མཛད་དཔལ་གྱི། །མདོ་རྒྱུད་
- 597-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
མན་ངག་དབང་གི་བདུད་རྩིའི་ཆུས། །ཐུགས་ཀྱི་བུམ་བཟང་ལེགས་པར་གཏམས་བྱས་ནས། །རྒྱལ་
ཚབ་དབང་བསྐུར་ཐོབ་ལ་གསོལ་བ་འདེབས། །བླ་མ་མཁའ་འགྲོས་ལུང་བསྟན་ཇི་བཞིན་དུ། །རྭ་
སྒྲེང་དཔལ་གྱི་གཙུག་ལག་ཁང་བཞེངས་ནས། །སྐུ་མཆེད་གསུམ་སོགས་མཁས་བཙུན་གྲུབ་རྣམས་
ཀྱིས༑ ༑ས་སྟེང་ཁྱབ་པར་མཛད་ལ་གསོལ་བ་འདེབས། །ཆོས་བརྒྱད་མགོ་སྙོམས་བདག་པས་གཞན་
ལ་གཅེས། །མཁས་བཙུན་བཟང་པོའི་སྙན་གྲགས་ཕྱོགས་ཀུན་ཁྱབ། །ཟུང་འཇུག་ཐིག་ལེའི་རོལ་པ་
ཅི་ཡང་འཛིན། །ངོ་མཚར་ཕུང་པོ་ཁྱོད་ལ་གསོལ་བ་འདེབས། །ཇོ་བོའི་རྗེས་སུ་དགའ་ལྡན་གཤེགས་
ནས་ཀྱང་། །ཀ་བ་སྐུ་མཆེད་གསུམ་སོགས་སྣོད་ལྡན་ལ། །ཟབ་ཆོས་སྙིང་གི་ཐིག་ལེ་དངོས་སུ་གནང་། །
མཛད་པ་དུས་ལས་མི་ཡོལ་གསོལ་བ་འདེབས། །ཁྱོད་ཀྱི་ཡོན་ཏན་ནམ་མཁའི་མཐའ་མཉམ་པར། །
བདག་བློ་སྦྱང་བུའི་གཤོག་རྩལ་ཤུགས་བསྐྱེད་ནས། །ཅུང་ཟད་འཇལ་བའི་བསོད་ནམས་འདི་ཡི་
མཐུས། །ཁྱོད་ལྟར་མཁའ་མཉམ་འགྲོ་བའི་དོན་བྱེད་ཤོག །ཨ་ཏི་ཤ་དང་ཁྱོད་ཉིད་ཇི་ལྟ་བར། །ཆེ་
རབས་ཀུན་ཏུ་བདག་ཀྱང་མགོན་ཁྱེད་དང་། །འབྲལ་མེད་ཁྱོད་ཀྱིས་དགྱེས་བཞིན་རྗེས་བཟུང་ནས། །
ཁྱོད་ཀྱི་རྣམ་ཐར་གཙང་མ་འཛིན་པར་ཤོག །བརྒྱུད་པ་གསུམ་ལྡན་གངས་རི་ལས་འོངས་པའི། །ལྷ་
བཞི་ཆོས་གསུམ་ཡན་ལག་བརྒྱད་ལྡན་ཆུས། །སྙིང་གི་བུམ་བཟང་ལེགས་པར་བཀང་བྱས་ནས། །མ་
གྱུར་འགྲོ་བའི་གདུང་བ་སེལ་བར་ཤོག །ཡན་ལག་བཅུ་གཉིས་འཁོར་བའི་འདམ་རྫབ་ལ། །ཀུན་ཏུ་
སྐྱོ་བའི་བརྗེ་བཅངས་བརྟན་པོ་ཡིས། །འཕགས་ནོར་བདུན་གྱི་ཐེམ་སྐས་ལ་འཛེགས་ཏེ། །ཕ་ཕོགས་
ཟག་མེད་བདེ་བར་དབང་འབྱོར་ཤོག །རྫོགས་སངས་རྒྱས་ཀྱང་སེམས་དཔའི་ཆ་ལུགས་ཀྱིས། །ཉོན་
མོངས་ཟད་ཀྱང་ཉོན་མོངས་ལྟར་སྟོན་ཅིང་། །གང་གང་འགྲོ་ལ་ཕན་པ་དེ་དང་དེས། །ནམ་མཁའ་ཇི་
སྲིད་འགྲོ་བའི་དོན་བྱེད་ཤོག །ཇོ་བོའི་བཀའ་སྲུང་དཀར་པོ་བརྒྱད་ཅུ་དང་། །འཇིག་རྟེན་ལས་འདས་
སྒྲོལ་མ་བཅུ་གཉིས་དང་། །མཐར་སྐྱེས་ཕྱིང་དཀར་ལག་འགྲོ་ཟུང་གིས་ཀྱང་། །ཆོས་ལྡན་རེ་བ་ཡིད་
བཞིན་འགྲུབ་པར་མཛོད། །
ཅེས་པ་འདི་ནི་ཇོ་བོ་ཡབ་སྲས་ལ་མི་ཕྱེད་པའི་དད་པ་ཅན་རབ་འབྱམས་པ་བྱམས་པ་ཡེ་ཤེས་ཀྱིས་བསྐུལ་བ་ལྟར། ངག་
དབང་བྱམས་པས་སྤྲོ་བཞིན་དུ་བྲིས་པ་དགེ་ལེགས་འཕེལ། །སརྦ་མངྒལཾ།། །།
-598-



» ༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། །༼དེ༽
༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་
མྱུར་འབྱོན་གསོལ་འདེབས་ལེ་ཚན་
བཅས་བཞུགས་སོ། །
༈ པཎ་ཆེན་ཐམས་ཅད་མཁྱེན་པ་བློ་བཟང་དཔལ་ལྡན་ཡེ་ཤེས་ཀྱི་ཞབས་བརྟན་བཞུགས་སོ། །ཨོཾ་བདེ་ལེགས་སུ་
གྱུར་ཅིག །སྙིང་རྗེའི་རང་བཞིན་བློ་བཟང་སྟོབས་བཅུའི་རྩལ། །ཆེས་ཆེར་རབ་རྒྱས་མཚན་དཔེའི་
དཔལ་འབར་ཞིང་། །མི་འཇིགས་བཞི་ལྡན་ཡེ་ཤེས་སྒྱུ་མའི་སྐུས། །མ་ལུས་འགྲོ་བ་འདྲེན་ལ་གསོལ་
བ་འདེབས། །དག་པ་གཉིས་ལྡན་དབྱིངས་སུ་རྟག་བཞུགས་ཀྱང་། །སྨོན་ལམ་སྟོབས་ཀྱིས་མཁའ་
ཁྱབ་ཞིང་རྣམས་སུ། །སྣ་ཚོགས་སྤྲུལ་སྐུ་ཆུ་ནང་ཟླ་བ་ལྟར། །སྟོན་མཛད་དཔལ་ལྡན་བླ་མར་གསོལ་
བ་འདེབས། །བགྲང་ཡས་གདུལ་བྱའི་བློ་དང་མོས་པ་ལྟར། །བཟང་པོའི་མཛད་པས་མངོན་མཐོ་ངེས་
ལེགས་དཔལ། །སྐལ་ལྡན་འགྲོ་བ་ཀུན་ལ་སྦྱིན་མཛད་པ། །ཀུན་མཁྱེན་ཡེ་ཤེས་ཕུང་པོར་གསོལ་བ་
འདེབས། །དབྱིངས་རིག་དབྱེར་མེད་ལྷ་ལམ་ཁྱོན་ཡངས་པོར། །སྣང་བ་མཐའ་ཡས་རབ་འབྱོར་
རིགས་ལྡན་སོགས། །ངོ་མཚར་དམ་པའི་ཉིན་བྱེད་དེ་དང་དེས། །བདེ་ལེགས་པད་ཚལ་བཞད་ལ་
གསོལ་བ་འདེབས། །སྲིད་གསུམ་ཟ་བྱེད་བདེ་སྟོང་ཡེ་ཤེས་མེ། །རབ་འབར་ལེགས་ལྡན་འབྱེད་དང་
ཨ་བྷ་ཡ། །ལྷས་བཙས་ཀུན་དགའ་རྒྱལ་མཚན་རྡོ་རྗེ་དཔལ། །དགེ་ལེགས་དཔལ་བཟང་རྣམས་ལ་
གསོལ་བ་འདེབས། །སྤངས་རྟོགས་ཡོན་ཏན་ནོར་བུས་ལེགས་གཏམས་ཀྱང་། །སྦས་པའི་རྣལ་འབྱོར་
ཕྱོགས་གླང་དོན་ཀུན་གྲུབ། །ཆོས་ཀྱི་རྒྱལ་མཚན་བློ་བཟང་ཡེ་ཤེས་ཞབས། །ཐར་ལམ་གསལ་མཛད་
རྣམས་ལ་གསོལ་བ་འདེབས། །བདག་སོགས་མ་རུངས་འགྲོ་རྣམས་སྒྲོལ་བ་ལ། །བློ་ཆེན་བཟང་པོའི་
སྤྱོད་པ་མཐར་ཕྱིན་པ། །ཀུན་ལས་ཕུལ་བྱུང་ཟུང་འཇུག་དཔལ་ལྡན་ཞིང་། །ཡེ་ཤེས་མཚན་འཆང་
སྤྲུལ་སྐུར་གསོལ་བ་འདེབས། །བློ་དམན་སྙིགས་མའི་འགྲོ་ལ་བཟང་པོའི་ཐུགས། །ནམ་ཡང་མི་
འགྱུར་དཔལ་ལྡན་ཡེ་ཤེས་ཉིད། །བཀྲ་ཤིས་མཐོ་བརྩེགས་ཐུབ་བསྟན་ལྷུན་པོའི་སྤོར། །མི་འཇིགས་
- 599 -



( )༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལྟ་
སེང་གེའི་ཁྲི་ལ་རྟག་བརྟན་ཤོག །ཐུབ་བསྟན་ཆུ་ཀླུང་འབུམ་ཕྲག་སྙིང་པོའི་དཔྱིད། །བློ་བཟང་གྲགས་
བསྟན་ཡིད་བཞིན་དབང་གི་རྒྱལ། །བཤད་སྒྲུབ་རྒྱལ་མཚན་རྩེ་མོར་འཛིན་པ་ལ། །ཟླ་མེད་དཔལ་
ལྡན་ཡེ་ཤེས་ཞབས་བརྟན་ཤོག །ཐོས་བསམ་བསྒོམ་པའི་བློ་བཟང་སྤྱན་སྟོང་འབར། །ཚོགས་གཉིས་
དཔལ་ལྡན་ཐེག་མཆོག་ས་སྲུངས་སྟེང་། །ཡེ་ཤེས་ཞོ་འཐུང་རུས་པ་བརྩེ་བརྒྱ་པས། །སྨྲ་ངན་སྦྱིན་སྐྱེས་
འཇོམས་ཕྱིར་ཞབས་བརྟན་ཤོག །རིག་གནས་གཞུང་ལུགས་འདབ་སྟོང་རྒྱས་པ་ལ། །བློ་གསལ་སྐལ་
བཟང་ལེགས་བཤད་གཤོག་རྩལ་འགྲན། །དཔལ་ལྡན་ཟབ་གསལ་ཡེ་ཤེས་སྦྲང་རྩིས་དུད། །མཁས་
མང་རྒྱ་མཚོའི་དབུས་ན་ཞབས་བརྟན་ཤོག །བརྟན་གཡོའི་ཆོས་ཀྱི་རྒྱུ་འབྲས་ཕྲ་རགས་ཀུན། །ཀུན་
གསལ་བློ་གྲོས་བཟང་པོའི་གྲུ་གཅིག་ན། །ན་ཚོད་ཕྲ་ཡང་མཁྱེན་རབ་རྫོགས་པའི་དཔལ། །དཔལ་
ལྡན་ཡེ་ཤེས་སྲིད་འདིར་ཞབས་བརྟན་ཤོག །སྡོམ་གསུམ་རྣམ་དག་གནས་གསུམ་ཀུན་ལ་མཁས། །
ཚོགས་གཉིས་ཟུང་འཇུག་སྒྲིབ་གཉིས་ཀུན་ལས་གྲོལ། །སྐུ་བཞིའི་བདག་ཉིད་མི་འཇིགས་བཞི་དམ་
འཆའ། །ངེས་པ་ལྔ་ལྡན་ཇི་བཞིན་རྟག་བརྟན་ཤོག །བློ་ལྡན་དགའ་བསྐྱེད་མཁས་བཙུན་བཟང་པོའི་
དཔལ། །བློ་ཆེན་མཐུ་ལྡན་ཡུལ་ལས་ཆེར་བརྒལ་བ། །ཡེ་ཤེས་ཡོན་ཏན་རྒྱ་མཚོ་ཅུང་ཟད་ཙམ། །
བསྟོད་པའི་ལེགས་བྱས་གངྒཱའི་ཆུ་ཀླུང་རྒྱུན། །དད་པའི་གསེར་གྱི་བྱེ་མ་འདྲེན་བཞིན་དུ། །ཡང་སྲིད་
རིང་པོར་རྒྱུན་མི་ཆད་འབབ་ཅིང་། །ཉམ་ཆུང་འབྱུང་པོ་ཀུན་གྱི་ཉེར་འཚོའི་གནས། །ཀུན་མཁྱེན་ཆུ་
གཏེར་ཀླུང་དུ་རོ་གཅིག་ཤོག །སྙིང་རྗེ་ངམ་ནག་ཟབ་དང་རྒྱ་ཆེ་བའི། །རྦ་རླབས་སེམས་ཅན་མཐའ་
དང་མཉམ་འཁྲུགས་པ། །བདེར་གཤེགས་གསུམ་གྱི་ནོར་བུས་ཡོངས་གང་བས། །མཐའ་ཡས་འགྲོ་
བའི་རེ་བ་སྐོང་བར་ཤོག །རྣམ་པ་ཀུན་ཏུ་ཐེག་མཆོག་ཡོངས་འཛིན་གྱི། །རིན་ཆེན་དད་པའི་གཙུག་ན་
རྟག་འཆང་ཞིང་། །བྱམས་པའི་ཆུ་རྒྱུན་སྲིད་ན་རྟག་འབབ་པས། །འགྲོ་བའི་དབུལ་བ་མཐའ་དག་
སེལ་བར་ཤོག །ཆོས་སྲིད་འབྱོར་པའི་བཀྲ་ཤིས་ཉི་ཟླའི་འོད། །རྒྱལ་བསྟན་ལྷུན་པོའི་ཕྱོགས་རྣམས་
ཐམས་ཅད་དུ། །རྒྱུན་ཆད་མེད་པར་གསལ་བའི་གཟི་བྱིན་གྱིས། །དགེ་ལེགས་ཆུ་སྐྱེས་གེ་སར་རྒོད་
པར་ཤོག །འཕྲིན་ལས་ལྷ་མོ་ཟུང་དང་ཕྱག་དྲུག་པ། །ལས་གཤིན་འདོད་ཁམས་དབང་མོ་ཞལ་བཞི་
བ༑ ༑ལྕམ་སྲིང་ལ་སོགས་སྲུང་མའི་འཕྲིན་ལས་ཀྱིས། །འདོད་པའི་རེ་བ་ཡིད་བཞིན་འགྲུབ་གྱུར་ཅིག།
འགྲོ་བའི་མགོན་པོ་མཆོག་གི་སྤྲུལ་པའི་སྐུ་བློ་བཟང་དཔལ་ལྡན་ཡེ་ཤེས་ཀྱི་ཞབས་བརྟན་གསོལ་འདེབས་འདི་ལྟ་བུ་
ཞིག་དགོས་ཞེས་མི་ཕྱེད་པའི་དད་པ་ཅན་རབ་འབྱམས་བློ་བཟང་དོན་ལྡན་གྱིས་བསྐུལ་བ་ལྟར་ཕུར་བུ་ལྕོག་གི་རི་ཁྲོད་པ་ངག་
- 600 -



༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། །དེའི་
དབང་བྱམས་པས་སྤྲོ་བཞིན་བྲིས་པ་དགེ་ལེགས་འཕེལ།། །།
༈ མི་དབང་མཆོག་གི་ཞབས་བརྟན་བཞུགས་སོ། །ན་མོ་མཉྫགྷོ་ཥཱ་ཡ། ཕུན་ཚོགས་མཚན་དཔེའི་དཔལ་
འབར་ཚེ་དཔག་མེད། །མཆོག་གི་བདེ་ཆེན་ཡིད་བཞིན་འཁོར་ལོ་དང་། །བདུད་དཔུང་ལས་རྒྱལ་རྣམ་
པར་རྒྱལ་མ་ཡིས། །ཆོས་རྒྱལ་བསོད་ནམས་སྟོབས་རྒྱས་སྐུ་ཚེ་སྲིངས། །འགྲོ་ལ་རྗེས་བརྩེ་འཕགས་
མཆོག་སྙིང་རྗེའི་གཏེར། །བགྲང་ཡས་ཆོས་རྒྱལ་ལོ་པཎ་སྐུར་སྤྲུལ་ནས། །བོད་ཡུལ་ཐུབ་བསྟན་སྣང་
བས་ཁྱབ་མཛད་པ། །སླར་ཡང་རྒྱས་མཛད་ཆོས་རྒྱལ་ཞབས་བརྟན་ཤོག །བསྟན་འགྲོ་ཡོངས་ལ་ཕན་
པའི་ལུས་སྟོབས་རྒྱས། །དྲེགས་ལྡན་མཐུ་དཔུང་འཇོམས་པའི་སྦར་ཁྱིམ་རྣོ། །ཚར་གཅོད་རྗེས་འཛིན་
ང་རོས་ས་གཞི་འདར། །མི་ཡི་སེང་གེ་སྲིད་མཐར་ཞབས་བརྟན་ཤོག །མཐོན་པོའི་བླ་ན་ལྷུན་པོ་ལྟར་
འཕགས་ཀྱང་། །ཉམ་ཆུང་སྐྱོང་ལ་གསེར་ལྡན་དགའ་མ་འདྲ། །འབྱོར་པས་མི་དྲེགས་རྒུད་པས་མི་
ཞུམ་པ། །ཟླ་བྲལ་སྙིགས་མའི་མགོན་པོ་ཞབས་བརྟན་ཤོག །ཐུབ་བསྟན་ཆུ་གཏེར་ཀློང་དུ་གནས་
བཅས་ཏེ། །ཞྭ་གསེར་བསྟན་པའི་རིན་ཆེན་གཙུག་ན་འཆང་། །ས་སྟེང་དགེ་ལེགས་ཆར་གྱིས་ཁྱབ་
མཛད་པ། །ཆོས་རྒྱལ་གདེངས་ཅན་གཙོ་བོ་ཞབས་བརྟན་ཤོག །ཉིད་ཀྱི་སྲོག་འཕྲོག་དགྲ་ལའང་མ་
ལྟར་བྱམས། །རང་གི་འབྱོར་པ་ཀུན་དང་ཐུན་མོང་སྤྱོད། །རླབས་ཆེན་གྲངས་མང་ཆོས་སྲིད་མཛད་
པའི་ཁུར། །བསྣམས་པས་མི་སྐྱོ་མི་རྗེ་ཞབས་བརྟན་ཤོག །སྙིགས་དུས་སྐྱེ་བོའི་ལོག་སྒྲུབ་མེ་དཔུང་
གིས༑ ༑ཉིད་ཀྱི་ཐུགས་བསྐྱེད་ཙན་དན་བསྲེགས་པ་ན། །སླར་ཡང་ཀུན་ལ་ཕན་འདོད་དྲི་བཟང་གིས། །
སྲིད་གསུམ་ཁྱབ་མཛད་མགོན་པོ་ཞབས་བརྟན་ཤོག །དགའ་ལྡན་ཕྱོགས་ལས་རྣམ་རྒྱལ་ལྷུན་པོའི་
སྤོར༑ ༑ལུགས་གཉིས་མངའ་ཐང་རྒྱས་པའི་ས་སྲུངས་སྟེང། །མཁྱེན་བརྩེའི་སྤྱན་སྟོང་འབར་བའི་གཟི་
བྱིན་ཅན། །བསྐལ་པ་རྒྱ་མཚོའི་བར་དུ་ཞབས་བརྟན་ཤོག །ས་ཡི་ཚངས་པ་ཡབ་སྲས་སྲིད་པའི་མིག །
སྲིད་གསུམ་འཇིག་རྟེན་ཀུན་ཏུ་གསལ་བའི་མཐུས། །ལོག་འདྲེན་མཚན་མོ་རྒྱུ་བ་ཀུན་བཅོམ་ནས། །
འདི་ཕྱིའི་དགེ་ལེགས་པད་ཚལ་རྒྱས་པར་ཤོག །གཞན་ཡང་བཤད་སྒྲུབ་བསྟན་པའི་པད་དཀར་གྱི། །
འདབ་སྟོང་ཀུན་ནས་བཞད་པའི་སྦྲང་རྩི་ལ། །བློ་གསལ་རྐང་དྲུག་རོལ་པའི་དབྱངས་སྙན་གྱིས། །
མཐའ་མེད་སྲིད་པའི་གདུང་བ་ཞི་བར་ཤོག །ཕོ་ལྷ་ཇུན་དབང་བསོད་ནམས་སྟོབས་རྒྱས་ཀྱི། །སྦྱིན་པ་
ཚུལ་ཁྲིམས་སྒོམ་པ་ལས་བྱུང་བའི། །ལེགས་བྱས་ཆུ་ཀླུང་ཇི་སྙེད་བསགས་པ་ཀུན། །ཀུན་མཁྱེན་རྒྱ་
མཚོར་རོ་གཅིག་འཇུག་གྱུར་ཅིག །དཀར་ནག་ལས་ཀྱི་འབྲས་བུ་ཆེས་ཕྲ་བས། །རང་གཞན་དོན་དུ་
-601-



A
( ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཉེས་ཚོགས་ཅི་བགྱིས་པའི། །འབྲས་བུ་བག་ཆགས་ཕྲ་ཞིང་ཕྲ་བ་ཡང་། །གཏན་ནས་བྱང་ཞིང་དག་པ་
ཉིད་གྱུར་ཅིག །འགྲོ་བའི་ལས་ཉོན་རྒྱ་མཚོའི་མཐའ་ཇི་ཙམ། །དེ་ཙམ་ཉིད་དུ་སྙིང་སྟོབས་རྒྱ་མཚོ་
ཡིས༑ ༑རྒྱལ་སྲས་སྤྱོད་པ་རྒྱ་མཚོ་སྤྱད་བྱས་ནས། །ཡོན་ཏན་རྒྱ་མཚོ་རྒྱལ་བ་ཉིད་གྱུར་ཅིག ། །
ཅེས་ས་སྐྱོང་ཆོས་ཀྱི་རྒྱལ་པོ་ཕོ་ལྷ་ཇུན་དབང་གི་ཞབས་བརྟན་སྨོན་ལམ་འདི་ལྟ་བུ་ཞིག་ཆོས་རྒྱལ་ཆེན་པོའི་བཀའ་དྲིན་
གསོབ་ཕྱིར་བྱེས་གྲྭ་ཚང་གི་ཚོགས་འདོན་དུ་འཛུགས་རྒྱུ་ཞིག་དགོས་ཞེས་སྟོད་དཔོན་སློབ་བློ་བཟང་བརྩོན་འགྲུས་ཀྱིས་མཛོད་
བཏགས་དང་གསེར་ཞོ་ལྔ་བཅས་བསྐུལ་ཞིང་། དེ་དང་མཚུངས་པའི་གྲྭ་ཚང་རང་གི་ལས་སྣེ་རྣམས་ཀྱིས་ལྷ་རྫ་ས་དང༌། དངུལ་
གྱི་མཎྜལ་བཅས་བསྐུལ་མ་མཛད་པ་ལྟར་ཕུར་བུ་ལྕོག་གི་རི་ཁྲོད་པ་ངག་དབང་བྱམས་པས་སྤྲོ་བཞིན་བྲིས་པ་དགེ་ལེགས་
འཕེལ།། །།
༈ ལོ་སེམས་དཔའ་མཆོག་སྤྲུལ་རིན་པོ་ཆེའི་ཞབས་བརྟན་ཞུགས་སོ། །ཨོཾ་སྭསྟི། དགེ་ལེགས་ཚོགས་གཉིས་རྒྱ་
མཚོ་ལས་འཁྲུངས་ཤིང་། །མཁྱེན་བརྩེའི་རིན་ཆེན་རྡུལ་མང་བརྩེགས་པ་ལ། །བཤད་སྒྲུབ་ཉི་ཟླའི་
སྣང་བ་རྟག་འཁོར་བ། །ཐུབ་བསྟན་གླིང་བཞིའི་རྒྱན་གྱུར་ཁྱོད་ལ་འདུད། །འཇམ་མགོན་མི་ཡི་རྣམ་
རོལ་རིན་ཆེན་གསལ། །ཐུགས་རྗེའི་གཏེར་ཆེན་བློ་གྲོས་རྒྱལ་མཚན་དཔལ། །མཐུ་སྟོབས་དབང་
ཕྱུག་གྲགས་པ་རྒྱལ་མཚན་ཏེ། །རྣམ་གསུམ་དབྱེར མེད་སྤྲུལ་སྐུར་གསོལ་བ་འདེབས། །རྒྱལ་བ་རྒྱ་
མཚོའི་ཐུགས་རྗེ་གཅིག་བསྡུས་པ། །འགྲོ་བའི་སྐྱབས་གཅིག་གྲགས་པ་རྒྱལ་མཚན་ཉིད། །སླར་ཡང་
བདག་སོགས་འགྲོ་བའི་དཔལ་མགོན་དུ། །བསམས་བཞིན་ཕེབས་པའི་སྤྲུལ་སྐུར་གསོལ་བ་
འདེབས། །བསྐལ་པ་རྒྱ་མཚོའི་སྔོན་ནས་མཁས་བྱའི་གནས། །ཀུན་ལ་སྦྱངས་པའི་ཕ་རོལ་ཕྱིན་གྱུར་
ཀྱང་༑ ༑སླར་ཡང་གདུལ་བྱ་ཀུན་ལ་རྗེས་བརྩེ་བས། །ཐོས་བསམ་སྒོམ་པ་ལྷུར་མཛད་ཞབས་བརྟན་
ཤོག ༑མཁས་བཙུན་གྲུབ་པ་ཀུན་གྱི་གསེར་རིའི་དབུས། །མི་འཇིགས་བཞི་ཡི་བང་རིམ་མངོན་མཐོ་
ཞིང་༑ ༑གྲགས་པའི་བ་དན་ཕྱོགས་བཅུར་ལྷང་ངེ་བ། །སྤྲུལ་སྐུ་ས་འཛིན་དབང་པོ་ཞབས་བརྟན་ཤོག །
ལྷ་ཆོས་བདུན་ལྡན་བཀའ་གདམས་བསྟན་པའི་སྲོལ། །ཇི་ཙམ་ཡོན་ཏན་མཐོན་པོའི་མཁར་འཕགས་
ཀྱང་༑ ༑ཀུན་ལ་བྲན་ལྟར་གུས་པའི་ཐུགས་རྗེ་ཅན། །འཕྲིན་ལས་ས་སྟེང་ཁྱབ་པར་རྟག་བཞུགས་
གསོལ། །ལྟ་སྒོམ་སྤྱོད་པ་མཁས་པའི་ཡིད་འཕྲོག་ལ། །འཆད་རྩོད་རྩོམ་པས་བསྟན་པ་གསལ་བྱེད་
ཅིང་༑ ༑འགྲོ་ཀུན་འདྲེན་པའི་འཁུར་གྱིས་མི་ངལ་བ། །ཕྱོགས་ལས་རྣམ་རྒྱལ་སྤྲུལ་སྐུ་ཞབས་བརྟན་
ཤོག ༑མགོན་པོ་ཁྱོད་ཀྱིས་དགྱེས་བཞིན་རྗེས་བཟུང་བ། །བསྟན་པ་རྒྱལ་མཚན་ཞེས་པའི་དད་ལྡན་
- 602 -



་ཟ
A
༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། །དེ
བདག །མི་ཤེས་རྨོངས་པས་ཉེས་ཚོགས་ཅི་བགྱིས་པ། །མྱུར་དུ་བྱང་ཞིང་བྱང་ཆེན་ཐོབ་པར་མཛོད། །
དེ་ལྟར་སྙིང་ནས་གུས་པས་གསོལ་བཏབ་མཐུས། །བདག་སོགས་དུག་གསུམ་བྲན་གྱུར་སྐྱེ་དགུ་
རྣམས། །ཚེ་རབས་ཀུན་དུ་ཁྱོད་ཀྱིས་རྗེས་བཟུང་སྟེ། །བཀའ་བཞིན་བསྒྲུབས་པས་མཉེས་པར་བྱེད་
པར་ཤོག །མཐོ་རིས་རྟེན་བཟང་རིམ་པར་བརྒྱུད་པ་ཀུན། །ཚུལ་ཁྲིམས་དྲི་མེད་གོས་བཟང་ཀླུབས་པ་
ལ༑ ་ཉམས་རྟོགས་ཡོན་ཏན་དུ་མའི་རྒྱན་གྱིས་སྤུད། །བླ་མའི་རྣམ་ཐར་ཇི་བཞིན་སྐྱོང་བར་ཤོག །བླ་
མ་ཉིད་དང་མ་རྒན་འགྲོ་བའི་ཕྱིར། །ལུས་སྲོག་ལོངས་སྤྱོད་ཕངས་མེད་གཏོང་བ་ལ། །རྟག་ཏུ་ངུ་དང་
ནོར་བཟང་ལྟར་གྱུར་ཏེ། །ཆོས་ཀྱི་རྒྱལ་སྲིད་རྟག་ཏུ་སྐྱོང་བར་ཤོག །ཇི་སྐད་སྨོན་པའི་དོན་རྣམས་མ་
ལུས་པ། །སླ་མེད་མཆོག་གསུམ་བདེན་པའི་བྱིན་རླབས་དང་། །གཟི་ལྡན་དབང་ཕྱུག་ནམ་མཁའི་
གོས་ཅན་མས། །འབད་མེད་ལྷུན་གྱིས་གྲུབ་པའི་བཀྲ་ཤིས་སྩོལ། །།
ཅེས་པ་འདི་ནི་ཐུགས་ཆེའི་བདག་ཉིད་ལོ་སེམས་དཔའ་ཆེན་པོ་དེ་ཉིད་ཀྱི་སྐུ་མཆེད་བླ་མའི་དགོངས་བཞེད་སྒྲུབ་པའི་སྨོན་
ལམ་གྱི་མཐུ་གྲུབ་པ་མཁྱེན་དཔྱོད་ཡངས་པ་བསྟན་པ་རྒྱལ་མཚན་གྱིས་ལྷ་རྫས་དང་། ས་སྙིང་ཞོ་འཁོར་བཅས་བསྐུལ་བ་ལྟར་
རི་ཁྲོད་པ་ངག་དབང་བྱམས་པས་སྤྲོ་བཞིན་བྲིས་པ་དགེ་ལེགས་འཕེལ།། །།
༈ རྫོགས་སངས་རྒྱས་ཀྱི་མདོ་སྔགས་བསྟན་པའི་གནད། །ཀུན་གྱི་སྙིང་པོ་ཟུང་འཇུག་རྡོ་རྗེའི་སྐུ། །
སྒྲུབ་ཚུལ་ཚང་ལ་མ་ནོར་ལམ་སྟོན་པ། །བཀའ་དྲིན་ཟླ་མེད་ཞབས་ལ་ཕྱག་འཚལ་ལོ། །དགའ་ལྡན་
བསྟན་པའི་ཆོས་ཀྱི་འཁོར་ལོ་ཡིས། །ཐུབ་བསྟན་གླིང་བཞི་ཀུན་ལ་དབང་བསྒྱུར་བ། །ཆོས་ཀྱི་རྒྱལ་པོ་
ཇུན་ཝང་བསོད་ནམས་མཚན། །ཡབ་སྲས་ཞབས་ཟུང་སྲིད་མཐར་བརྟན་གྱུར་ཅིག །དེ་ཡི་མཐུ་ལས་
ཞབས་བརྟན་ཆོས་འཁོར་གླིང་། །དཔོན་སློབ་ཐུགས་མཐུན་ཁྲིམས་གཙང་བཤད་སྒྲུབ་འཕེལ། །
མཐའ་དབུས་སྐྱེ་འགྲོའི་བསོད་ནམས་ཞིང་མཆོག་ཏུ། །རིན་ཆེན་ལྷུན་པོ་ལྟ་བུར་བརྟན་གྱུར་ཅིག །
ཅེས་པ་འདི་ནི་ཞབས་བརྟན་བཀྲ་ཤིས་ཆོས་འཁོར་གླིང་གི་བླ་མ་དབུ་མཛད་ཆོས་རྒྱ་མཚོ་དང་། དགེ་རྒན་རྣམས་ཀྱིས་
བསྐུལ་བ་ལྟར་ངག་དབང་བྱམས་པས་བྲིས་པ་དགེ་ལེགས་འཕེལ།། །།
༈ ཨོཾ་བདེ་ལེགས་སུ་གྱུར་ཅིག །མཁྱེན་བརྩེའི་བདག་ཉིད་ངག་གི་དབང་ཕྱུག་དཔལ། །བློ་བཟང་
གྲགས་པའི་མདོ་སྔགས་བསྟན་པའི་གདུགས། །སྲིད་གསུམ་འགྲོ་བའི་བླ་ན་འཛིན་མཁས་པ། །དད་
ལྡན་རྒྱ་མཚོའི་མགོན་ལ་གསོལ་བ་འདེབས། །མདོ་རྒྱུད་མན་ངག་རིན་ཆེན་འབྱུང་གནས་ལ། །དབང་
བསྒྱུར་མཁས་བཙུན་གྲུབ་པའི་གདེངས་ཅན་གཙོ། །ལུང་རྟོགས་བསྟན་པའི་ནོར་བུ་གཙུག་ན་འཛིན། །
- 603-



༣） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
འཕྲིན་ལས་རྒྱ་མཚོའི་མཐར་ཁྱབ་ཞབས་བརྟན་ཤོག །བཀའ་དང་གདམས་ངག་གངས་ཅན་རི་བོར་
འགྱིང་། །འཆད་རྩོད་རྩོམ་ལ་དབང་བའི་ལུས་སྟོབས་རྒྱས། །ལུང་རྟོགས་བསྟན་པའི་རལ་ཁུར་ཅི་
ཡང་འཛིན། །མཁས་མང་རྒྱ་མཚོའི་གཙུག་རྒྱན་ཞབས་བརྟན་ཤོག །བདག་སོགས་དད་ལྡན་སྐྱེ་འགྲོ་
མ་ལུས་ཀུན། །མཚན་ཉིད་ཀུན་ཚང་ཐེག་མཆོག་བཤེས་གཉེན་གྱིས། །རྟག་པར་དགྱེས་བཞིན་རྗེས་
སུ་འཛིན་པ་དང༌། །ལུང་རྟོགས་དམ་ཆོས་མ་ལུས་འཛིན་པར་ཤོག །སྙིང་རྗེའི་རང་གཟུགས་དྲག་
གཏུམ་རྔམས་པའི་སྐུ། །ཕྱག་དྲུག་ལས་གཤིན་དམག་ཟོར་རྒྱལ་མོ་སོགས། །མཐུ་ལྡན་བཀའ་སྲུང་རྒྱ་
མཚོའི་འཕྲིན་ལས་ཀྱིས། །མཆོག་གི་སྤྲུལ་སྐུའི་འགལ་རྐྱེན་བར་ཆད་སོལ། །ངག་གི་བདེན་ཚིག་གྲུབ་
པའི་དྲང་སྲོང་དང་། །སེམས་ལ་དབང་ཐོབ་གྲུབ་མཆོག་བདེན་ཚིག་གིས། །བློ་བཟང་རྒྱལ་བའི་བསྟན་
འཛིན་སྤྲུལ་པའི་སྐུའི། །འཕྲིན་ལས་རྒྱ་མཚོའི་གོས་ཅན་ཁྱབ་གྱུར་ཅིག །
ཅེས་དགའ་ལྡན་ཁྲི་རིན་པོ་ཆེ་ངག་དབང་ཆོས་འཕེལ་གྱི་སྤྲུལ་པའི་སྐུའི་ཞབས་བརྟན་གསོལ་འདེབས་འདི་ནི་དགེ་རྒན་
རྣམ་པ་གཉིས་སོགས་ཞབས་ཕྱི་རྣམས་ཀྱིས་བསྐུལ་བ་ལྟར་ངག་དབང་བྱམས་པས་བྲིས་པའོ།། །།
༈ ཕུན་ཚོགས་ཡོན་ཏན་རིན་ཆེན་ཀུན། །བདེ་བླག་སྩོལ་མཛད་བླ་མ་མཆོག །དད་ལྡན་རྒྱ་མཚོའི་
མགོན་གྱུར་པ། །བཀའ་དྲིན་ཟླ་མེད་ལ་ཕྱག་འཚལ། །མཁྱེན་བརྩེ་ནུས་པ་ཕུན་ཚོགས་ཀྱིས། །གྲངས་
མེད་འགྲོ་བ་འདྲེན་པའི་ཆེད། །ངོ་མཚར་སྤྲུལ་པ་རྒྱ་མཚོ་ཡིས། །བསྟན་འགྲོའི་དཔལ་དུ་མྱུར་འབྱོན་
གསོལ། །མཆོག་གསུམ་བཀའ་སྲུང་མ་ལུས་པས། །མཁས་བཙུན་གྲུབ་པའི་བླ་མ་ཡི། །སྤྲུལ་སྐུ་
འཁྲུལ་མེད་ངོས་ཟིན་ནས། །བཤད་སྒྲུབ་བསྟན་པ་རྒྱས་པར་མཛོད། །
ཅེས་པ་འདི་བྲག་ཡག་བླ་མ་གདང་ཁུང་སྐུ་སྐྱེའི་ཡང་སྲིད་མྱུར་འབྱོན་གྱི་གསོལ་འདེབས་བྱམས་པས་བྲིས་པའོ། །
ཤུ་བྷཾ།། །།
༈ ཨོཾ་སྭསྟི། བསྐལ་བཟང་འདི་ལ་རྣམ་འདྲེན་ཉི་མ་སྟོང་། །འབྱུང་བའི་ནང་ནས་སྙིང་སྟོབས་ཕུལ་
བྱུང་བ། །རྣམ་འདྲེན་ཟས་གཙང་སྲས་ཀྱི་མདོ་སྔགས་ཀྱི། །ལེགས་བཤད་རྒྱ་མཚོའི་མངའ་བདག་གང་
དེར་འདུད། །མཁའ་ཁྱབ་འགྲོ་བ་ཀུན་གྱི་ཕན་བདེའི་གཞི། །ཐུབ་བསྟན་སྤྱི་དང་བྱེ་བྲག་ཞྭ་སེར་
བསྟན། །འཛིན་སྐྱོང་སྤེལ་ལ་འགྲན་པའི་ཟླ་བྲལ་ཞིང་། །སྙིགས་དུས་འགྲོ་བའི་རྣམ་འདྲེན་མགོན་
ཁྱོད་ཀྱི། །བཀའ་དྲིན་སྐྱེ་འགྲོ་ཡོངས་ཀྱིས་གཞལ་དཀའ་ཞིང་། །ཐུབ་བསྟན་འཛིན་སྐྱོང་སྤེལ་བའི་རྣམ་
ཐར་ལ། །མི་ཕྱེད་དད་པ་བརྟན་པོས་ཡིད་བསྐྱོད་པའི། །ཐལ་མོ་སྙིང་གར་སྦྱར་ནས་གསོལ་བ་ནི། །
༈
- 604 -



(
༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། །དེ་
སྙིགས་དུས་འགྲོ་བ་དམུ་རྒོད་གདུལ་དཀའ་རྣམས། །འདུལ་ཕྱིར་སྙིང་རྗེས་སྲིད་འདིར་ཕེབས་པ་ཡི། །
སྐུ་ཚེ་རི་དབང་ལྟ་བུར་བརྟན་པ་དང༌། །མཛད་བཟང་དབྱར་མཚོ་ལྟ་བུར་འཕེལ་བ་ལ། །མི་དང་མི་
མིན་བདུད་རིགས་འབྱུང་པོ་ཡི། །བར་ཆད་ཞི་ཞིང་བཞེད་དོན་ལྷུན་གྲུབ་ཆེད། །ཟང་ཟིང་བདོག་པའི་
དངོས་པོ་རྡུལ་ཕྲན་ལྟར། །ཤིན་ཏུ་ཕྲ་ཡང་ལྷག་བསམ་རི་དབང་ལྟར། །རབ་ཏུ་བརྟན་པའི་ཡིད་ཀྱིས་
གསོལ་འདེབས་རྟེན། །ཁ་གསག་ལོག་འཚོས་མ་བསྒྲུབས་བསོད་ནམས་མཐུས། །གང་འབྱོར་དངོས་
སུ་བཤམས་དང་ཡིད་ཀྱིས་སྤྲུལ། །འདི་དག་བཞེས་ལ་རེ་བ་དོན་ལྡན་མཛོད། །
ཞེས་གསོལ་བ་འདེབས་པའི་རྟེན་དངུལ་དཀར་གྱི་མཎྜལ། དེ་ལྟར་ཟང་ཟིང་སྒྲུབ་པའི་མཆོད་པ་ནི། །ཉམ་
ཆུང་བདག་གིས་འཁོས་དཔག་ཕུལ་བ་རྣམས། །འགྲན་ཕྱིར་མ་ལགས་སྙན་གྲགས་དོན་གཉེར་དང་། །སྲིད་
འབྱོར་ཕྱིར་དང་རང་དོན་ཕྱིར་མིན་གྱི། །འགྲོ་བའི་ཕན་བདེའི་འབྱུང་གནས་རྒྱལ་བསྟན་འདི། །ཡུན་
རིང་གནས་ཤིང་འཕེལ་བར་དམ་པ་རྣམས། །ཡུན་རིང་ཞབས་པད་བརྟན་པར་རག་ལས་པར། །
མཐོང་ནས་ཚུལ་འདི་བདག་གིས་བརྩོན་པ་བྱས། །འདི་ཡི་དགེ་བས་ཚེ་རབས་ཐམས་ཅད་དུ། །ཐེག་
མཆོག་དམ་པའི་མགོན་གྱིས་རྗེས་བཟུང་ནས། །མདོ་སྔགས་ལམ་གྱི་ཉམས་ལེན་མཐར་ཕྱིན་ཏེ། །
མཐའ་ཡས་འགྲོ་བ་འདྲེན་པའི་རྒྱུར་གྱུར་ཅིག། །།
༈ རྒྱ་ཆེན་ཆོས་དབྱིངས་དང་མཉམ་འགྲོ་བ་རྣམས། །བརྩེ་ཆེན་ཐུགས་རྗེའི་ཞགས་པས་དམ་
བཅིངས་པའི། །བསྐལ་བཟང་རྒྱལ་བ་རྒྱ་མཚོའི་མཛད་པ་ཀུན། །བསྣམས་པའི་འགྲོ་བའི་རྣམ་འདྲེན་
ཞབས་བརྟན་ཤོག །མི་བཟད་སྙིགས་མའི་བྱིན་ཟ་རབ་འབར་དབུས། །མཁྱེན་བརྩེའི་འདབ་སྟོང་
རྒྱས་པའི་པད་དཀར་འཆང་། །ལེགས་བཤད་སྦྲང་རྩིའི་ཁུར་གྱིས་དུད་པ་ཁྱོད། །ཐར་འདོད་རྐང་དྲུག་
ཉེར་འཚོར་ཞབས་བརྟན་ཤོག །བློ་བཟང་གྲགས་སྙན་འབར་བའི་ལུང་རྟོགས་ཀྱི། །བསྟན་པའི་
གདུགས་དཀར་སྲིད་གསུམ་འགྲོ་བའི་བླར། །ཀུན་ནས་འཁོར་མཛད་མཁས་བཙུན་བཟང་པོའི་དཔལ། །
སྐྱེ་དང་སྐྱེ་བར་སྙིང་དབུས་ཟེའུ་འབྲུར་བཞུགས། །༧གོང་ས་སྐྱབས་མགོན་ཆེན་པོར་བཀའ་སམ་འབུལ་སྐབས་
གནང་བ་ལགས།། ། །
༈ བླ་མེད་ཡེ་ཤེས་སྣང་བས་བླང་དོར་གནས། །མ་ལུས་མངོན་སུམ་གཟིགས་པ་ཐུགས་རྗེའི་གཏེར། །
བསྟན་པའི་སྒྲོན་མེ་ས་གསུམ་འགྲོ་བའི་མིག །སྐྱབས་གསུམ་ཀུན་འདུས་བླ་མར་ཕྱག་འཚལ་ལོ། །
འཆི་མེད་ཚེ་ཡི་མཆོག་སྩོལ་ཚེ་དཔག་མེད། །ཡིད་བཞིན་འཁོར་ལོ་རྣམ་པར་རྒྱལ་མ་ཡིས། །ཡེ་ཤེས་
- 605 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རང་གཟུགས་བསྟན་པའི་སྒྲོན་མེ་འདིའི། །སྐུ་ཚེ་བསྲིངས་ཤིང་འཕྲིན་ལས་རྒྱས་པར་མཛོད། །རྣམ་
དག་བསླབ་གསུམ་རྒྱན་གྱིས་ལུས་མཛེས་བཙུན། །ངེས་འབྱུང་བྱང་སེམས་བཟང་པོའི་སྙིང་སྟོབས་
རྒྱས༑ ༑གནས་གསུམ་ཀུན་ལ་ཡེ་ཤེས་སྒྲིབ་མེད་མཁས། །བཤད་སྒྲུབ་བསྟན་པའི་སྒྲོན་མེ་ཞབས་
བརྟན་ཤོག །ཡེ་ཤེས་མགོན་པོ་ལས་གཤིན་རེ་མ་ཏིས། །རྒྱལ་བ་གཉིས་པའི་བཤད་སྒྲུབ་བསྟན་པའི་
གནད། །མ་ལུས་འགྲོ་ལ་གསལ་མཛད་སྒྲོན་མེ་གཅིག །བར་ཆད་མི་མཐུན་ཕྱོགས་ལས་རྒྱལ་བར་
མཛོད། །དེ་ལྟར་དད་ལྡན་མོས་པས་གསོལ་བཏབ་པས། །དཔོན་སློབ་ཐུགས་མཐུན་ཆོས་ལྡན་རེ་བ་
འགྲུབ། །འདི་ཕྱིའི་དོན་ཀུན་འབད་མེད་ལྷུན་གྲུབ་ཅིང་། །གཏན་དུ་བདེ་བ་ཕུན་སུམ་ཚོགས་པར་ཤོག །
ཅེས་པ་འདི་ནི་འབྲུ་ལ་མཁན་ཆེན་སྐུ་སྐྱེའི་ཞབས་བརྟན་འདི་ལྟ་བུ་ཞིག་དགོས་ཞེས་དེ་ཉིད་ཀྱི་སློབ་མ་ཆོས་མཛད་ཀྱིས་
བསོད་བཏགས་དང་དངུལ་སྲང་གང་བཅས་བསྐུལ་བ་ལྟར་རི་ཁྲོད་པ་ངག་དབང་བྱམས་པས་སྤྲོ་བཞིན་བྲིས་པ་དགེ་ལེགས་
འཕེལ།། །།
༈ ངག་གི་དབང་ཕྱུག་འཆད་རྩོད་རྩོམ་མཁས་པ། །བློ་བཟང་བསྟན་པ་རྒྱ་མཚོའི་ཁྱོན་ཀུན་ལ། །
དབང་བསྒྱུར་འཕྲིན་ལས་བཟང་པོས་འཛིན་པ་ལ། །ཟླ་བྲལ་མཆོག་གི་སྤྲུལ་སྐུར་གསོལ་བ་འདེབས། །
སྔོན་གོམས་བག་ཡོད་མཁས་བཙུན་བཟང་པོའི་དྲི། །ལྷན་སྐྱེས་པད་དཀར་གཞོན་ནུའི་དུས་ཉིད་ནས། །
ཕྱོགས་ཀུན་ཁྱབ་པས་མཁས་རློམ་རྐང་འཐུང་ཚོགས། །ཀུན་ནས་ཕམ་མཛད་སྲིད་མཐར་ཞབས་བརྟན་
ཤོག ༑མདོ་རྒྱུད་མན་ངག་མ་དྲོས་མཚོ་ཆེན་ལ། །བློ་གྲོས་བཟང་པོས་དབང་བསྒྱུར་སྤངས་རྟོགས་ཀྱི། །
ཡོན་ཏན་ནོར་བུས་སྲིད་ཞིའི་དབུལ་སེལ་བ། །བློ་བཟང་བསྟན་པའི་དཔལ་དུ་ཞབས་བརྟན་ཤོག །
རབ་ཡངས་བློ་ཡི་ཆུ་འཛིན་སྟུག་པོ་ལས། །མན་ངག་ལེགས་བཤད་དབྱར་རྔ་ཆེར་བསྒྲགས་པས། །
མཁས་པའི་ཡིད་དབང་རབ་དགའ་བསྐྱེད་མཛད་པ། །ལུང་རྟོགས་བསྟན་འཛིན་ཟླ་མེད་ཞབས་བརྟན་
ཤོག ༑མཆོག་གི་སྤྲུལ་སྐུའི་ཐོས་བསམ་སྒོམ་པ་དང་། །སྐུ་ཚེ་མཛད་བཟང་མཚན་མོའི་མགོན་པོ་ལ། །
ཕྱི་ནང་ཉེར་འཚེའི་སྒྲ་གཅན་གདུག་པའི་མགོ། །ལས་གཤིན་དྲག་པོའི་འཁོར་ལོས་དྲུངས་འབྱིན་ཤོག །
མཁྱེན་བརྩེའི་རང་བཞིན་གང་གི་བཀའ་དྲིན་གྱིས། །རྟག་ཏུ་འཚོ་བའི་དད་ལྡན་མ་ལུས་པ། །ཚེ་རབས་
ཀུན་ཏུ་དམ་པས་རྗེས་བཟུང་སྟེ། །ས་ལམ་མཐར་ཕྱིན་ཀུན་མཁྱེན་མྱུར་ཐོབ་ཤོག །མཆོག་གསུམ་
རྒྱལ་བ་སྲས་བཅས་བྱིན་རླབས་དང་། །ཕྱག་དྲུག་ལས་གཤིན་དམག་ཟོར་རྒྱལ་མོའི་མཐུས། །མཆོག་
གི་སྤྲུལ་སྐུའི་བཞེད་དོན་འགྲུབ་པ་དང་། །དཔོན་སློབ་འཁོར་བཅས་བུ་བཞིན་སྐྱོང་བར་མཛོད། །
-606 -



) ༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། །༼དེ༽
ཅེས་པ་འདི་ནི་སྤྲུལ་པའི་སྐུ་ཉིད་ཀྱི་དགེ་རྒན་རྣམ་པ་གཉིས་སོགས་ཞབས་འབྲིང་བ་རྣམས་ཀྱིས་བསྐུལ་བ་བཞིན་ངག་
དབང་བྱམས་པས་བྲིས་པའོ།། །། །
༈ ཨོཾ་བདེ་ལེགས་སུ་གྱུར་ཅིག །དམིགས་མེད་བློ་གྲོས་ལུས་སྟོབས་རྩལ་རྫོགས་ཤིང་། །མཁས་
བཙུན་བཟང་པོའི་གངས་རིར་གནས་བཅས་ཏེ། །དཔྱད་གསུམ་དག་པའི་ལུང་རིགས་གྲགས་པའི་
སྒྲས༑ ༑ས་གསུམ་གཅིག་ཅར་གཡོ་བས་དགེ་ལེགས་སྩོལ། །སྔོན་ནས་བློ་བཟང་གྲགས་པའི་མདོ་
སྔགས་ཀྱི། །རིང་ལུགས་རྣམ་པར་རྒྱལ་བའི་ཁང་བཟང་རྩེར། །བཤད་སྒྲུབ་རྒྱལ་མཚན་འཛིན་པའི་
མཐུ་གྲུབ་པ། །གསུམ་ལྡན་རྡོ་རྗེ་འཛིན་ལ་གསོལ་བ་འདེབས། །བློ་གྲོས་བཟང་པོས་རྨོངས་པའི་
གཡུལ་ངོ་ལས། །རྣམ་པར་རྒྱལ་བའི་རྒྱལ་མཚན་འཕྱར་ཙམ་གྱིས། །རྩིང་སྤྱོད་ལྷ་མིན་བྱེ་བ་དུས་
གཅིག་ཏུ། །ཕམ་མཛད་འཆི་མེད་དབང་པོར་གསོལ་བ་འདེབས། །འཆད་རྩོད་རྩོམ་ལ་ཐོགས་མེད་བློ་
མངའ་ཞིང་། །འགྲོ་ཀུན་བུ་ལྟར་སྐྱོང་བ་བཟང་པོའི་ཐུགས། །ཉོན་མོངས་ཉེས་ལྟུང་གཡུལ་ལས་རྣམ་
རྒྱལ་བའི། །བ་དན་མཚན་མས་མཛེས་ལ་གསོལ་བ་འདེབས། །དཔལ་ལྡན་བླ་མེད་རྒྱུད་ཀྱི་སྙིང་པོའི་
དོན༑ ༑ཇི་བཞིན་གཟིགས་པའི་བློ་བཟང་སྤྱན་སྟོང་ལྡན། །ཟུང་འཇུག་དཔལ་གྱིས་ཕྱོགས་ལས་རྣམ་
རྒྱལ་བ། །ཡོངས་རྫོགས་བསྟན་པའི་སྲོག་ཤིང་ཁྱོད་ལ་འདུད། །སྨྲ་བ་ཟླ་མེད་མཁྱེན་བརྩེའི་འོད་སྟོང་
གིས༑ ༑ཆོས་མིན་ཆོས་ལྟར་བཅོས་པ་འབྱུང་པོའི་བྱ། །མ་ལུས་མིང་གི་ལྷག་མར་མཛད་པ་ཁྱོད། །བློ་
བཟང་བསྟན་པའི་དཔལ་དུ་ཞབས་བརྟན་ཤོག །མྱུར་མཛད་ཡེ་ཤེས་མགོན་པོ་ཆོས་ཀྱི་རྒྱལ། །ཞལ་
བཞི་རེ་མ་ཏི་དང་རྣམ་ཐོས་སྲས། །མ་གཡེལ་བློ་བཟང་ཕྱོགས་ལས་རྣམ་རྒྱལ་བའི། །འགལ་རྐྱེན་ཀུན་
སོལ་འཕྲིན་ལས་ཚུལ་བཞིན་སྒྲུབས། །དེ་ལྟར་གུས་པས་གསོལ་བ་བཏབ་པ་དང་། །ཆོས་དབྱིངས་མི་
འགྱུར་ལས་འབྲས་བདེན་པའི་མཐུས། །བདག་སོགས་དེང་ནས་ཚེ་རབས་ཐམས་ཅད་དུ། །དཔལ་
ལྡན་བླ་མས་འབྲལ་མེད་རྗེས་འཛིན་ཤོག །མཚན་ལྡན་བླ་མ་སྐུ་ཚེ་བརྟན་པ་དང༌། །ཁྲིམས་ལྡན་
འདུས་སྡེ་བཤད་སྒྲུབ་འཕེལ་བ་དང་། །འབྱོར་ལྡན་སྦྱིན་བདག་མངའ་ཐང་རྒྱས་འགྱུར་ཏེ། །བློ་བཟང་
གྲགས་བསྟན་ཕྱོགས་བཅུར་རྒྱས་པར་ཤོག ། །
ཅེས་པ་འདི་ཀྲེའོ་ལྷ་མགོན་སྤྲུལ་པའི་སྐུའི་ཞབས་བརྟན་གསོལ་འདེབས་འདི་ལྟ་བུ་ཞིག་དགོས་ཞེས་ལྷ་རྫས་བལ་ཊམ་
བཅུ་བཅས་གང་དེའི་གཅུང་པོས་བསྐུལ་བ་ལྟར་ཕུར་བུ་ལྕོག་ཏུ་ངག་དབང་བྱམས་པས་བྲིས་པ་དགེ་ལེགས་འཕེལ།། །།
༈ ཨོཾ་བདེ་ལེགས་སུ་གྱུར་ཅིག །དཀྱིལ་འཁོར་འཁོར་ལོའི་མགོན་པོ་རྡོ་རྗེ་འཆང་། །ཡེ་ཤེས་རང་
- 607 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
གཟུགས་སྙིགས་དུས་བཤེས་གཉེན་ཚུལ། །སྐལ་ལྡན་གདུལ་བྱ་ཡོངས་ཀྱི་རྣམ་འདྲེན་མཆོག །སྦས་
པའི་རྣལ་འབྱོར་ཞབས་ལ་གསོལ་བ་འདེབས། །ངེས་འབྱུང་ཚུལ་ཁྲིམས་ནོར་འཛིན་ཡངས་པའི་
གཞིར། །བྱང་ཆུབ་སེམས་ཀྱི་ས་བོན་གྲུང་པོ་ལས། །བསོད་ནམས་ཡེ་ཤེས་རླབས་ཆེན་སྡོང་པོའི་རྩེར། །
སྐུ་གསུམ་འབྲས་བུ་སྨིན་ཁྱོད་ཞབས་བརྟན་ཤོག །རྩ་བརྒྱུད་བླ་མ་ཡི་དམ་ཆོས་སྲུང་རྣམས། །དགོངས་
པ་རྩེ་གཅིག་བཀའ་དྲིན་གསུམ་ལྡན་འདིའི། །སྐུ་ཚེ་མཛད་པ་འཕྲིན་ལས་རྒྱས་པ་ལ། །ནམ་ཡང་
གཡེལ་མེད་མགོན་སྐྱབས་དཔུང་གཉེན་མཛོད། །བདག་སོགས་དེང་ནས་ཚེ་རབས་ཐམས་ཅད་དུ། །
ཐེག་མཆོག་བཤེས་གཉེན་དམ་པས་རྗེས་བཟུང་ནས། །ཟབ་ལམ་ཐབས་དང་ཡེ་ཤེས་དབྱེར་མེད་
པས༑ ༑ཟུང་འཇུག་གོ་འཕང་མྱུར་དུ་ཐོབ་པར་ཤོག ། །
ཅེས་པ་འདི་སྦས་པའི་རྣལ་འབྱོར་སྔགས་རམས་པ་ཡེ་ཤེས་སྐལ་ལྡན་གྱི་ཞབས་བརྟན་གསོལ་འདེབས་སུ་སློབ་མ་
རྣམས་ཀྱིས་བསྐུལ་བའི་ངོར་ཕུར་བུ་ལྕོག་ཏུ་བྱམས་པས་བྲིས་པ། མངྒལཾ།། །།
༈ ཨོཾ་བདེ་ལེགས་སུ་གྱུར་ཅིག །འཆི་མེད་ཚེ་དང་ཡེ་ཤེས་མཆོག་སྩོལ་བ། །ཚེ་མཐའ་ཡས་དང་ཡིད་
བཞིན་འཁོར་ལོ་ཡི། །ཞབས་ཀྱི་པདྨོར་གུས་པས་ཕྱག་འཚལ་ལོ། །ཡིད་ལ་རེ་བའི་དོན་ཀུན་འགྲུབ་
པར་མཛོད། །མདོ་རྒྱུད་གདམས་ངག་ཀུན་གྱི་སྙིང་པོའི་དོན། །སྒོ་གསུམ་ཞི་དུལ་དྲན་ཤེས་དབང་
བསྒྱུར་ཏེ། །བཤད་སྒྲུབ་འཕྲིན་ལས་བཟང་པོའི་འོད་སྟོང་གིས། །ཕན་བདེའི་པད་ཚལ་བཞད་ལ་
གསོལ་བ་འདེབས། །རིག་གནས་ཆུ་གཏེར་ཆེ་ལ་དབང་བསྒྱུར་ཞིང་། །འཕགས་པའི་ནོར་བདུན་
གདེངས་ཀ་བཟང་པོས་བརྗིད། །ཐོས་བསམ་སྒོམ་པའི་ནོར་བུས་དབུལ་བ་སེལ། །ངག་དབང་འཕྲིན་
ལས་དཔལ་བཟང་ལ་ཕྱག་འཚལ། །འཆད་རྩོད་རྩོམ་ལ་ངག་གི་དབང་ཕྱུག་བརྙེས། །ཚུལ་ཁྲིམས་དྲི་
བསུང་འཕྲོ་བའི་པདྨ་དཀར། །ཟབ་རྒྱས་སྦྲང་རྩིས་སྐལ་ལྡན་བྲུ་མ་ར། །ཀུན་གྱི་ཉེར་འཚོ་བསྐལ་
བརྒྱར་ཞབས་བརྟན་ཤོག །གཞལ་བྱའི་གནས་གསུམ་ལྷ་ལམ་ཡངས་པ་ལ། །ཐོགས་མེད་རྒྱུ་བའི་
མཁྱེན་བརྩེའི་འོད་དཀར་ཅན། །སྲིད་ཞིའི་བདེ་ལེགས་ཀུ་མུ་ཏ་ཡི་ཚལ། །རྒྱས་མཛད་འཕྲིན་ལས་
ཕྱོགས་མཐར་རྒྱས་གྱུར་ཅིག །མཆོག་གསུམ་བྱིན་རླབས་བཀའ་སྲུང་རྒྱ་མཚོའི་མཐུས། །དཔལ་ལྡན་
བླ་མའི་བཞེད་དོན་ཀུན་འགྲུབ་ཅིང་། །དགེ་འདུན་ཐུགས་མཐུན་བཤད་སྒྲུབ་འཕེལ་བ་དང་། །མངའ་
ཐང་འབྱོར་བ་དབྱར་མཚོ་ལྟར་འཕེལ་ཤོག །འཇིག་རྟེན་སྤྱི་དང་ཁྱད་པར་བདག་སོགས་རྣམས། །
གང་དང་གང་དུ་གནས་པའི་ཡུལ་ཕྱོགས་དེར། །ནད་རིམས་འཁྲུག་རྩོད་མུ་གེ་མེད་པ་དང་། །ཆོས་
- 608 -



( ༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། ། དེ༽
སྲིད་འབྱོར་པ་ཕུན་སུམ་ཚོགས་པར་ཤོག །
ཅེས་སྤྲུལ་པའི་སྐུ་ངག་དབང་འཕྲིན་ལས་དཔལ་བཟང་པོའི་ཞབས་བརྟན་གསོལ་འདེབས་འདི་ལྟ་བུ་ཞིག་དགོས་ཞེས་
གང་གི་ཇོ་ལགས་སྡེ་པ་འགྱུར་མེད་ཀྱིས་བསྐུལ་བ་ལྟར་ཕུར་བུ་ལྕོག་ཏུ་བྱམས་པས་བྲིས་པ་དགེ་ལེགས་འཕེལ།། །།
༈ དུས་གཏན་གྱི་སྐྱབས་གནས་རིན་པོ་ཆེ། །རྗེ་བློ་བཟང་གཞན་ཕན་དབང་པོ་མཆོག །ཐུགས་
བརྩེ་བ་ཆེན་པོས་བདག་ཅག་རྣམས། །དུས་རྣམ་པ་ཀུན་ཏུ་རྗེས་སུ་བཟུང་། །ཁྱོད་སྐྱེ་འཆི་རང་དབང་
ཐོབ་པའི་ཕྱིར། །གནས་དག་ཞིང་བདེ་ལ་མ་ཆགས་པར། །ངེད་མ་རུངས་འགྲོ་བ་འདྲེན་པའི་ཕྱིར། །
དོན་འཁྲུལ་མེད་སྤྲུལ་སྐུ་མྱུར་དུ་བྱོན། །དེ་བདུད་རིགས་འབྱུང་པོས་མ་བསླད་པར། །སེམས་དང་བ་
འདྲེན་པའི་ངུར་སྨྲིག་འཆང་། །མཁས་བཙུན་དང་བཟང་པོ་གྲུབ་པའི་དཔལ། །ཡོངས་བསྟན་འགྲོའི་
མགོན་གཅིག་གསལ་བར་བྱོན། །རྗེ་ཁྱེད་ལ་རེ་ལྟོས་བདག་ཅག་རྣམས། །ད་ལོང་བ་ཐང་བསྒྱུར་མ་
མཛད་པར། །སྐུ་མཐོང་ཐོས་དྲན་པ་དོན་ལྡན་གྱིས། །དབུགས་དབྱུང་ནས་ཕན་བདེའི་དགའ་སྟོན་
སྩོལ༑ ༑ཡིད་སྨོན་པ་ཇི་བཞིན་འགྲུབ་པ་ལ། །སྐྱབས་སླུ་མེད་རིན་ཆེན་རྣམ་གསུམ་དང་། །མཐུ་ཐོགས་
མེད་བཀའ་སྲུང་རྒྱ་མཚོས་ཀྱང་། །དུས་རྟག་ཏུ་གཡེལ་མེད་འཕྲིན་ལས་སྒྲུབས། །དབྱིངས་སྤྲོས་བྲལ་
འགྱུར་བ་མེད་པ་དང་། །ཆོས་དཀར་ནག་ལས་འབྲས་མི་བསླུ་ཞིང་། །སེམས་རྩེ་གཅིག་སྨོན་ལམ་དག་
པའི་མཐུས། །དོན་རེ་བ་དེ་ཀུན་མྱུར་འགྲུབ་ཤོག །
ཅེས་པ་འདི་སྤྲུལ་པའི་སྐུ་དེ་ཉིད་ཀྱི་གྲྭ་སློབ་ཡུལ་དགོན་རྣམས་ཀྱིས་ལྷ་རྫས་དང་ས་ལེ་སྦྲམ་བཅས་བསྐུལ་བ་ལྟར་
བྱམས་པས་བྲིས་པའོ། །མངྒལཾ།། །།
༈ ཚེ་དང་ཡེ་ཤེས་དཔག་མེད་སྐྱབས་ཀྱི་མཆོག །འཆི་མེད་མཆོག་སྩོལ་ཡིད་བཞིན་འཁོར་ལོ་དང་། །
འཆི་བདག་གཡུལ་ལས་རྣམ་པར་རྒྱལ་མའི་ཞབས། །མཁས་པའི་མཆོག་འགྱུར་ཡོངས་འཛིན་སྐུ་ཚེ་
སྲིངས། །རབ་འབྱམས་རྒྱལ་བའི་ཡེ་ཤེས་སྒྱུ་མའི་གར། །མཁས་ཤིང་གྲུབ་པ་མཆོག་བརྙེས་ཀུན་གྱི་
གཙོ་ ་བློ་བཟང་གྲགས་པའི་མདོ་སྔགས་བཤད་སྒྲུབ་བསྟན། །འཛིན་མཁས་རྗེ་བཙུན་བླ་མར་
གསོལ་བ་འདེབས། །མཐོང་ཐོས་དྲན་རེག་དོན་ཡོད་མཛད་པ་ཅན། །མཁས་ཤིང་གྲུབ་པ་མཆོག་
བརྙེས་གང་དེ་ཡི། །རྒྱལ་ཚབ་མདོ་སྔགས་བསྟན་པའི་ཆུ་གཏེར་ཆེར། །དབང་བསྒྱུར་གདེངས་ཅན་
དབང་པོ་ཞབས་བརྟན་ཤོག །ཡེ་ནས་རྣམ་དག་བདེ་གཤེགས་སྙིང་པོ་གང་། །ཤེས་ནས་དེ་ཉིད་སྦྱོང་
བའི་ཐབས་ཀྱི་མཆོག །སྟོན་ལ་མཁས་པའི་མཆོག་གྱུར་བཀའ་དྲིན་ཅན། །བཤད་སྒྲུབ་བསྟན་པའི་
- 609 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
དཔལ་དུ་ཞབས་བརྟན་ཤོག །དེ་ལྟར་ཡིད་སྨོན་རེ་བ་འགྲུབ་པ་ལ། །ཡེ་ཤེས་མགོན་པོ་བྱ་རོག་མཚན་
ཅན་སོགས། །མཐུ་ལྡན་སྲུང་མའི་ཚོགས་རྣམས་དཔུང་བསྐྱེད་ལ། །རྟག་ཏུ་བསྲུང་སྐྱོབ་བྱ་ར་མ་
གཡེལ་ཞིག །བདག་སོགས་དེང་ནས་ཚེ་རབས་ཐམས་ཅད་དུ། །མཚན་ཉིད་ཚང་བའི་ཐེག་མཆོག་
བཤེས་གཉེན་གྱིས། །དགྱེས་བཞིན་རྗེས་སུ་བཟུང་སྟེ་མདོ་སྔགས་ཀྱི། །ཉམས་ལེན་མཐའ་དག་
གེགས་མེད་མཐར་ཕྱིན་ཤོག ། །
ཅེས་པ་འདི་ཞོག་གུར་སྨོན་གྱི་མཁན་རིན་པོ་ཆེ་ཡེ་ཤེས་མཁས་མཆོག་གི་ཞབས་བརྟན་གསོལ་འདེབས་འདི་ལྟ་བུ་ཞིག་
དགོས་ཞེས་སློབ་མ་རྣམས་ཀྱིས་བསྐུལ་བའི་ངོར་ཕུར་བུ་ལྕོག་ཏུ་བྱམས་པས་བྲིས་པའོ།། །།
༈ རྒྱལ་བ་ཀུན་གྱི་ཡེ་ཤེས་སྐུ། །སྐལ་ལྡན་གདུལ་བྱ་འདྲེན་པའི་ཕྱིར། །བྱ་བཏང་དགེ་སློང་སྐུ་ཚེ་
དང་༑ ༑སྒྲུབ་པ་མཉམ་ལ་ཕྱག་འཚལ་ལོ། །ཟང་ཟིང་དངོས་པོས་མི་མཉེས་ཀྱང་། །མེ་ཏོག་ལ་སོགས་
དངོས་པོ་དང་། །ངོ་ལྐོག་མེད་པའི་ཚུལ་ཁྲིམས་སོགས། །རྣམ་དཀར་སྒྲུབ་པའི་མཆོད་པ་འབུལ། །
ཉེས་ལྟུང་སྡིག་སྒྲིབ་སྙིང་ནས་འཆགས། །རྙེད་བཀུར་ཆོས་བརྒྱད་སྤངས་པ་ཡི། །རྣམ་ཐར་གཙང་མར་
ཡི་རངས་ཤིང་། །ཆོས་འཁོར་བསྐོར་ཕྱིར་བསྐལ་བརྒྱར་བཞུགས། །འདི་ལྟར་འབད་པའི་བསོད་
ནམས་དང་། །གཞན་ཡང་ལེགས་སྤྱད་ཅི་བགྱིས་པ། །བརྩེ་ལྡན་ཡེ་ཤེས་སྐལ་ལྡན་སོགས། །ཐེག་
མཆོག་བླ་མ་བགྱིས་ཕྱིར་བསྔོ། །བཀའ་དྲིན་འཁོར་མེད་གྲུབ་དབང་མཆོག །ཚེ་རབས་ཀུན་ཏུ་མགོན་
ཁྱོད་ཀྱིས། །དགྱེས་བཞིན་རྗེས་སུ་འཛིན་པ་དང་། །བཀའ་བཞིན་སྒྲུབ་པས་མཉེས་བྱེད་ཤོག །
ཅེས་པ་འདི་གྲུབ་པའི་དབང་ཕྱུག་དེ་ཉིད་ཀྱི་སློབ་མ་ཐོགས་མེད་སོགས་ཀྱིས་བསྐུལ་བ་ལྟར་བྱམས་པས་བྲིས་པའོ། །
མངྒལཾ།། །།
༈ བློ་ཆེན་རྒྱལ་བ་ཀུན་གྱི་མཁྱེན་བརྩེའི་གཏེར། །གཅིག་འདུས་མཁས་བཙུན་བཟང་པོའི་གྲགས་
པ་འབར། །འཆད་རྩོད་རྩོམ་ལ་ངག་གི་དབང་ཕྱུག་དཔལ། །ཕུན་ཚོགས་འཕྲིན་ལས་བཟང་པོར་
གསོལ་བ་འདེབས། །ངག་དབང་ལྷ་མོས་རྗེས་བཟུང་ཙོང་ཁ་པ། །སླར་ཡང་ངུར་སྨིག་གར་གྱི་རྣམ་
རོལ་བ། །ཡོན་ཏན་རིན་ཆེན་ཕུན་ཚོགས་ཀུན་མངའ་ཡང་། །སྦས་པའི་རྣལ་འབྱོར་ཞབས་ལ་གསོལ་
བ་འདེབས། །འཇམ་དཔལ་ཞི་ཁྲོ་ཀུན་གྱིས་རྗེས་བཟུང་ནས། །མདོ་རྒྱུད་མན་ངག་ཀུན་གྱི་སྙིང་པོའི་
དོན༑ ༑བསླབ་གསུམ་ཉམས་ལེན་དབང་གིས་འགྲོ་བ་ཀུན། །རྣམ་འདྲེན་ཕུན་སུམ་ཚོགས་ལ་གསོལ་
བ་འདེབས། །བློ་བཟང་རྒྱལ་བ་གཉིས་པའི་བཤད་སྒྲུབ་ཀྱི། །བསྟན་པའི་རྒྱལ་མཚན་འཛིན་མཁས་
- 610 -



» ༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། །དེ༽
ཡོངས་འཛིན་རྗེ། །ཞབས་ཟུང་མི་འགྱུར་རྡོ་རྗེ་ལྟར་བརྟན་ཅིང་། །འཕྲིན་ལས་དབྱར་མཚོ་ལྟ་བུར་རྒྱས་
གྱུར་ཅིག །བདག་སོགས་སྙིགས་དུས་འགྲོ་ལ་ཐར་པའི་ལམ། །ཀུན་ནས་གསལ་མཛད་མན་ངག་
ཟབ་མོའི་མཛོད། །ཕུན་ཚོགས་སྒོ་འཕར་ཕྱེ་ནས་སྲིད་གསུམ་གྱི། །དབུལ་བ་སེལ་མཛད་སྲིད་མཐར་
ཞབས་བརྟན་ཤོག །ཚེ་དང་ཡེ་ཤེས་དཔག་མེད་མགོན་པོ་དང་། །མཐུ་ལྡན་ཆོས་སྐྱོང་སྲུང་མའི་འཕྲིན་
ལས་ཀྱིས། །བཀའ་དྲིན་ཟླ་མེད་ངག་དབང་ཕུན་ཚོགས་ཀྱི། །ཞབས་པད་བརྟན་ཅིང་བཞེད་དོན་
འགྲུབ་གྱུར་ཅིག །བདག་སོགས་དེང་ནས་ཚེ་རབས་ཐམས་ཅད་དུ། །རྗེ་བཙུན་བླ་མ་ཁྱེད་དང་མི་
འབྲལ་ཞིང་། །མི་མཉེས་སྐད་ཅིག་ཙམ་ཡང་མི་སྒྲུབ་ཅིང་། །བསམ་དང་སྦྱོར་བས་ཚུལ་བཞིན་བསྟེན་
པར་ཤོག །ཐེག་མཆོག་ཡོངས་འཛིན་དམ་པའི་བཀའ་དྲིན་གྱིས། །མདོ་སྔགས་ལམ་བཟང་ཀུན་གྱི་
གནད་རྟོགས་ནས། །རྩེ་གཅིག་སྒྲུབ་པ་སྙིང་པོར་བྱས་པའི་མཐུས། །མྱུར་དུ་རྫོགས་པའི་སངས་རྒྱས་
ཐོབ་པར་ཤོག ། །
ཅེས་པ་འདི་སྤྲུལ་པའི་སྐུ་ངག་དབང་ཕུན་ཚོགས་ཀྱི་ཞབས་བརྟན་གསོལ་འདེབས། འདི་ལྟ་བུ་ཞིག་དགོས་ཞེས་གསོལ་
དཔོན་བློ་བཟང་ཟླ་བས་བསྐུལ་བའི་ངོར་ཕུར་བུ་ལྕོག་ཏུ་ངག་དབང་བྱམས་པས་བྲིས་པའོ། །སརྦ་མངྒལཾ།། །།
༈ ན་མོ་ཨཱརྱ་ཏཱ་རེ། མ་ལུས་འགྲོ་བ་སྲིད་པའི་རྒྱ་མཚོ་ལས། །མྱུར་དུ་སྒྲོལ་མཛད་ཡིད་བཞིན་
འཁོར་ལོ་དང་། །འཆི་མེད་དཔལ་སྟེར་ཚེ་དཔག་མེད་མགོན་གྱིས། །དཔལ་ལྡན་བླ་མར་འཆི་མེད་
དངོས་གྲུབ་སྩོལ། །སྨྲ་བ་ཟླ་མེད་ངག་གི་དབང་ཕྱུག་དང༌། །དོན་གཉིས་ལྷུན་འགྲུབ་འཕགས་མཆོག་
སྤྱན་རས་གཟིགས། །མཐུ་སྟོབས་རབ་རྒྱས་གསང་བའི་བདག་པོ་གསུམ། །དབྱེར་མེད་རྩ་བའི་བླ་
མར་གསོལ་བ་འདེབས། །མདོ་རྒྱུད་མན་ངག་ཆུ་གཏེར་མཐའ་བྲལ་དབུས། །བསླབ་གསུམ་རིན་ཆེན་
དབང་གི་གདེངས་ཀས་བརྗིད། །སྐལ་ལྡན་ཀླུ་དབང་ཚོགས་ཀྱི་འདོད་པའི་དོན། །དངོས་གྲུབ་འདོད་
དགུའི་ཆར་འབེབས་ཞབས་བརྟན་ཤོག །ཕུལ་བྱུང་ཡོན་ཏན་མཐོན་པོའི་མཁར་འཕགས་ཀྱང་། །
མཁྱེན་བརྩེའི་འོད་སྣང་བདག་སོགས་དམའ་བའི་བློར། །སྙོམས་པར་འབབ་པས་འདི་ཕྱིའི་ལེགས་
ཚོགས་ཀྱི། །པད་ཚལ་རྒྱས་མཛད་སྲིད་འདིར་བརྟན་པར་བཞུགས། །མཐུ་ཆེན་རྒྱལ་དང་རྒྱལ་སྲས་
གཞན་རྣམས་ཀྱིས། །གདུལ་བར་མ་ནུས་བདག་སོགས་འགྲོ་བ་ལ། །མ་ནོར་ལམ་བཟང་སྟོན་མཛད་
བཀའ་དྲིན་ཅན། །ཐར་འདོད་མིག་གཅིག་བསྐལ་བརྒྱར་ཞབས་བརྟན་ཤོག །སླུ་མེད་མཆོག་གསུམ་
རྩ་བརྒྱུད་བླ་མ་དང་། །ཡི་དམ་ཆོས་སྲུང་བདག་སོགས་དད་གདུང་མཐུས། །ངག་གི་དབང་ཕྱུག་དོན་
-6i1-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ལྡན་གྲུབ་མཆོག་རྗེ། །སྐུ་ཚེ་མི་ཤིགས་རྡོ་རྗེ་ལྟར་བརྟན་ཤོག །བདག་སོགས་དེང་ནས་ཚེ་རབས་
ཐམས་ཅད་དུ། །མཚན་ཉིད་ཀུན་ཚང་ཐེག་མཆོག་བཤེས་གཉེན་གྱིས། །དགྱེས་བཞིན་རྗེས་སུ་བཟུང་
བའི་བདག་རྐྱེན་གྱིས། །ས་ལམ་མཐར་ཕྱིན་སྐུ་གསུམ་མྱུར་ཐོབ་ཤོག །
ཅེས་པ་འདི་ནི་ལི་ཐང་རྩེ་རི་ཁྲོད་ཀྱི་བླ་མ་ངག་དབང་དོན་གྲུབ་ཀྱི་དངོས་སློབ་རྣམས་ཀྱིས་བསྐུལ་བ་ལྟར་ངག་དབང་
བྱམས་པས་བྲིས་པ་དགེ་ལེགས་འཕེལ། །མངྒལཾ།། །།
༈ ཨོཾ་སྭསྟི། རྒྱལ་ཀུན་མཁྱེན་བརྩེའི་གཏེར་ཆེན་ཨ་ཏི་ཤ །བློ་བཟང་གྲགས་འབར་རིན་ཆེན་སེང་
གེའི་ཞབས། །ཆོས་ཀྱི་རྒྱལ་པོ་འཇམ་དབྱངས་ལྷུན་གྲུབ་དཔལ། །བསྟན་པའི་སྲོག་ཤིང་ལྔ་ལ་གསོལ་
བ་འདེབས། །བློ་བཟང་རྒྱལ་བའི་ཆོས་ཚུལ་འཕེལ་མཛད་པ། །ངག་གི་དབང་ཕྱུག་བྱམས་པས་འགྲོ་
རྣམས་སྐྱོང་། །ལུས་ངག་ཡིད་གསུམ་ཞི་དུལ་དབང་ཐོབ་པས། །དོན་གཉིས་ལྷུན་གྲུབ་ཞབས་ལ་
གསོལ་བ་འདེབས། །ཐུགས་བསྐྱེད་སྨོན་ལམ་བྱེ་བའི་ཆུ་གཏེར་ལས། །ལེགས་ཐོན་མཁས་བཙུན་
བཟང་པོས་ཉིན་མོར་བྱེད། །གཞལ་བྱའི་གནས་གསུམ་གསལ་བའི་འོད་སྟོང་འཕྲོ། །སྐལ་བཟང་པད་
ཚལ་གཉེན་ལ་གསོལ་བ་འདེབས། །སྡོམ་གསུམ་ཚུལ་ཁྲིམས་གསེར་ལྡན་ཡངས་པའི་གཞིར། །ཟག་
མེད་ཏིང་འཛིན་ཡལ་འདབ་མེ་ཏོག་རྒྱས། །ཟུང་འཇུག་འབྲས་བུ་གཡུར་དུ་ཟ་བ་ཡི། །ཐུབ་བསྟན་སྐྱེད་
ཚལ་རྒྱན་གཅིག་ཞབས་བརྟན་ཤོག །ཤིང་རྟ་ཆེན་པོའི་མན་ངག་ཟབ་པ་དང་། །རྒྱ་ཆེའི་ལམ་ལ་དཔྱད་
འཇོག་རང་དབང་ཅན། །མངོན་མཐོ་ངེས་ལེགས་དོན་ལ་གདུལ་བྱ་རྣམས། །བཀྲི་མཁས་གྲུབ་པའི་
དབང་ཕྱུག་ཞབས་བརྟན་ཤོག །དེང་ནས་བརྩམས་ཏེ་ཚེ་རབས་ཐམས་ཅད་དུ། །ཐེག་ཆེན་དམ་པའི་
མགོན་དང་མི་འབྲལ་ཞིང་། །ངེས་འབྱུང་བྱང་སེམས་ཡང་དག་ལྟ་བ་རྣམས། །ཚུལ་བཞིན་སྒྲུབ་པའི་
མཆོད་པས་མཉེས་བྱེད་མཆོག །དབང་པོ་རབ་ཞི་ཐོས་བསམ་སྒོམ་ལ་བརྩོན། །དགེ་འདུན་སྡེ་རྣམས་
ཐུགས་མཐུན་བཤད་སྒྲུབ་འཕེལ། །འཇིག་རྟེན་ཀུན་ཏུ་བདེ་ལེགས་ཕུན་ཚོགས་ཤིང་། །དཀར་ཕྱོགས་
ལྷ་རྣམས་མཐུ་སྟོབས་རྒྱས་པར་ཤོག །
ཅེས་ཆོས་ཀྱི་རྗེ་ངག་དབང་དོན་གྲུབ་ཀྱི་གསོལ་འདེབས་ཞབས་བརྟན་འདི་ལྟ་བུ་ཞིག་དགོས་ཞེས་སེ་ར་བྱ་བྲལ་དགེ་
གཉེར་རྒན་པ་གྲྭ་སློབ་རྣམས་ཀྱིས་མཛོད་བཏགས་དྲི་མེད་དངུལ་སྲང་ལྔ་བཅས་བསྐུལ་བ་ལྟར་ཕུར་བུ་ལྕོག་ཏུ་བྱམས་པས་
བྲིས་པའོ། །མངྒལཾ།། །།
༈ དངོས་གྲུབ་ཀུན་གྱི་རྩ་བ་དྲིན་ཅན་རྗེ། །མདོ་རྒྱུད་མན་ངག་ཀུན་ལ་མཁྱེན་པ་རྒྱས། །དབང་ཕྱུག་
-612 -



( ༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། །དེ ་
བརྒྱད་ལྡན་རྒྱལ་བ་ཙོང་ཁ་པའི། །བཤད་སྒྲུབ་བསྟན་པའི་རྒྱལ་མཚན་འཛིན་པ་ལ། །ལྷུན་གྲུབ་
མཛད་པའི་རྣམ་རོལ་ཅན་དེར་འདུད། །སྐྱེ་ཞིང་སྐྱེ་བར་བརྩེ་ལྡན་མགོན་ཁྱོད་ཀྱིས། །དགྱེས་བཞིན་
རྗེས་སུ་བཟུང་བའི་བཀའ་དྲིན་གྱིས། །ཐོས་བསམ་སྒོམ་པའི་བྱ་བ་མཐར་ཕྱིན་ཏེ། །བླ་མེད་བྱང་ཆུབ་
ཐོབ་པར་བྱིན་གྱིས་རློབས། །སྐྱེ་བ་ཀུན་ཏུ་ཡང་དག་བླ་མ་དང་། །ཞེས་སོགས་བྱ། ངག་དབང་དར་རྒྱས་ཀྱི་
འདོད་པ་ལྟར་བྱམས་པས་བྲིས།། །།
༈ དཀར་མཛེས་བླ་མའི་གསོལ་འདེབས། བསོད་ནམས་ཡེ་ཤེས་རང་བཞིན་གྱིས། །ལེགས་བསྐྲུན་མཁས་
བཙུན་བཟང་པོའི་དཔལ། །བཤད་སྒྲུབ་བསྟན་པ་ཕྱོགས་ཀུན་ཏུ། །དར་རྒྱས་མཛད་ལ་གསོལ་བ་
འདེབས། །བྱམས་པས་བྲིས།། །།
༈ འཕགས་པ་ལྷ་ཡེ་ཤེས་བསྟན་པའི་མགོན་པོར་ཞབས་བརྟན་ཕུལ་བའི་མགོ་བརྗོད། ཆོས་དབྱིངས་ཀུན་གསལ་
མཐོན་པོར་རབ་འཕགས་ཀྱང་། །རྩོད་དུས་སྲིད་ཞིའི་མུན་སེལ་ཐུགས་རྗེའི་ཤུགས། །འགོག་མེད་ཕན་
བདེའི་འོད་སྣང་ཉམ་ཐག་འགྲོར། །སྙོམས་པར་འཇུག་པ་བསྟན་པའི་མགོན་པོར་འདུད། །མཁྱེན་
བརྩེའི་འོད་ལྡན་དམ་པའི་རྒྱུ་སྐར་རྣམས། །གང་གི་མཁྱེན་བརྩེའི་ཆ་ཤས་སྐྱ་རེངས་ཀྱིས། །ཟིལ་གནོན་
འཕགས་མཆོག་བསྟན་པའི་ཉི་མ་མཆོག །སྲིད་པ་ཇི་སྲིད་མི་ནུབ་བརྟན་གྱུར་ཅིག །རྒྱལ་དང་རྒྱལ་
སྲས་འཕགས་པའི་ཡེ་ཤེས་ཀུན། །གཅིག་བསྡུས་བློ་བཟང་གྲགས་པའི་ཉི་མ་ཡིས། །རབ་ཕྱེ་ཐུབ་
བསྟན་ཡོངས་རྫོགས་པདྨོའི་ཚལ། །ཆེས་ཆེར་རྒྱས་མཛད་མགོན་པོ་ཞབས་བརྟན་ཤོག །བསྟན་འགྲོ་
ཡོངས་ལ་ཕན་པའི་ལྷག་བསམ་གྱིས། །ཆུ་སྐྱེས་མི་མཐུན་འཆིང་བའི་རྒྱ་ལས་གྲོལ། །ཐོས་བསམ་
སྒོམ་པའི་འདབ་སྟོང་རབ་བཞད་པས། །ཕན་བདེའི་དྲི་བསུང་ཕྱོགས་མཐར་ཁྱབ་པར་ཤོག །སྒྲིབ་
བྲལ་བདེན་གཉིས་ཟུང་འཇུག་ཨེ་ཝཾ་སྐུ། །སྐྱེ་འཇིག་སྤྲོས་པའི་མཚན་མ་མི་མངའ་ཡང་། །ཐ་མལ་སྣང་
ངོར་སྤྲུལ་སྐུ་ངུར་སྨྲིག་འཆང་། །སྐུ་ཚེ་བརྟན་ཞིང་འཕྲིན་ལས་རྒྱས་གྱུར་ཅིག །སྐྱབས་གནས་རིན་ཆེན་
གསུམ་གྱི་བྱིན་རླབས་དང་། །ཡེ་ཤེས་སྤྱན་ལྡན་སྲུང་མའི་མཐུ་ནུས་དང་། །བདག་སོགས་དད་ལྡན་
མོས་པའི་རྟེན་འབྲེལ་གྱིས། །སྨོན་པའི་གནས་རྣམས་འབད་མེད་ལྷུན་གྲུབ་ཤོག། །།
༈ གང་ཞིག་དད་པས་གཙུག་ཏུ་གུས་བསྟེན་ན། །ཕུན་ཚོགས་འདོད་དགུའི་འབྱོར་པ་མ་ལུས་པ། །
སྩོལ་མཛད་དཀོན་མཆོག་རིན་ཆེན་རྣམ་གསུམ་ལ། །གུས་པས་འདུད་དོ་རེ་བ་འབྲས་ལྡན་མཛོད། །
ཅེས་མཆོད་པར་བརྗོད་ནས་ཞུ་བའི་སྙིང་པོ། བསྐལ་བཟང་རྣམ་འདྲེན་སྟོང་གི་དབུས་ན་སྙིང་
-6i3-



ས༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
སྟོབས་ཕུལ་དུ་བྱུང་བ་རྒྱལ་བ་ཉི་མའི་གཉེན་དེ་ཉིད་ཀྱིས་མཁའ་མཉམ་གྱི་ལུས་ཅན་མ་ལུས་པ་སྡུག་
བསྔལ་མཐའ་དག་ལས་སྐྱོབ་པར་བཞེད་ནས། དང་པོ་བྱང་ཆུབ་མཆོག་ཏུ་ཐུགས་བསྐྱེད། བར་དུ་
བསྐལ་པ་གྲངས་མེད་གསུམ་དུ་ཚོགས་བསགས། །ཐར་མངོན་པར་རྫོགས་པར་སངས་རྒྱས་ནས་མདོ་
སྔགས་ཀྱི་ཆོས་ཇི་སྙེད་ཅིག་གསུངས་པ་དེ་དག་ཐམས་ཅད་ཀྱང་འགྲོ་བ་མ་ལུས་པ་ལ་དངོས་དང་
བརྒྱུད་པས་ཕན་པའི་ཐབས་སུ་མ་འགྱུར་པ་ནི་གཅིག་ཀྱང་མེད་པ། དཔལ་ཆོས་ཀྱི་གྲགས་པས།
ཐུགས་བརྩེ་ལྡན་ཕྱིར་རྩོམ་ཀུན་ཡང་། །གཞན་གྱི་དོན་དུ་སྦྱོར་ཕྱིར་རོ། །ཞེས་གསུངས་པ་ལྟར་ཡིན་
ལ༑ དེ་ལྟ་བུའི་ལུང་གི་བསྟན་པ་རྒྱ་གར་འཕགས་པའི་ཡུལ་དུ་པཎ་གྲུབ་མཐའ་ཡས་པས་བཤད་སྒྲུབ་
གཉིས་ཀྱི་སྒོ་ནས་ཉིན་མོ་ལྟར་གསལ་བར་མཛད་ཀྱང་། བོད་ཡུལ་མཐའ་འཁོབ་མུན་པའི་གླིང་དུ་
འཕགས་པ་སྤྱན་རས་གཟིགས་ཀྱིས་ཆོས་ཀྱི་རྒྱལ་པོ་རྣམས་སུ་སྤྲུལ་ཞིང་། སངས་རྒྱས་སྣང་བ་མཐའ་
ཡས་མཁན་སློབ་རྣམས་སུ་སྤྲུལ་ནས་བསྟན་པ་སྔ་དར་དང༌། ཕྱི་དར་གཉིས་ཀ་ལ་གཙུག་ལག་ཁང་
བཞེངས་པ་དང་། དགེ་འདུན་གྱི་སྡེ་བཙུགས་ཏེ་དམ་པའི་ཆོས་གསར་དུ་བསྒྱུར་བ་དང་། འཆད་ཉན་
གྱི་སྒོ་ནས་རྒྱ་གར་འཕགས་པའི་ཡུལ་ལས་ཀྱང་ཐུབ་བསྟན་རིན་པོ་ཆེ་དར་རྒྱས་ཆེ་བ་ཙམ་དུ་མཛད་པ་
ནི༑ བཀའ་གདམས་གླེགས་བམ་ལས། རལ་པ་ཅན་ལ་སོགས་པ་གཅིག་གཉིས་རིགས་གཞན་ཡིན་
གྱི༑ ཕལ་ཆེ་བ་ནི་མགོན་པོ་སྤྱན་རས་གཟིགས་ཀྱི་སྤྲུལ་པ་རྒྱལ་བའི་འབྱུང་གནས་ཉིད་ཡིན་ལ། མཁན་
བརྒྱུད་བྱང་ཆུབ་སེམས་དཔའ་དེ་རྣམས་ནི་ང་ཁོ་ན་ཡིན་གྱི་གཞན་དུ་མ་སེམས་ཤིག །ཅེས་ཨ་ཏི་ཤས་
གསུངས་པ་ལ་འཁྲུལ་པ་མི་མངའ་ཞིང་། དུས་དེང་སང་གི་གནས་སྐབས་སུ་ཡང་འབྲོམ་རིན་པོ་ཆེ་ཉིད་
ཆོས་སྲིད་གཉིས་ལྡན་ངུར་སྨྲིག་འཆང་བའི་ཚུལ་བཟུང་ནས་བོད་ཁམས་བདེ་འཇགས་སུ་བཀོད་བ་
དང༑ དཔལ་ལྡན་ཨ་ཏི་ཤ་ཉིད་ངུར་སྨྲིག་འཛིན་པ་སྤྲུལ་པའི་སྐུ་བློ་བཟང་དཔལ་ལྡན་ཡེ་ཤེས་ཀྱི་སྐུར་
བཞེངས་ཏེ་ཡབ་སྲས་རྣམ་པ་གཉིས་ཀ་འཇམ་དབྱངས་གོང་མ་བདག་པོ་ཆེན་པོས་ཞྭ་སེར་བསྟན་པའི་
སྲོག་ཤིང་དུ་མངའ་གསོལ་ཞིང་གུས་འདུད་མཛད་པའི་ཐུགས་རྗེས་བསིལ་ལྡན་ལྗོངས་འདིར་དམག་
འཁྲུག་ནད་རིམས་མེད་པ་དང་། ལོ་ལེགས་སྐྱ་རྒྱལ་སྔར་མི་གྲགས་འདི་ལྟ་བུ་ཡང་ཡབ་སྲས་རྣམ་པ་
གཉིས་ཐུགས་མཐུན་ཞིང་ཟབ་པ་དང་རྒྱ་ཆེ་བའི་ཆོས་ཚུལ་འཆད་ཉན་ཡུན་རིང་ལ་གྲངས་མང་བ་
མཛད་པ་ལ་སྔོན་སངས་རྒྱས་མཐོང་བའི་ལྷ་ཀླུ་དཀར་ཕྱོགས་ལ་དགའ་བ་རྣམས་ཀྱིས་འཕྲིན་ལས་
བསྒྲུབས་པའི་མཐུ་ཡིན་པར་ཐེ་ཚོམ་མེད་པས། སྐབས་ཀྱི་ཞུ་དོན། མཐའ་དབུས་ཀྱི་སྐྱེ་འགྲོ་ཐམས་
-614 -



༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། །དེ༽
ཅད་ཀྱི་བདེ་སྐྱིད་ནི་ཡབ་སྲས་རྣམ་པ་གཉིས་ཞབས་པད་བསྐལ་པ་རྒྱ་མཚོའི་བར་བརྟན་ཅིང་འཕྲིན་
ལས་རྒྱས་པ་ལ་རག་ལས་པས་མི་འགྱུར་རྡོ་རྗེའི་ཁྲི་ལ་སྲིད་མཐའི་བར་དུ་བརྟན་པར་བཞུགས་པ་དང་།
བདག་ཅག་ལྟོས་བཅས་རྣམས་ཀྱང་ཕྱི་མའི་སྐྱེ་རབས་རྣམས་སུ་རྗེས་སུ་བཟུང་སྟེ་རྣམ་པ་ཐམས་ཅད་
མཁྱེན་པའི་གོ་འཕང་ལ་འགོད་པར་མཛད་དུ་གསོལ། ཞེས་གསོལ་བ་འདེབས་པའི་རྟེན་དངུལ་
དཀར་གྱི་མཎྜལ་དར་ཚོན་སྣ་ལྔའི་སྣེ་འདོགས་དང་བཅས་པས་ཐོག་དྲངས། འབུལ་མཚོན་སྤྱན་ལམ་
དུ་བསྟར་པ་དེ་རྣམས་དགྱེས་བཞིན་བཞེས་ཏེ་གསོལ་འདེབས་ཀྱི་དོན་རྣམས་ཡིད་བཞིན་དུ་འགྲུབ་
པའི་ཞལ་བཞེས་ཐུགས་རྗེ་ཆེ་བ་མཁྱེན་མཁྱེན།། །།
༈ འཕགས་པ་ལྷའི་ཡང་སྲིད་མྱུར་ཕེབས་ཀྱི་སྨོན་ཚིག །ཨོཾ་བདེ་ལེགས་སུ་གྱུར་ཅིག །མ་ལུས་འགྲོ་བ་ཀུན་ལ་
རྗེས་ཆགས་པའི། །ཐུགས་རྗེ་འཕགས་མཆོག་གཞན་ལས་ཕུལ་བྱུང་བ། །སྐྱེ་བོའི་ལོག་སྒྲུབ་འཇིགས་
མེད་དང་ལེན་པ། །བསྟན་པའི་མགོན་པོ་བརྩེ་བས་བདག་ལ་གཟིགས། །ཡེ་ཤེས་སྒྱུ་མའི་སྤྲུལ་སྐུ་
ཆོས་དབྱིངས་སུ། །བསྡུ་དང་སྤྲོ་བ་ཀུན་ལ་མངའ་བརྙེས་པ། །བདག་སོགས་མགོན་མེད་ཀུན་ལ་བརྩེ་
བས་གཟིགས། །འཁྲུལ་མེད་ཡང་སྲིད་སྤྲུལ་སྐུ་མྱུར་དུ་སྟོན། །མི་དང་མི་མིན་འབྱུང་པོས་ཡིད་བསྐྱོད་
པའི་༑ ༑བར་ཆད་ཀུན་གྱི་དབང་དུ་མི་འགྱུར་བར། །འཁྲུལ་བྲལ་སྤྲུལ་སྐུ་ལེགས་པར་ངོས་ཟིན་ནས། །
མཁས་བཙུན་བཟང་པོའི་རྣམ་ཐར་དངོས་ཟིན་ཤོག །ཞྭ་སེར་བསྟན་པའི་སྲོག་ཤིང་བྱམས་པ་གླིང་། །མདོ་
སྔགས་བསྟན་པའི་བཤད་སྒྲུབ་བྱ་བ་རྣམས། །ཡར་ངོའི་ཟླ་བ་ལྟ་བུར་རྒྱས་མཛད་ནས། །ཕན་བདེའི་
ལེགས་ཚོགས་འཕེལ་བའི་དགའ་སྟོན་སྩོལ། །དེ་ལྟར་ཡིད་ལ་སྨོན་པའི་རེ་བ་རྣམས། །མཆོག་གསུམ་
བྱིན་རླབས་དད་ལྡན་མོས་པ་དང་། །མཐུ་ལྡན་བཀའ་སྲུང་རྒྱ་མཚོས་གྲོགས་མཛད་ནས། །གེགས་
མེད་བསམ་པ་ཇི་བཞིན་འགྲུབ་པར་ཤོག །
ཅེས་པ་འདི་ནི་སྐྱབས་མགོན་འཕགས་མཆོག་ཡེ་ཤེས་བསྟན་པའི་མགོན་པོ་དེ་སླར་ཡང་ཡང་སྲིད་འཁྲུལ་མེད་འབྱོན་ཞིང་
མཛད་པ་མཐར་ཕྱིན་གྱི་སྨོན་ཚིག་འདི་བཞིན་དགོས་ཞེས་སྐྱབས་མགོན་མཆོག་དེའི་བཀའ་འབངས་རྣམས་ཀྱིས་བསྐུལ་བའི་
གསུང་དང་དུ་བླངས་ཏེ་ཕྲན་བུ་བྱམས་པས་བྲིས་པ་དགེ་ལེགས་འཕེལ།། །།
༈ བཀྲ་ཤིས་ཡིད་འོང་ཤིན་ཏུ་རྨད་བྱུང་སྐུ། །མཐོང་ཐོས་དྲན་ལ་མངོན་མཐོ་ངེས་ལེགས་ཀྱི། །ས་
བོན་གྲུང་པོ་དར་ཞིང་རྒྱས་མཛད་པ། །བཀའ་དྲིན་མཉམ་མེད་བླ་མར་ཕྱག་འཚལ་ལོ། །གཞོན་ནུ་ཉིད་
ནས་མཁས་བཙུན་བཟང་གསུམ་གྱི། །མཚན་མ་རབ་བཀྲ་བཀྲ་ཤིས་དགེ་ལེགས་ཀུན། །ཀུན་ནས་
-615-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རྒྱས་མཛད་བག་ཡོད་བརྟུལ་ཤུགས་ཅན། །སྤྲུལ་པའི་སྐུ་མཆོག་བསྐལ་བརྒྱར་ཞབས་བརྟན་ཤོག །བློ་
བཟང་བསྟན་པའི་གདུགས་དཀར་སྲིད་གསུམ་གྱི། །བླ་ན་རྟག་ཏུ་འཁོར་བའི་གྲིབ་བསིལ་དུ། །འགྲོ་
རྣམས་རྟག་ཏུ་སྐྱོང་བའི་ཐུགས་རྗེ་ཅན། །ཞབས་པད་བསྐལ་པ་རྒྱ་མཚོར་བརྟན་གྱུར་ཅིག །བདེ་
ལེགས་ཀུན་གྱི་རྩ་བ་དྲིན་ཅན་རྗེར། །གདུང་ཤུགས་དྲག་པོས་གསོལ་བ་བཏབ་པའི་མཐུས། །སྐྱེ་བ་
ཀུན་ཏུ་བཤེས་གཉེན་དམ་པ་དང་། །ནམ་ཡང་མི་བྲལ་ཚུལ་བཞིན་བསྟེན་པར་ཤོག །རྩ་བརྒྱུད་བླ་མ་
ཡི་དམ་ཆོས་སྲུང་དང་། །དད་ལྡན་ལྷག་བསམ་དག་པའི་རྟེན་འབྲེལ་གྱིས། །སྤྲུལ་པའི་སྐུ་མཆོག་
ཞབས་པད་བརྟན་པ་དང་། །མཛད་པ་འཕྲིན་ལས་འབད་མེད་ལྷུན་གྲུབ་ཤོག །ཅེས་པ་འདི་ཨུ་ཅིང་ཐའི་
ཇིས་བསྐུལ་བ་ལྟར་ཕུར་བུ་ལྕོག་ཏུ་བྱམས་པས་བྲིས་པའོ།། །།
༈ ཨོཾ་བདེ་ལེགས་སུ་གྱུར་ཅིག །དཀོན་མཆོག་རིན་ཆེན་གསུམ་གྱི་བྱིན་རླབས་དང་། །ཡི་དམ་
བསྟན་སྲུང་རྒྱ་མཚོའི་མཐུ་སྟོབས་ཀྱིས། །བདག་སོགས་དད་ལྡན་ཡོངས་ཀྱི་འདྲེན་པ་མཆོག །ངག་
དབང་མཁས་བཙུན་བཟང་པོའི་སྤྲུལ་པའི་སྐུ། །མྱུར་དུ་འབྱོན་ཞིང་འཁྲུལ་མེད་ངོས་ཟིན་ནས། །སྒྲོག་
ལྡན་ཆོས་འཕེལ་གླིང་གི་སེང་གེའི་ཁྲིར། །ཞབས་སེན་བཀོད་ནས་བསྟན་དང་འགྲོ་བའི་དོན། །རླབས་
ཆེན་མཛད་པ་བཟང་པོ་མཐར་ཕྱིན་ཤོག །སྐུ་ཚེའི་འགལ་རྐྱེན་བར་གཅོད་ཞི་བ་དང་། །ཐོས་བསམ་
སྒོམ་པའི་མཛད་པ་རླབས་པོ་ཆེས། །ཞྭ་སེར་བསྟན་པ་ཕྱོགས་བཅུར་རྒྱས་བྱེད་ཅིང་། །ཡོན་བདག་བུ་
སློབ་འདོད་དོན་ལྷུན་གྲུབ་ཤོག །སྒྲོག་ལྡན་ཆོས་འཕེལ་གླིང་གི་འདུས་སྡེ་རྣམས། །ཐུགས་མཐུན་རྣམ་
དག་བསླབ་པས་རྒྱུད་བསྡམས་ཤིང་། །ཆོས་དང་སྲིད་ཀྱི་འབྱོར་པ་དབྱར་མཚོ་ལྟར། །འཕེལ་ཞིང་
བཀྲ་ཤིས་རྒྱ་མཚོས་ཁྱབ་གྱུར་ཅིག །ཅེས་པ་འདི་གང་དེའི་བུ་སློབ་དད་ལྡན་རྣམས་ཀྱིས་གསེར་ཞོ་ལྷ་རྫས་བཅས་
གསོལ་བ་བཏབ་པའི་ངོར་བྱམས་པས་བྲིས་པའོ། །མངྒལཾ། །
༈ ཨོཾ་སྭསྟི། བློ་གྲོས་སྤྱན་སྟོང་འབར་བས་ཆོས་ཀུན་གཟིགས། །གཞན་ཕན་ལྷག་བསམ་བཟང་
པོའི་ལུས་སྟོབས་རྒྱས། །ཚུལ་ཁྲིམས་རིན་ཆེན་རྒྱན་གྱིས་རབ་མཛེས་པ། །ཡོངས་འཛིན་འཆི་མེད་
དབང་པོར་ཕྱག་འཚལ་ལོ། །སྙིགས་དུས་འགྲོ་བའི་དུག་གསུམ་མེ་ལྕེ་དག །ཐབས་མཁས་ཐུགས་
རྗེའི་ཆུ་རྒྱུན་ཤུགས་དྲག་པོས། །ཞི་མཛད་གྲུབ་པའི་སྐྱེས་མཆོག་ལོ་རས་སོགས། །གསང་གསུམ་རྒྱན་
གྱིས་རོལ་ལ་གསོལ་བ་འདེབས། །བློ་བཟང་སྙན་གྲགས་རབ་རྒྱས་ཙོང་ཁ་པའི། །མདོ་སྔགས་ཆུ་
གཏེར་གཏིང་མཐའ་མི་མངོན་པར། །ཚུལ་ཁྲིམས་ཏིང་འཛིན་ཤེས་རབ་འབྱོར་པ་ལ། །དབང་འབྱོར་
- 6l6 -



ན
༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། །༼དེ༽
གདེངས་ཅན་གཙོ་བོར་གསོལ་བ་འདེབས། །མཁྱེན་བརྩེ་ནུས་པའི་བདག་ཉིད་རྒྱལ་ཀུན་ལས། །
བདག་སོགས་འགྲོ་ལ་བཀའ་དྲིན་ཕུལ་བྱུང་བ། །བློ་བཟང་མཁས་པའི་རྒྱན་གྱུར་ཚུལ་ཁྲིམས་གཏེར། །
བསླབ་གསུམ་བསྟན་པའི་སྲོག་ཤིང་ཞབས་བརྟན་ཤོག །བློ་གསལ་རྐང་དྲུག་བཤད་སྒྲུབ་གཤོག་རྩལ་
འགྲན། །འཕགས་ལམ་ཡན་ལག་བརྒྱད་ལྡན་བྱམས་པའི་མཚོ། །ལེགས་བཤད་འདབ་སྟོང་རྒྱས་པའི་
ཐེག་ཆེན་གླིང་། །མཛེས་བྱེད་འདྲེན་མཆོག་བླ་མ་ཞབས་བརྟན་ཤོག །འཆི་མེད་ཚེ་ཡི་མཆོག་སྦྱིན་ཚེ་
དཔག་མེད། །ཕྱི་ནང་བདུད་སྡེ་འཇོམས་མཛད་གསང་བའི་བདག །ལས་བཞིའི་འཕྲིན་ལས་སྒྲུབ་
མཛད་རྗེ་བཙུན་མས། །དཔལ་ལྡན་བླ་མའི་སྐུ་ཚེ་བསྐལ་བརྒྱར་སྲིངས། །བཀའ་དྲིན་ཟླ་མེད་རྩ་བའི་
བླ་མ་ལ། །བདག་སོགས་མོས་པས་གསོལ་བ་བཏབ་པའི་མཐུས། །འགྲོ་ཀུན་ཚད་ལྡན་བླ་མས་རྗེས་
བཟུང་ནས། །ཐམས་ཅད་གཟིགས་པ་མྱུར་དུ་ཐོབ་གྱུར་ཅིག །
ཅེས་གྲ་བྱམས་པ་གླིང་གི་མཁན་ཆེན་བློ་བཟང་ཚུལ་ཁྲིམས་ཀྱི་ཞབས་བརྟན་གསོལ་འདེབས་འདི་ལྟ་བུ་ཞིག་དགོས་ཞེས་
བྱམས་པ་གླིང་དབུ་མཛད་ཀྱིས་བསྐུལ་བ་ལྟར་ཕུར་བུ་ལྕོག་གི་རི་ཁྲོད་པ་ངག་དབང་བྱམས་པས་བྲིས་པ་དགེ་ལེགས་འཕེལ།། །།
༈ རབ་འབྱམས་རྒྱལ་བའི་མཁྱེན་བརྩེ་གཅིག་བསྡུས་པ། །བློ་བཟང་གྲགས་པའི་བཤད་སྒྲུབ་
བསྟན་པའི་གནད། །ས་གསུམ་འགྲོ་ལ་གསལ་མཛད་བཀའ་དྲིན་ཅན། །བྱམས་པས་འགྲོ་བ་སྐྱོང་ལ་
གསོལ་བ་འདེབས། །ཐུབ་བསྟན་གངས་རིའི་སུལ་དུ་གནས་བཅས་ཏེ། །བློ་བཟང་རྩལ་གསུམ་
རྫོགས་པའི་སྦར་ཁྱིམ་གྱིས། །སྨྲ་ངན་རི་དྭགས་ཚོགས་རྣམས་འཇོམས་མཛད་པ། །བསྟན་པའི་རྒྱལ་
མཚན་འཛིན་ལ་གསོལ་བ་འདེབས། །མཆོག་གསུམ་བྱིན་རླབས་ཆོས་དབྱིངས་བདེན་པའི་མཐུས། །བློ་
ལྡན་སྐལ་བཟང་ཀུན་གྱི་མགོན་གྱུར་པ། །མདོ་སྔགས་བསྟན་པ་འཛིན་མཁས་བཀའ་དྲིན་ཅན། །
ཞབས་ཟུང་བསྐལ་པ་རྒྱ་མཚོར་བརྟན་གྱུར་ཅིག །དེ་ལྟར་གདུང་ཤུགས་དྲག་པོས་གསོལ་བཏབ་པས། །
བདག་སོགས་སྐྱེ་ཞིང་སྐྱེ་བ་ཐམས་ཅད་དུ། །ཐེག་མཆོག་དམ་པའི་མགོན་དང་མི་འབྲལ་ཞིང་། །ས་
ལམ་ཡོན་ཏན་ཀུན་གྱི་མཐར་ཕྱིན་ཤོག །ཅེས་པ་འདི་མཚོ་བདུན་མཁན་པོའི་ཕྱག་མཛོད་དཔོན་ཆུང་གིས་བསྐུལ་བ་
ལྟར་རི་ཁྲོད་པ་བྱམས་པས་བྲིས་པའོ།། །།
༈ མཁྱེན་བརྩེའི་དཀྱིལ་འཁོར་བླང་དོར་གསལ་བའི་འོད། །སྤངས་རྟོགས་ཡོན་ཏན་དབྱིངས་ན་
རྟག་འཆར་བས། །འགྲོ་བའི་ཀུན་རྨོངས་སྨག་རུམ་སངས་མཛད་པ། །བློ་བཟང་གྲགས་པའི་ཞབས་
ལ་ཕྱག་འཚལ་ལོ། །མདོ་རྒྱུད་མན་ངག་འཆད་ལ་དབང་འབྱོར་ཞིང་། །བྱམས་པའི་ཐུགས་ཀྱིས་འགྲོ་
- 617 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
ཀུན་རྗེས་འཛིན་པ། །ལམ་བཟང་གསལ་བར་སྟོན་པའི་བཀའ་དྲིན་ཅན། །བསྐལ་པ་རྒྱ་མཚོའི་དཔལ་
དུ་ཞབས་བརྟན་ཤོག །རབ་འབྱམས་གཞུང་ལ་མཁས་པའི་མཐར་སོན་ཞིང་། །ལུས་ངག་སེམས་དུལ་
བཙུན་དང་གྲུབ་པའི་དབང་། །བཟང་པོའི་ཐུགས་མངའ་ཚུལ་ཁྲིམས་དྲི་བསུང་འཕྲོ། །རྣམ་འདྲེན་དམ་
པ་བསྐལ་བརྒྱར་ཞབས་བརྟན་ཤོག །དཔལ་ལྡན་བླ་མའི་རྣམ་དཀར་འཕྲིན་ལས་ཀྱིས། །བདག་
སོགས་དད་ལྡན་བློ་གྲོས་འདབ་མའི་རྒྱ། །གྲོལ་བའི་ཉམས་རྟོགས་སྦྲང་རྩིའི་ཟིལ་དངར་གྱིས། །ཚིམ་
པའི་དགའ་བདེ་ནམ་ཡང་ཟད་མེད་ཤོག །གནས་འདིར་དཔོན་སློབ་དགེ་འདུན་ཐུགས་མཐུན་ཞིང་། །
ཆོས་དང་འབྱོར་པ་དབྱར་མཚོ་ལྟར་འཕེལ་བའི། །འཕྲིན་ལས་སྒྲུབ་ལ་མཐུ་ལྡན་སྲུང་མ་དང༌། །
དཀར་ཕྱོགས་སྐྱོང་བའི་ལྷ་ཀླུས་གྲོགས་བྱེད་ཤོག །ཅེས་པ་འདི་ཡང་ངག་དབང་དོན་གྲུབ་ཀྱིས་བསྐུལ་བ་ལྟར་
བྱམས་པས་བྲིས། །སརྦ་མངྒལཾ།། །།
༈ ན་མོ་མཉྫཤི་ཡེ། བསྐལ་བཟང་རྒྱལ་བ་རྒྱ་མཚོའི་དབུས་ཉིད་ན། །པད་དཀར་ལྟར་བསྔགས་
ཐུབ་དབང་ཉི་མའི་གཉེན། །དེ་ཡི་བསྟན་པ་ལུང་རྟོགས་དབང་ཕྱུག་དཔལ། །ཀུན་ལ་དབང་བསྒྱུར་
སྤྲུལ་སྐུར་གསོལ་བ་འདེབས། །སྐལ་བཟང་གདུལ་བྱའི་གཉེན་གྱུར་ཉིན་མོའི་མགོན། །ཐུབ་བསྟན་
གླིང་བཞིའི་བདེ་ལེགས་དབང་ཕྱུག་རྣམས། །ཀུན་ནས་གསལ་མཛད་མཁས་བཙུན་བཟང་པོའི་གར། །
བསྒྱུར་མཛད་འདྲེན་མཆོག་བསྐལ་བརྒྱར་ཞབས་བརྟན་ཤོག །བདག་སོགས་དེང་ནས་ཚེ་རབས་
ཐམས་ཅད་དུ། །ཐེག་མཆོག་དགེ་བའི་བཤེས་ཀྱིས་རྗེས་བཟུང་ནས། །ཟབ་དང་རྒྱ་ཆེའི་ཉམས་ལེན་
མཐར་བསོན་ཏེ། །རང་བཞན་དོན་གཉིས་འབད་མེད་ལྷུན་གྲུབ་ཤོག ། །
ཅེས་པ་འདི་ནི་བྲག་ཡག་སྤྲུལ་པའི་སྐུ་དེ་ཉིད་ལ་མི་ཕྱེད་པའི་དད་པ་ཅན་རབ་འབྱམས་སྨྲ་བ་ཡེ་ཤེས་སྐལ་ལྡན་གྱིས་
བསྐུལ་བ་ལྟར་བྱམས་པས་བྲིས་པ་དགེ་ལེགས་འཕེལ།། ། །
༈ ཨོཾ་སྭསྟི། བསྐལ་བཟང་རྣམ་འདྲེན་རྒྱལ་བ་ཉི་མའི་གཉེན། །བདེ་ཆེན་རྣམ་རོལ་མགོན་པོ་ཚེ་
མཐའ་ཡས། །བཀའ་སྲུངས་དམ་ཅན་རྒྱ་མཚོའི་མཐུ་སྟོབས་ཀྱིས། །ཡིད་ལ་འདོད་པའི་དོན་ཀུན་
འགྲུབ་པར་མཛོད། །མཁས་བཙུན་བཟང་པོའི་རྣམ་ཐར་ཡིད་འཕྲོག་པའི། །སྐལ་ལྡན་འགྲོ་རྣམས་
འཕྲིན་ལས་བཟང་པོའི་མཐུས། །བདེ་ཆེན་ཐར་པའི་ལམ་ལ་འགོད་མཛད་པ། །བཀའ་དྲིན་ཟླ་མེད་བླ་
མར་གསོལ་བ་འདེབས། །མགོན་ཁྱོད་སྐལ་བཟང་གདུལ་བྱའི་དཔུང་གཉེན་དུ། །བསྙེན་དང་བགྲེས་
པའི་ཚུལ་གྱིས་མ་གོས་པར། །བདེ་ཆེན་ཏིང་འཛིན་ངང་ལས་གཡོ་མེད་དུ། །བསྐལ་པ་རྒྱ་མཚོའི་བར་
- 618 -



(ཀྱ ༄༅། །ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་གསོལ་འདེབས་ལེ་ཚན། །དེ་
དུ་ཞབས་བརྟན་ཤོག །མཚན་ཉིད་ལྡན་པའི་ཡོངས་འཛིན་མཆོག་ཁྱོད་ཀྱིས། །བདག་སོགས་ནམ་ཡང་
འབྲལ་མེད་རྗེས་བཟུང་སྟེ། །བླ་གྲྭ་ཐུགས་མཐུན་བཤད་སྒྲུབ་འཕེལ་བ་ལ། །མཚོ་བྲག་དཀར་པོ་ནམ་
ཡང་མ་གཡེལ་ཞིག །ཅེས་པ་འདི་འོད་སྣེ་དགོན་སྤྱི་ནས་བསྐུལ་བ་ལྟར་ཕུར་བུ་ལྕོག་ནས་བྱམས་པས་བྲིས།། །།
༈ ན་མོ་གུ་རུ་བྷྱ༔ སྐྱབས་དཀོན་མཆོག་གསུམ་ལ་ཕྱག་འཚལ་ལོ། །རྗེ་བཀའ་དྲིན་ཟླ་མེད་འགྲོ་
བའི་མགོན། །ཐུགས་བརྩེ་བའི་རང་བཞིན་སྐལ་བཟང་མཚན། །བདག་སྐལ་དམན་རྣམས་ལ་ཐུགས་
རྗེས་གཟིགས། །ཁྱེད་སྙིང་རྗེ་ཆེན་པོའི་གཞན་དབང་གིས། །ཐུགས་ཆོས་དབྱིངས་ངང་དུ་མ་བཞུགས་
པར༑ ༑སྐུ་མཚན་དཔེའི་ཟློས་གར་ངུར་སྨྲིག་འཆང་། །སླར་ཆུ་ནང་ཟླ་བ་ཇི་བཞིན་དུ། །དུས་མྱུར་དུ་
སྟོན་ཅིག་ཐུགས་རྗེ་ཅན། །ཁོང་མཐུ་ཆེན་གཞན་གྱིས་མ་ཐུལ་བའི། །བོད་ཁ་བ་ཅན་གྱི་སྐྱེ་འགྲོ་རྣམས། །
མགོན་ཁྱོད་ཉིད་ཁོ་ནའི་འདུལ་སྐལ་ཡིན། །དོན་དེ་ཕྱིར་མཁས་བཙུན་བཟང་པོ་ཅན། །ཡོངས་བསྟན་
འགྲོའི་གཉེན་དུ་འགྱུར་བ་ཡི། །སྐྱབས་སྤྲུལ་སྐུ་ཟླ་མེད་མྱུར་བྱོན་ལ། །གནས་མཐའ་དབུས་སྐྱེ་འགྲོ་
ཐམས་ཅད་ཀྱང་། །ཐུགས་བརྩེ་བའི་ལྕགས་ཀྱུས་དྲངས་བྱས་ནས། །དུས་མྱུར་བར་སངས་རྒྱས་ཐོབ་
པར་མཛོད། །
ཅེས་པ་འདི་མཆོད་སྡོང་འཛམ་གླིང་རྒྱན་གཅིག་གི་སྐུ་གཉེར་ཟུང་གིས་བསྐུལ་བའི་ངོར་ཕྲན་བུ་བྱམས་པས་ཐོལ་བྱུང་དུ་
བྲིས་པའོ།། །།
༈ ཨོཾ་བདེ་ལེགས་སུ་གྱུར་ཅིག །རྣམ་དག་བློ་མིག་སྟོང་ལྡན་འཆི་མེད་དབང་། །ལྷག་བསམ་བཟང་
པོའི་ས་སྲུངས་སྟེང་འགྱིང་བ། །དད་ལྡན་སྐལ་བཟང་རྒྱ་མཚོའི་མགོན་གཅིག་པུ། །བཀའ་དྲིན་གསུམ་
ལྡན་སྙིང་གི་ཟེའུ་འབྲུར་བཞུགས། །ཁྱོད་སྐུ་སྐྱེ་འཆིའི་རྒུད་པ་ལས་གྲོལ་ཡང་། །ཐ་མལ་སྐྱེ་འཆིའི་ཚུལ་
གྱིས་འགྲོ་བ་རྣམས། །མངོན་མཐོ་ངེས་ལེགས་ལམ་ལ་འཁྲིད་མཛད་ནས། །སླར་ཡང་སྤྲུལ་སྐུ་ཟླ་མེད་
མྱུར་དུ་སྟོན། །དེ་ཉིད་འཁྲུལ་མེད་ངོས་ཟིན་བསྟན་འགྲོའི་དོན། །ཐུགས་བཞེད་ཇི་བཞིན་མཛད་པ་
མཐར་ཕྱིན་པའི། །འཕྲིན་ལས་སྒྲུབས་ལ་བཀའ་སྲུངས་དམ་ཅན་རྣམས། །ནམ་ཡང་མ་གཡེལ་དགེ་
ལེགས་འཕེལ་བར་མཛོད། །
ཅེས་པ་འདི་གོང་ས་སྐྱབས་མགོན་མཆོག་གི་ཡང་སྲིད་མྱུར་ཕེབས་ཀྱི་འདོད་གསོལ་སྤྲུལ་པའི་སྐུ་ངག་དབང་བསྟན་
འཛིན་རྒྱ་མཚོའི་ཞལ་འདོན་དུ་ངག་དབང་བྱམས་པས་བྲིས་པའོ།། །།
-619 -



-
-
——
——་
(༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༢༽
བྷ་མ།
;
rt ,
༄༅། །པར་བྱང་སྨོན་ཚིག །
सर्वज्ञासूत्रमन्त्रधर्मनयामृतस्य कोशं सर्वतः परमसाराणां ग्रन्धानां वपुलाय।
सर्वथा संगृहीतविस्तरवृद्धकल्याणेन सर्वसमुदयाश्च फलानि च परिभिन्दन्तु॥
སརྦ་ཛྷཱ་སཱུ་ཏྲ་མནྡྲ་དྷརྨ་ན་ཡཱ་མྲྀ་ཏ་སྱ་ཀོ་ཤ། ། སརྦ་ཏ་པ་ར་མ་སཱ་རཱ་ཎཱ་གྲནྡྷ་ནཱ་བི་པུ་ལཱ་ཡ། །
སརྦ་ཐཱ་ས་ཧྲེ་ཧྲི་ཏ་བིསྟ་ར་བྲིདྡྷཱ་ཀལྱཱ་ཎེ་ན། ། སརྦ་ས་མུ་ད་ཡཱ༔་ཕ་ལཱ་ནི་ཙ་པ་རི་བྷིནྡནྟུ།། །།
ཀུན་མཁྱེན་མདོ་སྔགས་ཆོས་ཚུལ་བདུད་རྩིའི་མཛོད། ། ཀུན་ནས་རྒྱས་སླད་དམ་པའི་ཉིང་བཅུད་གཞུང་། །
ཀུན་ལས་བཏུས་ཏེ་རྒྱ་ཆེར་སྤེལ་བའི་དགེས། ། ཀུན་འབྱུང་འབྲས་བཅས་དྲུང་ནས་འབྱིན་པར་ཤོག །
कल्याणिनो नयं शुभं शुभमार्गानां हि श्रेष्ठं कल्या दशधर्मचर्या चर्योङगोद्गृहस्योपायः।
कल्याणस्य समुदयमुदयं प्रजाभैषज्यं कल्यराशिनिधिस्थानं स्थानं वृद्धिं च भवतु॥
ཀལྱཱ་ཎི་ནོ་ན་ཡཾ་ཤུ་བྷཾ་ཤུ་བྷ་མཱཧཱ་ནཱ་ཧི་ཤེཥྛ། ། ཀལྱཱ་ད་ཤ་དྷརྨ་ཙརྱ་ཙམྱོངྐདྨ་ཧ་མྱོ་པཱ་ཡ། །
ཀལྱཱ་ཎ་སྱ་ས་མུ་ད་ཡ་མུ་ད་ཡཾ་པྲ་ཛཱ་བྷི་ཥཛུ། ། ཀསྱ་རཱ་ཤི་ནི་དྷི་སྠཱ་ནཾ་སྭཱ་ན་བྲིདྡྷི་ཙ་བྷ་བ་ཏུ།། །།
དགེ་ལྡན་ལུགས་བཟང་བཟང་པོའི་ལམ་གྱི་ཕུལ། ། དགེ་བཅུའི་ཆོས་སྤྱོད་སྤྱོད་པའི་ལག་ལེན་ཐབས། །
དགེ་ལེགས་ཀུན་འབྱུང་འབྱུང་འགྱུར་སྐྱེ་རྒུའི་སྨན། ། དགེ་ཚོགས་གཏེར་གནས་གནས་ཤིང་འཕེལ་གྱུར་ཅིག །
तद्विधौ भावयत्यतिशिक्त प्रसन्नं चित्तं
यः शक्तिप्रत्ययं प्रकाशयञ्जनगणस्तत्र
ཏ་དཱི་ཛྷེ་བྷཱ་ཝ་ཨ་ཏུ་ཏི་ཤུཀླུ་པྲ་སནྣཾ་ཙིཏྟཾ། །
ཡ་ཤཀྟི་པྲཏུ་ཡ་པྲ་ཀཱ་ཤ་ཡ་ན་ག་ཎས་ཏ་ཏྲ། །
ཚུལ་འདི་སྒྲུབ་ལ་རྣམ་དཀར་དང་བའི་སེམས། ། །
གང་དག་མཐུན་རྐྱེན་བསྐྲུན་པའི་སྐྱེ་བོའི་ཚོགས། །
चिनेन शुद्धेन च संचकार यः।
तत्र द्विसंभारसमुद्रपारं निष्ठं गच्छतु॥
ཙིཏྟེ་ན་ཤུདྡྷེ་ན་ཙ་རི་ཏེ་ན་ཚ་ས་ཙ་ཀཱ་ར་ཡ།
ཏ་ཏྲ་དཱི་ས་བྷཱ་ར་ས་མུ་དྲ་པཱ་ར་ནིཥྛ་གཙྪ་ཏུ།། །།
སེམས་དང་སྤྱོད་པ་དག་པས་འདུ་བགྱིས་གང་། །
ཚོགས་གཉིས་རྒྱ་མཚོའི་ཕ་མཐར་སོན་པར་ཤོག །
-620-



..
| STS 580「是
遍智显密法范甘露藏遍传广弘善妙心要论
遍集增上广大诸善根遍断苦苦果愿速净
善哉胜妙妙善格鲁道 善十法行行持方便要
善成众生生苦疗愈药善聚众宝宝藏愿住增
成办此者纯白净信心心行清净二者和合集
集诸顺缘出版流通众众资大海彼岸愿速至
བཞག་པ་རིན་པོ་ཆེ་དགེ་ལེགས་མཁས་གྲུབ་འཇམ་དཔལ་རྒྱ་མཚོས་གསུངས་སོ།།
- 621-



(2） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
A
་
་་་་
་་་་་
ས་
་་་་་
་
སྨོན་ཚིག
༡། འདིར་རྒྱལ་བའི་བསྟན་པའི་ཉིང་ཁུ་བྱུང་པ་དཔལ་མཉམ་མེད་རི་བོ་དགེ་ལྡན་པའི་
རིང་ལུགས་ཀྱི་གདུགས་དཀར་འདེགས་པ་ལ་ཐུགས་སྨོན་གྱི་མཐུ་བཙན་ཞིང་། རྒྱལ་བ་པཎ་ཆེན་
གཉིས་ཀྱི་ཡོངས་འཛིན་དུ་གྱུར་པ། སྙན་བརྒྱུད་གདམས་པའི་མཛོད་འཛིན་ཕུར་ལྕོག་པ་ངག་དབང་
བྱམས་པ་རིན་པོ་ཆེའི་གསུང་འབུམ་འདི་ཧ་ཅང་དཔེ་དཀོན་པར་མཐོང་ཞིང་། སྔགས་ཆེན་རྡོ་རྗེ་འཆང་
ནས་བཀའ་ནན་ཕེབས་པའི་ཐུགས་དགོངས་བཞིན། ཕུར་བུ་ལྕོག་གི་དགེ་རྒན་ཕུན་ཚོགས་རབ་
རྒྱས་ཀྱིས་པར་སྐྲུན་གྱི་གྲ་སྒྲིག་བགྱིས་པ་ལ། །འགྲོ་གྲོན་གྱི་དཀའ་ངལ་ཕྲན་གྱིས་ཆོས་གྲོགས་
བཞག་པ་རིན་པོ་ཆེ་ཚང་ལ་ཞུས་པས་ཁོང་ནས་དེབ་གྲངས་དྲུག་སྟོང་ཐམ་པ་པར་སྐྲུན་བགྱིས་པའི་འགྲོ་
སོང་ཆ་ཚང་གནང་བ་ལ་སྙིང་ནས་བཀའ་དྲིན་ཆེ་ཞུ་བ་དང་འབྲེལ། ལས་གྱི་བགྱི་བ་འདི་ལ་ལུས་
སེམས་ཀྱི་ངལ་བ་བྱས་པའི་སྐྱེ་བོ་ཀུན་འཕྲལ་ཕུག་བདེ་དགས་འཚོ་ཞིང་གང་བསམ་ལྷུན་གྱིས་འགྲུབ་
བའི་སྨོན་འདུན་བཟང་བོས་མཚམས་སྦྱོར་བགྱིད་པ་ལགས།
པ་མ
་་་་་
ས་སམ་
་
སམ་
ན་ངའ་
འདས་ག་
བསམ་ལྷུན་གྱིས་འགབ་
ཟང་བས་མཚམས་སྟེར་བ་
J་གས་
ཞེས་སྒང་བ་བསྟན་པའི་རྒྱལ་མཚན་པས་སྤོས་ལྡན་རི་བོའི་གྲོང་ཁྱེར་དུ་སྤྱི་ཟླ་ཚེས་ལ།
༢༠༡༢.༣.༡༣
-622 -



(
༄༅། །གསུང་འབུམ་སྤྱིའི་དཀར་ཆག །
༈
༈
༄༅། །གསུང་འབུམ་སྤྱིའི་དཀར་ཆག་ལས་གླེགས་བམ་
དང་པོའི་དཀར་ཆག །
༼ཀ༽ བཀའ་དྲིན་མཚུངས་མེད་རྗེ་བཙུན་ངག་དབང་བྱམས་པ་རིན་པོ་
ཆེའི་རྣམ་པར་ཐར་པ་དད་པའི་འདབ་བརྒྱ་
བཞད་པར་བྱེད་པའི་ཉི་མ།
པཎ་ཆེན་དཔལ་ལྡན་ཡེ་ཤེས།
..་་་་་་་་་་་་༌ (7)
....- (12)
（༡) སྐུ་བལྟམས་ཤིང་ཁྱིམ་གྱི་གནས་སུ་ཇི་ལྟར་མཛད་པའི་སྐོར།་་་་་་་
（༢） རབ་ཏུ་བྱུང་ནས་དབུས་གཙང་གི་ཕྱོགས་སུ་ཞབས་སེན་
བཀོད་པའི་སྐོར།་་་་་
（༣） དཀའ་བའི་གནད་རྣམས་ལ་བློ་གྲོས་ཀྱི་འཇུག་པས་ཐོས་བསམ་གྱིས་
སྒྲོ་འདོགས་བཅད་པའི་སྐོར།་་་་་་་་
(༤） དབེན་པའི་རི་ཁྲོད་དུ་རྒྱལ་བ་དགྱེས་པའི་ལམ་བཟང་ལ་གཞོལ་བས་ཇི་ལྟ་ཇི་སྙེད་ཀྱི་
ཆོས་ཀུན་ལ་མངའ་འབྱོར་ཞིང་གཞན་དོན་འཕྲིན་ལས་ཀྱི་སྒོ་འཕར་
ཐོག་མར་བྱེ་བའི་སྐོར།་་་་་་་ ་་་་་་་་་་་་་་༌་་་
(༥） རྒྱལ་བའི་བསྟན་པ་ལ་ལོག་པར་ཞུགས་པའི་སྨྲ་བ་ངན་པ་དྲུངས་ཕྱུང་བ་སོགས་ཀྱི་
མཛད་པའི་སྐོར།་་་་་་་་་་
་་་་་་་་་ (54)
- 623 -
་་་་་་་་་་ (32)



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
་་་་་་་་་་་་་་་་་་་་ (86)
(༦) རྒྱལ་མཆོག་འཇམ་དཔལ་རྒྱ་མཚོའི་རིགས་ཀྱི་ཅོད་པན་དུ་ཕེབས་པ་
སོགས་ཀྱི་སྐོར།་་་་་
(༧) ཡོངས་སུ་མྱ་ངན་ལས་འདས་པའི་མཛད་པ་
བསྟན་པའི་སྐོར།
་་་་་་ (179)
༼ཀ༽ རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ་མཁས་པའི་
གཞུང་ལམ།
་་་་་་་་་་་་་་་་་་ (203)
༼ཁ༽ རྟེན་འབྲེལ་བསྟོད་པའི་ཊིཀྐ་འོད་དཀར་འཕྲེང་བ།་་་་་་་་་་་་་་་་་་་་་ (279)
ག༽ འཇམ་དཔལ་དབྱངས་ཀྱིས་རྗེ་བླ་མ་ལ་དངོས་སུ་གནང་བའི་གདམས་པ་
མདོར་བསྡུས་ཀྱི་ཊིཀྐ་གནད་དོན་གསལ་བ།་་་་་་་་་་་་་་་་་༌ (313)
༼ང༽ རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་གྱི་དོན་འགྲེལ་
ཚིག་དོན་གསལ་བ།་་་་་
་་༌་་་་་་ (321)
༼ཅ༽ སྟག་ཚང་ལོཙྩ་བའི་བརྒལ་ལན་རྡོ་རྗེའི་གཟེགས་མ།་་་་་་་་་་་
༼ཆ༽ ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་དོན་སློབ་དཔོན་
སེང་བཟང་དང་ཕྱོགས་གླང་གཉིས་ཀྱི་འཆད་ཚུལ་
མདོར་བསྡུས་སྒྲོན་གསལ།་་་་་ ་༌༌་་་་་་་་་་་་་་་་ (373)
༼ཇ༽ སྡོམ་པ་གསུམ་གྱི་ཉེས་ལྟུང་རགས་པ་ངོས་བཟུང་ནས་བཤགས་སྡོམ་
བྱེད་ཚུལ་ཟླ་བའི་འོད་ཟེར།
་་་༌་་་ (380)
༼ཉ༽ བཀྲ་ཤིས་ལྷུན་པོའི་དཀའ་ཆེན་ཡེ་ཤེས་རྒྱལ་མཚན་ཁལ་ཁ་རྗེ་བཙུན་
དམ་པའི་དབུ་བླར་ཕེབས་ནས་དཔྱད་པ་ཞིབ་མོ་མཛད་པའི་
དྲིས་ལན་སོམ་ཉི་གཅོད་པའི་རལ་གྲི།་་་་་་་་་་ ་་་༌་་་་་་་་་་་་་ (391)
(༡) འབྲས་བྱ་བྲལ་དགེ་བཤེས་ཆེན་པོ་བློ་བཟང་དགེ་ལེགས་ཀྱིས་དྲིས་པའི་ལན་
ཕྱོགས་འགྲོ་ཙམ།་་་་་་་
་་་་་་་་་་་་་་་ (398)
(༢) མིའི་དབང་པོ་བསོད་ནམས་སྟོབས་རྒྱས་ལ་ཞལ་གདམས་སུ་
གནང་བ།་་་༌་
(401)
་་་་་ (334)
-624-



()༄༅། །གསུང་འབུམ་སྤྱིའི་དཀར་ཆག །
་་༌ (541)
་་༌༌ (541)
*
༌་་༌༌་་་་་ (547)
ཏི༽ གསུང་མགུར་ལེ་ཚན།་་་་་་་་་་་་་
་་་་་་་་་་་་་་༌་ (405)
༼ཐ༽ བླ་མའི་མན་ངག་སྐྱེས་བུ་ཆེན་པོའི་སྐོར།་་་་་་་་་་་
་༌་་་་་་་་་་ (199)
༼ད༽ བྱང་ཆུབ་ལམ་རིམ་ལས་བརྩམས་པའི་དྲིས་ལན།་་་་་ ་༌་་་་་་ (520)
(༡) བྱ་ཁྱུང་དཀའ་བཅུ་བློ་བཟང་རབ་བརྟན་གྱི་དྲིས་ལན།་་་་་་་ ....… --་་་་་་་་ (536)
(༢) དལ་འབྱོར་གྱི་ཆོས་སྐོར་དཔེ་དོན་སྦྱོར་ཚུལ་ལེགས་པ་དང་
བླ་མཆོད་འདོན་ཚུལ།
༼ན༽ འཇིགས་བྱེད་གཙོ་རྐྱང་གི་མངོན་རྟོགས་དང་སེང་གདོང་མའི་ ་
སྒྲུབ་ཐབས་ཟུར་རྒྱན།་་་་
（༡) རྒྱལ་དབང་དགེ་འདུན་གྲུབ་པས་མཛད་པའི་སེང་གདོང་མའི་
སྒྲུབ་ཐབས།་་་་་་་་༌་
(༢） རྒྱལ་དབང་དགེ་འདུན་གྲུབ་ཀྱིས་མཛད་པའི་སེང་གདོང་མའི་
སྒྲུབ་ཐབས་ཀྱི་ཟུར་རྒྱན།་་་་
་་་་་་ (549)
(༣） རྟ་མགྲིན་གསང་སྒྲུབ་ཀྱི་སྒྲུབ་ཐབས་མདོར་བསྡུས།་་་་་་་་་ ་་་་་་་་་ (553)
༼པ༽ ལྟ་བ་བཀར་བཏགས་ཀྱི་ཕྱག་རྒྱ་བཞིའི་ནང་ནས་བདག་མེད་པའི་
ཆོས་ཀྱི་ཕྱག་རྒྱ་གཏན་ལ་འབེབས་པ་
ཡིད་ཀྱི་གདུང་སེལ།་་་་་་་
་་་་་་་་་་་་ (555)
༼ཕ༽ བཀའ་གདམས་ཐིག་ལེ་བཅུ་དྲུག་གི་གསལ་བྱེད་
དངུལ་དཀར་མེ་ལོང་།་་་་་
༌་་་་༌༌ (589)
(༡） སྙིང་གི་ཐིག་ལེའི་ཆུ་རྒྱུན་རྒུད་པ་ཀུན་སེལ།་་་་་་་་་་་་ ་་་་་་་ (602)
（༢） སྒྲོལ་མ་བཅུ་གཉིས་ཀྱི་གཏོར་འབུལ།་་་་་
་་་་་་་་་་་་་་་་ (607)
བ༽ རྗེ་བཙུན་འཇམ་དཔལ་དབྱངས་ནང་སྒྲུབ་ཀྱི་སྒྲུབ་ཐབས་
ཤེས་རབ་སྣང་མཛོད།
༼མ། སྒྲོལ་དཀར་ཡིད་བཞིན་འཁོར་ལོའི་བསྙེན་ཡིག་བླ་མ་དམ་པའི་
ཞལ་གྱི་བདུད་རྩི།
བ་་་་་་་༌ (616)
་་་་་་ (608)
-625 -



༌༌༌་༌༌་་་༌ (622)
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༩༢༽
(༡) སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས།་་་་་་་་་་
（༢） སྒྲོལ་དཀར་ཡིད་བཞིན་འཁོར་ལོའི་བསྙེན་པ་སྔོན་དུ་སོང་ནས་གཞན་དོན་དུ་
བུམ་སྒྲུབ་བྱེད་ཚུལ།་་་་་་་
་༌་་་་་་་་་་་་་་་ (624)
པར་བྱང་སྨོན་ཚིག་་་་་་་་
སྨོན་ཚིག་
.………… --༌་་་༌ (629)
་་་ (627)
གླེགས་བམ་གཉིས་པའི་དཀར་ཆག
༼ཙ༽
་་་་་་་་་་་(1)
༼ཚ༽
༼ཛ༽
དྲིན་ཅན་བླ་མ་དགེ་ལེགས་རྒྱ་མཚོའི་རྣམ་པར་ཐར་པ་
ཕྱོགས་ཙམ་བརྗོད་པ་དགེ་ལེགས་
ཆར་འབེབས།་་་་་་
བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ་
ཟིན་བྲིས་སུ་བཀོད་པ།་་་་་
་་་་་་་་་ (60)
རྗེ་རིན་པོ་ཆེས་མཛད་པའི་གསང་འདུས་འཇམ་རྡོར་སྒྲུབ་ཐབས་འཇམ་དཔལ་
དབྱངས་ཀྱི་དགོངས་པ་གསལ་བ་ངག་འདོན་དུ་བྱ་ཚུལ་
འདོད་འཇོའི་བུམ་བཟང་།་་་་་་་་་་
་་་་ (102)
གསང་འདུས་འཇམ་རྡོར་གྱི་བུམ་པ་དང་དཀྱིལ་འཁོར་བསྒྲུབ་པ་དང་
བདག་འཇུག་ངག་འདོན་གྱི་རིམ་པ་
དངོས་གྲུབ་འདོད་འཇོ།་་་་་
གསང་འདུས་འཇམ་དཔལ་རྡོ་རྗེའི་ཞི་རྒྱས་ཀྱི་སྦྱིན་སྲེག་
འདོད་འཇོའི་བུམ་བཟང་།
་༌༌་་་་་་་་་་་་་་་་་་་ (163)
སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་འདུས་པའི་ ་
བསྐྱེད་རིམ་རིན་ཆེན་འཕྲེང་བ། ་༌་་་་་་་་་་་་་༌་་་༌་་ (177)
- 626 -
དོཝེ༽
་་་་་་་་༌༌ (130)
དཞ༽
༼༽



པ༌༌་་༌ (260)
* ༄༅། །གསུང་འབུམ་སྤྱིའི་དཀར་ཆག །
འ༽ སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་འདུས་པའི་
རྫོགས་རིམ་རིན་ཆེན་འཕྲེང་བ།་་་་་་་་་་་་
་་་་་་་ (230)
༼ཡ༽ དཔལ་གསང་བ་འདུས་པའི་བསྐྱེད་རིམ་དངོས་གྲུབ་
རྒྱ་མཚོའི་སྙིང་པོ།་་་་་
༼ར༽ དཔལ་གསང་བ་འདུས་པའི་རྫོགས་རིམ་རིམ་ལྔ་
གདན་རྫོགས་ཀྱི་སྙིང་པོ།་་་་་
་་་་་ (296)
དལ༽ དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་
ཟ་མ་ཏོག་གི་སྙིང་པོ།་་་་་
་་་་་་་་་་་༌ (316)
ཤ༽ དཔལ་རྡོ་རྗེ་འཇིགས་བྱེད་ཀྱི་རྫོགས་རིམ་རྣལ་འབྱོར་བཞི་
ཉམས་སུ་ལེན་ཚུལ་མདོར་བསྡུས་
ཟུང་འཇུག་གསལ་བ།་་་་་་་་་
་་་་༌་་་་་་་་་ (329)
༼སེ༽ དཔལ་འཁོར་ལོ་བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་
ཟབ་མོ་དཔལ་ལྡན་སྲད་རྒྱུད་པའི་མན་ངག་ཟིན་
བྲིས་སུ་བཀོད་པ་བདེ་ཆེན་གསལ་བའི་
དགོངས་རྒྱན།་་་་་་་་་་
་་་་་་༌་་་་་་་༌་ (337)
༼ཧི། གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་རིམ་རྣལ་འབྱོར་
ཆེན་པོའི་དམིགས་རིམ་སྐྱོང་ཚུལ་
མདོར་བསྡུས།
་༌༌་་་ (420)
（༡) བདེ་མཆོག་ལཱུ་ཨི་པའི་བསྙེན་པ་བྱེད་ཚུལ་བདེ་ཆེན་
གསལ་བའི་སྙིང་པོ།་་་
བ་ས་ ་་་་་་་་་༌༌༌༌ (428)
༼ཨ༽ དཔལ་འཁོར་ལོ་སྡོམ་པའི་བསྙེན་ཡིག་
གསལ་བའི་སྒྲོན་མེ།་་་་་་་་་་་
༼ཀི༽ འཇམ་ལུགས་ཚེ་དབང་རིགས་ལྔའི་ཟུར་འདེབས་འཆི་མེད་
སྲོག་གི་དཔལ་སྦྱིན།་་་་
་༌་་༌་་་༌༌ (435)
• (438)
-627-



ཁུ༽
གེ༽
་་་་་་་་་་་་་་་་ (451)
༌་་་་་་་་་་་་༌་་༌ (458)
ངོ༽
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
རྡོར་སེམས་ཀྱི་བུམ་སྒྲུབ་དང་རིལ་སྒྲུབ་བྱེད་ཚུལ་གསང་འདུས་
བདག་བསྐྱེད་ནས་བྱུང་བ་
བཞིན་བཀོད་པ།་་་་་་་་
མ་ཎི་བུམ་སྒྲུབ་དང་དེའི་ཟུར་རྒྱན་སོགས་
ཉེར་མཁོའི་རིགས།་་་་་་་་་
(༡) བཟང་སྤྱོད་འཆི་བླུ་བྱེད་ཚུལ་དང་སྒྲོལ་མ་
མཎྜལ་བཞི་ཆོག་་་་་་་་་
་༌་་་་༌་་་༌་༌་་་ (455)
(༢) པཎ་ཆེན་བློ་བཟང་ཆོས་རྒྱན་གྱིས་མཛད་པའི་དཔའ་བོ་གཡུལ་འཇུག་མའི་
འཕོ་འཁྲིད་ཀླགས་ཆོག་མ་དང་བསྙེན་གནས་
བསྲུང་ཚུལ།་་་་་་་་་་་་
རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་
ཤིན་ཏུ་བསྡུས་པ་སོགས།་་་་་
་་་་་ (463)
（༡) རྗེ་རིན་པོ་ཆེས་མཁས་གྲུབ་རིན་པོ་ཆེ་ལ་གདམས་པ་ཆིག་བརྒྱུད་ཀྱི་ཚུལ་དུ་
གནང་བའི་བླ་མའི་རྣལ་འབྱོར།་་་་
་་་་་་་་་་༌་ (466)
(༢） གཙུག་གཏོར་རྣམ་པར་རྒྱལ་མའི་ལྷ་ཚོགས་དང་བླ་མ་དབྱེར་མེད་ལ་
གསོལ་བ་འདེབས་ཚུལ་བྱིན་རླབས་
ཆར་རྒྱུན།་༌་་་་་་་་༌་་་་
(༣） རང་གི་རྩ་བའི་བླ་མ་དང་རྒྱལ་བ་བྱམས་པ་དབྱེར་མེད་བྱས་ནས་
གསོལ་བ་འདེབས་ཚུལ།་་་་་
(༤） འཇམ་དབྱངས་ཆོས་སྐོར་གྱི་ནང་ཚན་འཇམ་དབྱངས་
དཔའ་བོ་གཅིག་པ་སྒྲུབ་ཚུལ།་་་་་
་་༌་་་་་་་ (473)
(༥） ཕྱག་རྡོར་འབྱུང་འདུལ་གྱི་མངོན་རྟོགས་བསྡུས་པ།་་་་་༌
(༦) ལྷ་མོ་དང་བླ་མ་ལ་གསོལ་བ་འདེབས་ཚུལ་ཤིན་ཏུ་
བསྡུས་པ་སོགས།་་་
བ༌་་༌༌་་་་་༌་་་་་་་༌ (468)
པ༌ (470)
་(476)
(478)
，，、
- 628-
，: ； tz;



ཅ༽
༼ཆུ༽
་་་་་་་་་་་་་་་་་་་་་་་་་་་་་་་་་་་་་་་་་་་་
རྗེ༽
༼ཉོ༽
༧ ༄༅། །གསུང་འབུམ་སྤྱིའི་དཀར་ཆག །
རྡོ་རྗེ་འཆང་དོན་ཡོད་མཁས་གྲུབ་དཔལ་བཟང་པོའི་རྣམ་པར་ཐར་པ་
བདེ་གཤེགས་གཞུང་ལམ།
༌༌༌་་་་་༌༌་་་་་་་་་་ (481)
བྱང་ཆུབ་ལམ་གྱི་རིམ་པའི་འཁྲིད་ཉམས་སུ་ལེན་ཚུལ་འཁྱེར་བདེ་
གནད་དོན་ཀུན་གསལ།་་་་་་་་་
་་་་ (528)
སྙིང་པོ་དོན་གསུམ་ཉུང་ངུ་གསལ་བ།་་་་་
རྒྱལ་བ་བྱམས་པའི་ཐུགས་རྗེ་བསྐུལ་བའི་
གསོལ་འདེབས་སྨོན་ལམ།
གསོལ་འདེབས་བསྟོད་ཚོགས་ཀྱི་རིམ་པ་རྣམས།་་་་་་་་་་་་་་་་་་་་ (548)
འདོད་གསོལ་སྨོན་ལམ་གྱི་རིམ་པ།་་་་་་
་་༌་་་་་་་ (590)
ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་
གསོལ་འདེབས་ལེ་ཚན་བཅས།་་་་་་་
...༌་་་་༌་་་་༌ (599)
པར་བྱང་སྨོན་ཚིག་
སྨོན་ཚིག་
་་་་་་་་་་་་་་་ (622)
་་་་་ (544)
ཏི་
༼ཐུ་
༼དེ༽
--- ་་༌་་་་་༌ (620)
གླེགས་བམ་གསུམ་པའི་དཀར་ཆག
ནི༽ དཀར་ཆག་སྨོན་ལམ་གྱི་རིམ་པ་དུ་མ་ལས་རྭ་སྒྲེང་ཇོ་བོའི་
བཞུགས་ཁང་དང་ཆུམ་མདའ་གཙུག་ལག་
ཁང་གི་དཀར་ཆག་་་་་་་་་
(༡) ལྷ་ལྡན་གཙུག་ལག་ཁང་གི་རྒྱ་ཕིབས་ནུབ་མ་གསར་བཞེངས་ཀྱི་
དཀར་ཆག་སོགས། །་་་་་་
(༢） སེར་བྱེས་འདུ་ཁང་དང་དེའི་གཙང་ཁང་དབུས་མའི་རྟེན་རྣམས་ཀྱི་
དཀར་ཆག་སོགས།
་་་་་་་་་་་་ (9)
ལ་༌་་་་་༌༌ (21)
-629 -



•༌ (117)
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༢༽
(༣） འུ་ཤང་རྡོའི་ལྷ་ཁང་དང་སྐུ་འབུམ་བྱམས་པ་གླིང་གི་རྒྱ་ཕིབས་
གསར་བཞེངས་ཀྱི་དཀར་ཆག་སོགས།་་་་་་་་་་་་་
(༤) ཆབ་མདོ་བྱམས་པ་གླིང་གི་བྱམས་ཆེན་མཐོང་བ་དོན་ལྡན་གཙོ་འཁོར་
བཅུ་གསུམ་གྱི་དཀར་ཆག་སོགས།་་་
་༌་་་་་་་་་་་་་༌ (91)
༼༧༽ ཐང་སྐུའི་རྒྱབ་ཡིག་ལེ་ཚན་དང་མཆོད་རྫས་གསར་བསྐྲུན་གྱི་
འདོད་གསོལ་སྨོན་ལམ་གྱི་རིམ་པ། ་་་་་
ཡུ༽ ལམ་འཁྲིད་འཇམ་དཔལ་ཞལ་ལུང་གི་སྟོད་སྨད་རྣམས་སུ་བློ་དམན་
རང་ལ་དོགས་པ་ཇི་ལྟར་བྱུང་བ་རྣམས།་་་་་་་་ ་་་་་་་་་་་་་་་་་ (160)
བེ། གྲྭ་ས་ཆེན་པོ་བཞི་དང་རྒྱུད་སྟོད་སྨད་ཆགས་ཚུལ་པད་དཀར་
འཕྲེང་བ་ལས་དགའ་ལྡན་དགོན་པ་
ཆགས་བཏབ་ཚུལ།་་་
་་་་་་་་་་་་་་༌་ (169)
(༡) ཆོས་སྡེ་ཆེན་པོ་དཔལ་ལྡན་འབྲས་སྤུངས་ཀྱི་དགོན་པ་ཆགས་བཏབ་ཚུལ།་་་་་་་་་༌ (188)
(༢） ཆོས་སྡེ་ཆེན་པོ་སེ་ར་ཐེག་ཆེན་གླིང་གི་དགོན་པ་ཆགས་བཏབ་ཚུལ།་་་་་་་་་་་་་ (200)
(༣）ཆོས་སྡེ་ཆེན་པོ་བཀྲ་ཤིས་ལྷུན་པོའི་དགོན་པ་ཆགས་བཏབ་ཚུལ།་་་་་་་་་་་་་་་ (216)
(༤） རྒྱུད་སྟོད་སྨད་ཆགས་ཚུལ།་་་་་་་་་་་་ ་་་་་་་་་་་་་་་་་་་་་ (230)
རྨ༽ གཏོར་འབུལ་གྱི་རིམ་པ།་་་་་་་
རྩེ༽ བཅའ་ཡིག་གི་རིམ་པ་ཐར་པའི་ཐེམ་སྐས་ལས་ཞོག་གུར་སྨོན་
ཆོས་སྡེའི་བཅའ་ཡིག་སོགས།་་་་་་་་་་
་་་་་༌༌ (260)
(༡) ཆོས་སྡེ་ཆེན་པོ་དཔལ་སྡིངས་ཀྱི་བཅའ་ཡིག་རིན་ཆེན་ཕྲེང་བ།་་་་་་་་་་་་་ (269)
（༢） རི་ཁྲོད་སེམས་དཔའ་ལྕོག་གི་བཅའ་ཡིག་བྱང་ཆུབ་ཏུ་
བགྲོད་པའི་ཐེམ་སྐས།
་་་་་ (273)
(༣） རྫོང་ཆུང་དགའ་ལྡན་འཕེལ་རྒྱས་གླིང་གི་བཅའ་ཡིག་་་་་་་་ ་་་་་་་་་ (278)
༼ཚུ༽ པཎ་ཆེན་ཐམས་ཅད་མཁྱེན་པ་ཆེན་པོའི་དོགས་གཅོད་
གསུང་ལན་དང་འཕྲིན་ཡིག་སོགས།
་་༌ (281)
- 630 -
...་་་་༌་་་་ (238)



( ༄༅། །གསུང་འབུམ་སྤྱིའི་དཀར་ཆག །
(༡) པཎ་ཆེན་ཐམས་ཅད་མཁྱེན་གཟིགས་ཆེན་པོ་ནས་བཀའ་གནང་བའི་ཞལ་ལུང་
བདེ་ལམ་གཉིས་ཀྱི་སེམས་བསྐྱེད་མཆོད་པའི་
ཕྱག་ལེན་བཀའ་རྩོམ།
པ༌ (299)
རྗེ༽ བསྔོ་བ་དོན་གཉིས་ཕུན་ཚོགས་སོགས།་་་་་་
་་་་་་༌ (302)
ཝོ། དྲིན་ཅན་བླ་མ་དམ་པ་ངག་དབང་བྱམས་པའི་ཞལ་སྔ་ནས་ལམ་རིམ་
འཇམ་དཔལ་ཞལ་ལུང་གི་ཁྲིད་གནང་སྐབས་
གསུང་ཟིན་བྲིས་སུ་བཏབ་པ།་་་་་་་་་ བ༌་༌་་་་་་་་་་་་་་་་་༌༌ (309)
བསྟན་བཅོས་འགྱུར་རོ་ཅོག་གསུང་པར་དུ་བསྒྲུབས་པའི་དཀར་ཆག་
ཚངས་པའི་དབྱངས་་་་་
པར་བྱང་སྨོན་ཚིག་་་་
་་་༌་་་་་་་་་་་་་་་ (617)
སྨོན་ཚིག་་་་་་་་
..…..…….....…...………….…..…….- (619)
་་་་་་་ (398)
-631-



རྩོམ་སྒྲིག་འགན་འཁུར་ང་།
ཏིང་འཛིན་བཀྲ་ཤིས།
སྒྲོལ་མ་སྐྱིད།
-
ཕུར་ལྕོག་ངག་དབང་བྱམས་པའི་གསུང་འབུམ། དེབ་དཀྱུས་མ་ ༡-༣
རྩོམ་པ་པོ། ཕུར་ལྕོག་ངག་དབང་བྱམས་པ་
རྩོམ་སྒྲིག་མཁན། ཕུར་བུ་ལྕོག་དགོན་གཞུང་།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། ། པེ་ཅིན་གྲོང་ཁྱེར་ཧོ་ཕིང་ལི་བྱང་ལམ་་ཨང་14པ།
སྦྲག་སྲིད་ཨང་གྲངས། ། 100013
ཁ་པར་ཨང་གྲངས་ (O 1 (0-64227665
བརྒྱུད་ཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧ་དཔེ་ཚོང་ཁང་།
དེབ་ཚད།
787mmx 1092mm 1:16
པར་ཤོག
121.25
པར་གཞིའི་སྒྲིག་ཐེངས། 2012ལོའི་ཟླ་12པར་པར་གཞི་དང་པོ་བསྒྲིགས།
པར་ཐེངས། 2012ལོའི་ཟླ་12ང་ར་པེ་ཅིན་ང་ངར་ཐེངས་དང་པོ་བརྒྱབ།
པར་གྲངས།
0001-1 000
དེབ་ཡོངས་ཀྱི་རིན་གོང་། སྤྱི་བསྡོམས་སྒོར 220.00
ISB\-978-7=105- 1 2 167-1B • 571 (བོད། 252 )



图书在版编目(CIP)数据
普觉·阿旺強巴文集:全3册:藏文/普觉寺整理,
-北京:民族出版社,2012.12
ISBN 978-7-105-12467-1
I. 0普… II. 0普… III. (0)喇嘛宗一文集一藏语
IV. DB946.6-53
中国版本图书馆 CIP 数据核字(2012) 第263778号
责任编辑:当增扎西卓玛吉
出版发行:民族出版社出版发行
地 址:北京市和平里北街14号 邮编100013
址: http://www.mzcbs.com
刷:北京三河市华东印刷有限公司
销:各地新华书店经销
次:2012年12月第1版 20120年 12月北京第1次印刷
开 本 :787mm×1092mm 1/16
印 张:121.25
印 数 :0001-1000
总 定价:220.00 元
地网 印经版开印印 总
ISBN 978-7-105-12467-1/B.571(藏 252)
=
-
=
page ==
=
=
=
==
=
--
-
--
-
--
-
-
-
.
.
..
.
”
-
-
-.……,
--
--
------
-
-
——
——
——
—---
--
——
—
——
—
———
——
——-
--
-
--
---
-
——---
:-;
-
-
-
--
-
-
--
-
---
-
-
----
-
--
该书若有印装质量问题,请与本社发行部联系退还
编辑室电话:010-58130523 发行部电话:010-58130509



W
NUE
.
LIR
WS



1:|:
ཀའ་
ཁོ
w2_
1:|::
སྐ༼ནང་མིའི་ཚོ་
ཀྱི་་
་་=1
:
བས་
1:|:
བར་
།
།
i
w !
II
/?
# fERI: i/4LH f.g#
[ 3"
TWVWY
$38 »
།
TY
་་་
དེ་
//
WS
igད་
l"
་
།།
=
{
"
༩/༡༢/
་
།
་
w
> ཕྱི་
།
་
/7
9
་་ མ་
ཚེ་གི
ང
སྐུ
།
»
་
།
，，
དང
བ་
་་
།
།།
སོ
།
3:
VUTU
ཀྱི་
T
=
།
N་
་ཉི་
=
=
|
ཀུན་
I
L|
7
་་་་་
，
II
་
་
21
་
ནའོ།
རྒྱ་
་
__
དེ་ཤི་
རྒྱུ
་ ་ ་
།
ཟ
་་
=
30/3
ཉི་
འོ་
>
།
w
བོ་
་་་་
WIT
ཚེo N།
i=
པ
་
།
།
27 །
T MI
༢༡)
%
ལོ།
L:4
Mས།
ད
།
WILཀྱི་
བrc fii
WW
g
་
Thང་
་་
MItg
WIL
=
11 །
I་ ༡
་
IU XP
གཙོ་
་་ -
" |-
7/
h
4:23
་་་་་་་་
་
་
/
བརྩེ་
བITW།
་
༤
l
ས་
ཏམ་
བ་དེ་་
ཕྱིད༌
–
E
་
; _
ILDTS2
མི
རྒྱུ་
་་ |
ཕྱི་ཚེས་
དུ།
།
wu w
9
v།
：
W
(12
i#%E
:
1:|:
Wས་
དེ་
།
=
}
1
N:|: 3=
པའི
་
པ
=
་་
རིའི་
ན
ང་
/
g
=
་
=
1:|:
Mའི
:
WE}
ནི
==
Tལ་
2
80
y
.
དེ
༡
II
"h
:
མིའི
འོན་
ཕྱིར།
དws
་
= ་ ༡༩
Vw
་
w
། 1
x
2
་་ འདེས་
3 ་
ཀྱི་
<
1
!
།
ti
WI།
།
བ་
་
"
= །
།
ལྷ་
ཛྷ
འོ་
1:|:
་་་
- 1878
-
:
་
;
–
་
ཤུས
་་་
ར་
_
།
1:
12
1:|:
་
་
y"
|
_
ཚ གསར་འགོད་ལྟ་
w-
{
རིན་ ་
ཚེས 31
གས པ ས
=
1
E SY800/
ཀྱི་་
པ་
，
བློ་
པ
ས ས 01
Il
*
2
=
་
,
***
གནས
l=
/
=
ལ ་
_
_
༡༩༠༢ དད།།
་
་ས་
，།
:
* =
WI
/
-
_
ས་
15:
བརྗིད་ཆགས་བྲག་དཀར་ཕུར་དབྱིབས་ལྕོག་མཛེས་ནང་།
ནང་བཅུད་རི་
ནང་བཅུད་རིགས་གསུམ་འཁོར་ལོ་སྡོམ་པའི་ཞིང༌། །
ཞིང་མཆོག་སྐལ་ལྡན་བྱང་ཆུབ་སྒྲུབ་པའི་གནས། །
གནས་གཞི་ཁྱད་འཕགས་ངོ་མཚར་རྨད་བྱུང་གླིང་། །
at tt 1
s
༧
( 3
*་་་
)
ང་
ང་
་
་
- Wི
1
W
_
w
:
ས
*
ཕྱི་
ལོ
༡
ནུས་
་
N
1
དཀའི་
འི
མ
མ་
[1
།
་་
བའི<
ཕྱི་
*
།
། ན་
1/3 1:|:
19
1
༄༅
ང
l=W ，I
། །
མཚོ
=
W
: ་་་་་
་་
ནི
1:|:
།
]
，1
/
，
, *
ཆུ་:
ei
::
It
།
་
y
：
།
：
N
ty
1:17
༽
{jcy/2
་
3
།
ནད
ཟླ་
།
|
I l
H
༩
།
༈
་
་
ཀFན་
S
1
Wz་སུད་སིའི་
w MY
:
ཕྱི་ནང་
= །
- =
i་
，，:|:
: | ཀྱི་
–་༧lli/
! ,，， ，
=
བའི
།
་་་
*
7 ར་ ZWZན
I 18 ད ད ད ད
ནི་
ང་
༡། ?
, yང་།
།དལ་
L-29 ZE - xt=2 - $2É Wa$1
f
་་་་་་
=_N
=
པ
འི་བ
།།
II
།
IN
་
1
，
*
GN, AW
17
འ
།
//wག་
ས ས པ ཕྱིརwང༔
1:|:
་
བ
།
རིའི་ངོ་
ལ
] ༣
།
རྒྱུ
བ
w ལྟ་
111
༡༢
།
N
=E
ཨ་
，
ཀྱི
，
་
འི
ངོ
1:|:ཀྱི སྤྱི
་ ..
ཉེ་ དང :
.
།།
།
།
A
=
ཟླ
1:|
ས ད ད
,
787 1 05 12 ༦ $ ཌ།
a
W\"
}
་
་་་
ངོ
པ། ་་་་་་་
༡
ཆུ་ 5
|
་
།
།།
»
138
13: 1
215
— T 14
MLgTyu
་
/
view-
RE/i: 220.00E
，
TM/
ནི་
བྱ
པ་
།།
ང
WI
ལོ
4/
-
ས1,3:
Ng? ་
་
འད། དེའི་
L་
)
: -
དྲ་
''
1ར་བ་
དུག་
དུ
:/
N
I་། །
IE།
དང་
།
།
་
:
་
:
" ་་་
17 དུང་
སྐྱེ་
ན
པོ་
ཀ 14:
V_w T18
ལ་
，
15_
W
|
Apr
པས་" །
གི་
༡s/R*
»
//
།།-
ཟླ་
ད
!，，
་
2
(T
ཀྱི་
2
ས་
།
=
TW
༥ །
–
།
