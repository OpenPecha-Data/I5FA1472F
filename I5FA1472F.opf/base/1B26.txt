༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD159411
ImageGroup:
ISBN:
12PD18480
9787105124671
LCCN:
n/a
Title:
ཕུར་ལྕོག་ངག་དབང་བྱམས་པའི་གསུང་འབུམ།
phur lcog ngag dbang byams pa'i gsung 'bum/
Author:
ངག་དབང་བྱམས་པ་
ngag dbang byams pa
Ina
n/a;n/a
Descriptor:
Original Publication:
Place:
Publisher:
pe cin/
mi rigs dpe skrun khang/
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
llllIlc
og raformation
there
n/a
Scanned at Tibetan Buddhist Resource Center, Southwest University of Nationalities,
Chengdu, China.
someten Bustiet Resource Center, Southwest University of Santonalion



༄༅། །ཕུར་ལྕོག་ངག་དབང་བྱམས་པའི་
གསུང་འབུམ། །
I
། །
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །
ཕུར་བུ་ལྕོག་དགོན་གཞུང་ནས་བསྒྲིགས།
སྒྲི
༼ གླེགས་བམ་དང་པོ།༽
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་།



༄༅། །དུས་གསུམ་རྒྱལ་བ་ཐམས་ཅད་ཀྱི་ངོ་བོ་རིགས་
དང་དཀྱིལ་འཁོར་རྒྱ་མཚོའི་མངའ་བདག་
བྱམས་མགོན་ཆོས་ཀྱི་རྒྱལ་པོ་རྗེ་བཙུན་
ངག་དབང་བྱམས་པ་རིན་པོ་ཆེའི་
གསུང་འབུམ་མི་ཕམ་བླ་མའི་
ཞལ་ལུང་ཞེས་བྱ་བ་
བཞུགས་སོ། །
ཕུར་བུ་ལྕོག་དགོན་གཞུང་ནས་བསྒྲིགས།
༼ གླེགས་བམ་དང་པོ།༽
རྒྱ་
མི་རིགས་དཔེ་སྐྲུན་ཁང་།



༑ གཞུང་འདིའི་བྱེད་པོ་ཕུར་ལྕོག་སྐུ་ཕྲེང་དང་པོ་༧རྗེ་ངག་དབང་བྱམས་པ།



5::
Q
ཀི
།
Y
༑ བྱམས་མགོན་སྐུ་ཕྲེང་རིམ་བྱོན་དང་ཕུར་བུ་ལྕོག་དགོན་གནས་རྟེན་དང་བརྟེན་པར་
བཅས་པའི་ཐུན་མོང་མ་ཡིན་པའི་བཀའ་སྲུང་དཔལ་ལྡན་ལྷ་མོ།



》 ༄༅། །ཐོག་མའི་སྙན་སྒྲོན་དང་འབྲེལ་བའི་གཏམ་ཟོལ་མེད་སེམས་ཀྱི་མཆོད་སྤྲིན། །
༄༅། །ཐོག་མའི་སྙན་སྒྲོན་དང་འབྲེལ་བའི་གཏམ་
ཟོལ་མེད་སེམས་ཀྱི་མཆོད་སྤྲིན། །
༈ ངག་ལ་དབང་འབྱོར་འཇམ་མགོན་རྒྱལ་བའི་ཆོས་ཚུལ་
ལྷུན་སྟུག་གངས་རིའི་སྤོར། །
དགའ་ལྡན་ཞིང་ནས་མི་ཕམ་མགོན་དེ་སྟོབས་ལྡན་
སེང་གེའི་ཟོལ་གྱིས་འགྱིང་། །
བཤད་སྒྲུབ་མཆེ་སྡེར་མཁའ་ལ་གཡོ་ཞིང་འཇིགས་མེད་
རིགས་པའི་གད་རྒྱངས་སྒྲོག །
ལོག་སྨྲའི་སྡེར་ཆགས་འབུམ་སྡེ་ཟིལ་གནོན་བྱམས་མགོན་
ཆོས་ཀྱི་རྒྱལ་པོར་འདུད། །
གང་གསུང་ལེགས་བཤད་ཕྱོགས་འཛིན་ཟོལ་སྦྱོར་གྱིས། །
བཅིལ་ཡང་གསར་ཚེས་གླེགས་བམ་ཕྲེང་མཛེས་འདི། །
དྲིན་ཅན་བླ་མའི་ཐུགས་དགོངས་རྫོགས་སླད་དང་། །
བསིལ་ལྗོངས་མ་མའི་ནུ་ཞོའི་དྲིན་གཟོར་འབུལ། །
ཞེས་ཤིས་བརྗོད་ཆེད་དོན་གླེང་བའི་ངག་སྒོ་ཅུང་ཟད་ཕྱེས་ཏེ་རྡོག་དོན་གླེང་བྱར་གྱུར་པ་ནི། དེ་ཡང་
མུ་ཁྱུད་ཁ་བའི་འདབ་བརྒྱ་བརྩེགས་པའི་དཀར་མཛེས་ལྷུན་སྟུག་གི་རི་ཚོགས་དུ་མས་ཀུན་ནས་བསྐོར་
ཞིང༑ དྭངས་གཙང་ཡན་ལག་བརྒྱད་ལྡན་གྱི་ཆུ་མོའི་ཞུར་རྒྱུན་ལྷུག་པར་གྲོལ་བའི་ས་སྒང་གོ་ལའི་སྒལ་
སྟེང་དུ་འགྱིང་ངེར་ཆགས་པ། གདོང་དམར་ཁ་བ་ཅན་གྱི་ཡུལ་ཞེས་རང་བྱུང་ཕྱི་སྣོད་ཀྱི་བཀོད་པ་མཛེས་
གྱི
-1-



»༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ .
ཤིང༑ རླུང་ཁམས་སྦག་བཙོག་གིས་མ་བསླད་པའི་མཁའ་དབུགས་དྭངས་ཤིང་གཙང་བ། སྣ་མང་རིན་
ཆེན་གྱི་གཏེར་ཁས་ཡོངས་སུ་གཏམས་ཤིང་། ནགས་ལྗོངས་སྤང་ཐང་གི་ཁོར་ཡུག་མཛེས་པ། དུས་
བཞིའི་འགྱུར་བ་མངོན་པར་གསལ་ཞིང་། བསིལ་དྲོད་སྙོམས་འཇམ་གྱི་གནམ་གཤིས་དྭངས་མ། སྔོ་
ལྗང་མཚོ་དང་མཚོ་ཕྲན་གྱིས་བསྐོར་ཞིང་། རྩ་ཆེའི་རི་དྭགས་ཀྱི་ཕ་ཁྱིམ་དྲོན་མོ། མདོར་ན་གོ་ལ་ཆེན་པོ་
འདིའི་ཆུ་བོའི་འབྱུང་ཁུངས་དང་། གནམ་གཤིས་དྲོ་གྲང་། འབྱུང་ཁམས་ཆགས་འཇིག་གནས་འཕེལ་
གྱི་སྒྲིག་ཆས་ལྟ་བུར་གྱུར་པའི་ཞིང་འདིར། འགྲོ་བ་མིའི་རིགས་ཐོག་མར་ཆགས་པ་ནས་བཟུང་ཐུན་
མིན་གྱི་ཡུལ་སྲོལ་གོམས་གཤིས་དང་། གདོད་མའི་ཆོས་དང་རིག་གཞུང་གི་མ་ལག་ཅིག་གྲུབ་པ་དང་
ཆབས་ཅིག །མི་དབང་གཉའ་ཁྲི་བཙན་པོས་རླབས་ཆེ་བའི་བཙན་པོའི་རྒྱལ་རབས་བཙུགས་པ་ནས།
ད་ལྟ་དུས་རབས་ཉེར་གཅིག་པའི་དུས་འགོ་འདིར་སླེབས་དུས། སྐབས་རེར་འཛམ་གླིང་གི་གཙུག་རྒྱན་
དམ་པ་འདིར་ཤེས་དཔལ་སྟོབས་འབྱོར་བཙན་དྲག་གི་སྙན་པ་བླ་ན་མཐོ་ཞིང་། མཐོ་སྒང་འཛིན་མའི་
ཕང་བ་ནས་མཆེད་པའི་འདོ་བ་རྟ་ཡི་རྨིག་སྒྲ་དང་། ཁྲི་འབུམ་ལྷ་དམག་གི་ཀི་སྒྲ་སྟུག་པོས་ཡ་གླིང་གི་ས་
གཞི་ཆེན་པོ་སྐྱོམ་སྟེ། གསུམ་གཉིས་ས་ལ་དབང་བའི་དཔའ་བོའི་མཛད་རྗེས་བཞག་མྱོང་ལ། སྐབས་
རེར་བཙན་པོའི་རྒྱལ་རབས་འཐོར་ཞིག་ཏུ་སོང་ཞིང་སིལ་བུའི་རྒྱལ་ཕྲན་གྱིས་བསྐྱངས་པས་སྟོབས་་་་
ཤུགས་ཁ་ཐོར་དང་། གྲུབ་མཐའ་མི་མཐུན་པའི་འཐེན་འཁྱེར་གྱིས་བཟོས་པའི་སྐྱི་གཡའ་བའི་ནང་དམེ།
རང་དབང་རྫོགས་ལྡན་གྱི་ཤ་ཁོག་ཕར་ལ་བསྐུར་ནས་དབང་མེད་ཉམ་ཆུང་གི་སྟི་ག་ཚུར་ལ་ཞུ་བའི་རྙིང་
ཞེན་གོག་ཧྲུལ་གྱི་སྲིད་ལུགས་སོགས་ཡ་ང་བའི་ལོ་རྒྱུས་ཀྱི་སྐྱོ་གར་གཅིག་ཐོག་ཉིས་བརྩེགས་ཐོན་པས།
གཅིག་གྱུར་འཐོར་ཞིག་ཏུ་སོང་ཞིང་སྲིད་འབྱོར་རིག་གསུམ་འཕེལ་མེད་སོར་གནས་ཀྱི་ཕམ་ཁ་མི་ཉུང་
བ་ཞིག་ཕྲད་མྱོང་། འོན་ཀྱང་མི་རིགས་གཞན་ལས་ཁྱད་ཞུགས་པའི་སྲོལ་རྒྱུན་གྱི་རིག་གཞུང་ཡོད་ལ།
རྣམ་དཔྱོད་ཀྱི་རིག་སྟོབས་དང་། རང་གཤིས་དང་ལྡན། འགྲོགས་བདེ་གཤིབ་བདེ། དཔའ་མཛངས་
བརྟུལ་ཕོད། རིགས་རུས་ལ་རྒྱ་སོགས་གཞན་དང་གཞན་གྱིས་ཡིད་སྨོན་གྱི་གནས་སུ་འཛིན་བཞིན་པ་
དང༑ ཁྱད་པར་ནང་སེམས་ཁམས་ཀྱི་ཞི་བདེ་རྣལ་མ་སྟོན་པའི་ནང་བསྟན་ཆོས་ལུགས་ནི། སྔོན་གྱི་ཆོས་
རྒྱལ་ལོ་པཎ་མཁས་གྲུབ་དམ་པ་རྣམས་ཀྱིས་དཀའ་བ་བརྒྱ་ཕྲག་ཁྱད་དུ་བསད་ནས། བོད་བརྒྱུད་ནང་
བསྟན་འདི་ཐོག་མར་སྲོལ་གཏོད་དང་། བསྒྱུར་སྤེལ། ཉམས་བཞེས་བླ་ལྷག་མཛད་པའི་བཀའ་དྲིན་ལས་
ཆོལ་གསུམ་བོད་མིའི་སེམས་ཁམས་སུ་སིམ་པ་ལྟར་ཆགས་པས་མི་རིགས་ག་གེ་མོ་ལྟར་གཡོ་སྒྱུ་གདུག་
-2-



(9） ༄༅། །ཐོག་མའི་སྙན་སྒྲོན་དང་འབྲེལ་བའི་གཏམ་ཟོལ་མེད་སེམས་ཀྱི་མཆོད་སྤྲིན། །
རྩུབ་དང་། རིགས་གཞན་བཙན་གནོན་གྱི་གནོད་སེམས་མེད་ལ། བྱམས་པ་དང་སྙིང་རྗེ་རང་ཆས་སུ་
མངའ་བས། སྙིང་རྗེའི་མི་རིགས་དང་དྲང་ལྡན་གྱི་མི་རིགས་ཞེས་ཡོངས་སུ་གྲགས་ཤིང་གྲུབ་པ་དང་།
ལྷག་པར་མཁའ་དབྱིངས་དང་། ཚན་རྩལ། ཆ་འཕྲིན་དུས་རབས་སུ་གྲགས་པའི་དེང་གི་ཆར་ཡང་། བདག་
ནི་ཤཱཀྱའི་ཕྱོགས་མི་འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིགས་པར་ལྡན་པའི་ཚིག །དེ་
ཉིད་སྟོན་པར་ཡོངས་སུ་འཛིན། །ཞེས་སོགས་ཀྱིས་བསྟན་དོན་ལྟར། གནས་ལུགས་རྩལ་འདོན་དང་
ཚན་རིག་ཞིབ་འཇུག་གིས་ཤར་ཕྱོགས་ཨེ་ཤི་ཡའི་གླིང་ཆེན་ལས་ཀྱང་མཆོང་བརྒལ་གྱིས། སྲིད་དཔལ་
སྟོབས་འབྱོར་ཧ་ཅང་དར་རྒྱས་ཕུན་སུམ་ཚོགས་ཤིང་། སྐྲ་ལོ་དང་མིག་འབྲས། པགས་མདོག་དང་བྱད་
གཟུགས། འཚོ་གནས་དང་ཡུལ་སྲོལ་གོམས་གཤིས། སེམས་ཁམས་ཀྱི་དད་མོས་དང་འཇིག་རྟེན་གྱི་ལྟ་
ཚུལ་སོགས་ཐ་དད་པའི་འཛམ་གླིང་གི་ཡུལ་གྲུ་ཆེན་པོ་དག་ཏུའང་། རང་ཅག་བོད་བྱིངས་ལྟར་སྲོལ་རྒྱུན་
གྱི་དད་མོས་ཙམ་མིན་པར། ཚན་རིག་དང་མཐུན་པའི་དཔྱད་ཞིབ་སྣ་ཚོགས་བརྒྱུད། ནང་བསྟན་ཆོས་
ལུགས་ནི། འགྲོ་བ་མིའི་སེམས་ཀྱི་ཞི་བདེ་སྐྲུན་པའི་ཐུན་མིན་གྱི་རིག་གཞུང་མཆོག་དང་། བླ་ན་མ་མཆིས་
པ༑ སྐབས་མ་མཆིས་པ། ངེས་པའི་དོན་དང་རྩོད་པའི་གཞིའི་གནས་སུ་མ་གྱུར་པ་ལེགས་པར་རིག་ནས།
ཚན་རིག་མཁས་པ་དང་སློབ་ཆེན་གྱི་སློབ་མ། ཚོང་ལས་པ་དང་སྤྱི་ཞབས་པ་སོགས་ཀྱིས་བཙུགས་པའི་
སྒེར་གཞུང་གི་ཚོགས་པ་ཆེ་ཕྲ་དུ་མས། སློབ་སྦྱོང་དང་། ཞིབ་འཇུག །ཉམས་ལེན་ཅི་རིགས་ལ་འབད་
དང་འབད་བཞིན་པ་འདི་དག་ལ་བསམས་ན། དེང་སང་ནང་བསྟན་ཆོས་ལུགས་ཀྱི་འབྱུང་ཁུངས་སུ་
གྲགས་པའི་རང་ཅག་བོད་འདིར་ཡང་། ང་ཚོའི་ཕ་མེས་ཀྱི་རིག་གཞུང་དུ་གྲུབ་པའི་ནང་པའི་གཞུང་
ལུགས་མཐའ་དག་ལ་ནུས་པ་དང་ལྡན་པའི་ལས་འགུལ་གྱི་ཚ་རླབས་ཤིག་མ་ཕྱུར་རང་ཕྱུར་རེད།
དེར་བརྟེན་རང་རིགས་ལ་ཤ་ཚ་དང་ལྷག་བསམ་གྱི་གཟིགས་རྒྱང་མི་དམན་པ་མངའ་བའི་བླ་སྤྲུལ་
དང་དགེ་བཤེས། འབྱོར་སྟོབས་ཆེ་བའི་དགོན་སྡེ་ཁག་གཅིག་གིས། བདག་ཅག་གི་སྟོན་པ་བཀའ་དྲིན་
ཅན་ནས་རིམ་བྱོན་འཕགས་བོད་མཁས་གྲུབ་དམ་པ་རྣམས་ཀྱིས་ཕྱི་རབས་ཀྱི་གདུལ་བྱའི་མགོན་དུ་
བཞག་པའི་བཀའ་བསྟན་གསུང་རབ་ཀྱི་པུ་ཏི་ཁྲི་ཕྲག་དུ་མ། དུས་འགྱུར་ཆར་རླུང་གིས་ཁ་འཐོར་དུ་
བཏང་ཞིང་། རྡུལ་མུན་ཕྱག་མཆོད་ཀྱི་གོ་སར་འཇམ་ཐིང་ངེར་བཞུགས་པ་རྣམས་མྱུར་སྐྱོབ་དང་། པར་
སྐྲུན་འགྲེམ་སྤེལ་གྱི་ཕྱག་ལས་གནང་དང་གནང་བཞིན་པ་འདི་དག་ནི། རྒྱུད་མང་སྙན་འཇེབས་ཅན་
དུ་སྨྲ་མོད་ཀྱི། །སྒམ་དུ་ཉར་ཚེ་སྒྲ་དབྱངས་མེད་དོན་ཅི། །ཞེས་རྒྱའི་སྙན་ངག་མཁན་སུའུ་ཏུང་ཕོ་ཡིས་
3-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ -
འགག་གནད་ལ་ལྡོག་འདྲི་མཛད་པར་ལག་ལེན་དངོས་ཀྱི་ཐོག་ནས་བརྡ་ལན་རྣལ་མ་ཞིག་འབུལ་དང་
འབུལ་བཞིན་ཡོད།
དེས་ན་ཁོ་ཚོའི་མཛད་བཟང་ལ་རྗེས་སུ་ཡི་རངས་ཙམ་དང་ལེགས་གསོའི་སྙན་དར་རེ་མགུལ་དུ་
བསྒྲོན་ཏེ། དུས་རབས་ཀྱིས་སྤྲད་པའི་འགན་འཁྲི་ཡོད་ཚད་གཞན་ལ་ཁུར་དུ་བཅུག་ནས་རང་ཉིད་མི་
རིགས་འདིའི་བླ་སྲོག་ཏུ་གྱུར་པའི་ཆོས་དང་རིག་གཞུང་མཐའ་དག་ལ་དོ་སྣང་ཡེ་མེད་པར་རིགས་མཐུན་གྱི་
དབུས་སུ་མགོ་འཕང་མཐོ་ཞིང་། ཐ་ན་ཕ་སྐད་དྭངས་མ་བརྗོད་པའི་སྨྲ་ལྕེ་དང་བྲལ་བཞིན་འགྲངས་
ཕྱེད་ལྟོགས་ཕྱེད་ཀྱིས་ལ་རྒྱའི་ཁ་ཕོ་དང་འུད་ཤོབ་ཀྱིས་གཞན་དང་གཞན་ལ་ཟུར་ཟ་འཕྱ་སྨོད་དང་། །
མི་བདེན་རྫུན་བསྒྲིགས་ཀྱིས་རང་དང་མཐོ་མཉམ་གྱི་དབུ་འཕང་མཐོ་རུ་མི་འཇུག་པའི་ནག་ཞ་ཀླད་
ལ་འཕྱར་ནས་སྙད་པ་འཚོལ་བའི་ལས་ལ་བྲེལ་བའམ། ཡང་ན་འདོ་མེད་གླེན་རྟགས་དང་བག་
ཡངས་སོས་དལ་གྱིས་མི་ཚེ་ཅི་འཁྱོལ་བྱས་ནས་བསྡད་ན་ག་ལ་འགྲིག །
མ་གཞི་ངེད་ཅག་གི་ལས་དབང་ལ་བསམ་ན། བགྲོད་ཟིན་པའི་ལྟག་རྒྱབ་འགག་འཕྲང་གི་འཇིགས་
སྐྲག་ལ་དངངས་འཚབ་ལངས་ཤིང་། མདུན་ངོས་ཀྱི་ལམ་བུའི་དཀྱུས་ཐག་ལ་ཉོབ་མདངས་སྐྱེ་སྲིད་ཀྱང་
རང་ནུས་ཀྱི་འབྱོན་ཐང་ལ་དཔགས་པའི་ཁ་མིག་ཡར་བལྟ་དང་། འཁྱི་མ་འཁྱོར་གྱི་གོམ་ཁ་མདུན་ཕྱོགས་
སུ་གཏད་དེ། ཁོ་བཤད་ཆུ་ཡི་ལྦུ་བ། །ལག་ལེན་གསེར་གྱི་ཐིགས་པ། །རང་སྟེང་ནས་འགོ་འཛུགས་
ཁུལ་གྱིས་མེ་ཏོག་གང་ལ་ཕོག་པའི་ལྷ་སྐལ་བྱམས་མགོན་སྐུ་ཕྲེང་རིམ་བྱོན་གྱི་གསུང་འབུམ་གང་བཞུགས་
ཀྱི་ལུང་རྒྱུན་འཕྲོ་འཐུད་དང་། པར་སྐྲུན་བྱ་རྒྱུའི་བསམ་འདུན་སྙིང་དབུས་སུ་བཅངས་ནས། སྙིགས་
དུས་ཀྱི་བསྟན་པའི་སྒྲོན་མེ་སྔགས་ཆེན་ཞལ་སྔ་ནས་༧རྗེ་བཙུན་བློ་བཟང་ཆོས་གྲགས་དཔལ་བཟང་པོའི་
ཞབས་དྲུང་ནས། ཕུར་ལྕོག་སྐུ་ཕྲེང་དང་པོ་༧རྗེ་ངག་དབང་བྱམས་པའི་གསུང་འབུམ་པོད་ཆེན་གསུམ་གྱི་
ལུང་རྒྱུན་ཆ་ཚང་ཞུ་རྒྱུའི་སྐལ་བཟང་ཐོབ། ལྗགས་ལུང་ཚར་འཕྲལ་བླ་མ་རིན་པོ་ཆེ་ཉིད་ནས་ཀྱང་ཁོ་བོ་
གཟིམས་ཆུང་དུ་སྐོང་འགུགས་ཀྱིས། ཕུར་ལྕོག་སྒྲུབ་སྡེའི་ཐུན་མིན་ཆོས་སྤྱོད་དང་ཕྱག་ལེན་གྱི་རིམ་པ་
གང་བཞུགས་ཉམས་མེད་དགོས་ཚུལ་སོགས་རིན་བྲལ་གཞལ་དཀའི་བསླབ་བྱ་མང་པོ་དང༌། དམངས་
སྒོར་སྟོང་ཕྲག་གསུམ་གྱི་གནང་སྦྱིན་དང་བཅས། རྨད་བྱུང་ལེགས་བཤད་ཀྱི་ཕུང་པོ་གཅིག་ཏུ་བསྡུས་
པའི་གསུང་འབུམ་འདི་དེང་དུས་དཔེ་རྒྱུན་ཤིན་ཏུ་དཀོན་པས། རིང་མིན་པར་སྐྲུན་བྱ་དགོས་པའི་བཀའ་
ལུང་སྤྱི་བོར་ཕེབས་པས་དེ་དོན་བཀའ་བཞིན་སྒྲུབ་པའི་དམ་བཅའ་ཕུལ།
ས་པས་E



༄༅། །ཐོག་མའི་སྙན་སྒྲོན་དང་འབྲེལ་བའི་གཏམ་ཟོལ་མེད་སེམས་ཀྱི་མཆོད་སྤྲིན། །
དེ་འཕྲལ་རབ་གནས་མེ་ཕག་ལོར་གདན་ས་ཆེན་པོ་སེ་ར་ཐེག་ཆེན་གླིང་དུ། ངེད་སློབ་གཉེར་བ་
དྲུག་གིས་གཞུང་ཆེན་ཐོས་བསམ་གྱི་བར་གསེང་ནམ་ཡོད་བེད་སྤྱད་དེ། གསུང་འབུམ་གྱི་མ་ཕྱི་གློག་
ཀླད་དུ་ཕབ་ཞུས་གང་ཐུབ་བྱེད་བཞིན་པའི་སྐབས། ཕྱི་དང་ནང་གི་འགལ་རྐྱེན་དུ་མ་ཐོག་བབ་ཏུ་བྱུང་
བས༑ མུ་གེའི་སྟེང་གི་ཟླ་ལྷག་གི་དཔེར་སོང་ཞིང་། ཐ་ན་གསུང་འབུམ་གྱི་མ་ཕྱིའང་བོར་བརླག་ཏུ་སོང་
བས༑ ཡིད་མཐུན་འབྱོན་ནུས་ལྡན་པའི་གྲོགས་མཆོག་འགར་རོགས་རམ་ཡོང་རེའི་འབོད་བསྐུལ་དང་
བཅས་གནས་སྐབས་མཚམས་འཇོག་བྱས།
འདི་ལོ་ལས་སྨོན་རྟེན་འབྲེལ་གྱི་བྱིན་མཐུ་གཅིག་ཏུ་འཚོགས་པས། མ་ཚང་མེད་རྒྱུ་དེ་ལ་ནི། །འབྲས་
བུ་གང་གིས་ལྡོག་པར་བྱེད། །ཅེས་པའི་འབྲས་བུའི་གཏན་ཚིགས་ཡང་དག་གིས་གྲུབ་དོན་ལྟར།
གྲོགས་ཆོས་ཀྱི་སྤྱན་ལྡན་རྔ་ཡུལ་སྒོ་མང་དགོན་གྱི་༧སྤྲུལ་སྐུ་བསྟན་པའི་རྒྱལ་མཚན་མཆོག་ནས་ཐུགས་
འཁུར་ཟབ་བཞེས་ཀྱིས་སྦྱིན་བདག་བཙལ་འཚོལ་གནང་བ་བརྒྱུད། ལི་ཐང་༧བཞག་པ་མཆོག་སྤྲུལ་
རིན་པོ་ཆེ་ནས་གསུང་འབུམ་ཆ་ཚང་པར་སྐྲུན་གྱི་སྦྱིན་བདག་གནང་རྒྱུའི་ཞལ་བཞེས་བཟང་པོ་ཐོབ་
པའི་སྐོར། གྲོང་ཁྱེར་ཆེན་པོ་ཁྲིན་ཏུ་ནས་གློག་འཕྲིན་གྱི་ལམ་ནས་ཐོས་པས། ཡིད་སྤྲོ་དགས་བརྟས་
བཞིན་དེ་དོན་ཕུར་བུ་ལྕོག་དགོན་གཞུང་ལ་སྙན་སེང་དང་འབྲེལ་དཔེ་སྒྲིག་ཕབ་ཞུས་ཀྱི་ལས་ཀར་རྒྱབ་
སྐྱོར་ཡོང་རེ་ཞུས། དགོན་གཞུང་ནས་ཀྱང་གློག་ཀླད་དང་འཚོ་བའི་ཆ་རྐྱེན་གང་ལེགས་གནང་བའི་འོག།
རང་ཉིད་ནས་དཔེ་སྒྲིག་ཞུ་དག་གི་གཙོ་འགན་འཁུར་ཁུལ་དང་། དགེ་སློང་ངག་དབང་དཔག་མེད་
སོགས་ནས་མ་བསྐུལ་དང་ལེན་གྱིས་མ་ཕྱི་གློག་ཀླད་དུ་ཕབ་པ་བཅས་བརྩོན་པ་ཆེར་བསྐྱེད་ཀྱིས་ཟླ་བ་
བཞིའི་རིང་འབད་པ་ཆེན་པོས་བསྒྲུབས་པས། མཐར་བསམ་འདུན་བཞིན་ལེགས་གྲུབ་བྱུང་བ་འདིའང་
དྲིན་ཅན་བླ་མའི་ཐུགས་དགོངས་རྫོགས་པའི་མཆོད་སྤྲིན་དང་། མ་ཡུམ་གངས་ལྗོངས་ལ་བཅངས་པའི་
ལྷག་བསམ་གྱི་གཟི་དཔལ་ཆུང་ཆུང་ཞིག་ཏུ་འཁུམས། །
བསྒྲིགས་ཚུལ་ཐད། གླེགས་བམ་དང་པོའི་དབུར་རྩོམ་པ་པོ་ངོ་སྤྲོད་ཀྱི་ཚུལ་དུ་༧པཎ་ཆེན་དཔལ་
ལྡན་ཡེ་ཤེས་ཀྱིས་མཛད་པའི་རྗེ་འདི་ཉིད་ཀྱི་རྣམ་ཐར་དད་པའི་འདབ་བརྒྱ་བཞད་པར་བྱེད་པའི་ཉི་
མ་༽ཞེས་པ་དང༌། གླེགས་བམ་གསུམ་པར་དེ་སྔོན་གསུང་འབུམ་གྱི་གྲས་སུ་མ་འཁོད་པའི་དཔེ་རྒྱུན་
དཀོན་གྲས་རྗེ་ཉིད་ཀྱི་གསུང་བཤད་ཟིན་བྲིས་༼ དྲིན་ཅན་བླ་མ་དམ་པ་ངག་དབང་བྱམས་པའི་ཞལ་སྔ་
ནས་ལམ་རིམ་འཇམ་དཔལ་ཞལ་ལུང་གི་ཁྲིད་གནང་སྐབས་གསུང་ཟིན་བྲིས་སུ་བཏབ་པ་༽ཞེས་པ་དང་།
a
，ai)
ལ་



( ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །J༡༽
རབ་བྱུང་བཅུ་གཉིས་པའི་ལྕགས་བྱ་ལོར་ཕོ་ལྷ་མི་དབང་བསོད་ནམས་སྟོབས་རྒྱས་ཀྱིས་སྦྱིན་བདག་
བྱས་ཏེ། བུ་སྟོན་ཐམས་ཅད་མཁྱེན་པས་ཞུས་སྒྲིག་མཛད་པའི་ཞ་ལུའི་བསྟན་འགྱུར་ལ། ཕྱིས་སུ་རྒྱལ་
མཆོག་ལྔ་པ་ཆེན་པོས་སྔ་འགྱུར་མང་ཙམ་དང༌། སྔ་ཕྱིར་རྒྱ་བོད་མཁས་པས་མཛད་པའི་བསྟན་བཅོས།
དེ་བཞིན་གསར་དུ་འགྱུར་བའི་ཆོས་ཚན་གྲངས་བདུན་བརྒྱ་བརྒྱད་ཅུ་བསྣན་པའི་པོ་ཏི་ཉིས་བརྒྱ་ཉེར་ལྔ་
བཞུགས་པ་ཕྱི་མོར་བྱས་ཏེ། པར་དུ་བསྒྲུབས་པ་སྣར་ཐང་དུ་བཞུགས་པས་སྣར་ཐང་བསྟན་འགྱུར་དུ་
གྲགས་པའི་དཀར་ཆག་རྗེ་ཉིད་ཀྱིས་མཛད་པ་༼བསྟན་བཅོས་བསྒྱུར་རོ་ཅོག་གསུང་པར་དུ་བསྒྲུབས་
པའི་དཀར་ཆག་ཚངས་པའི་དབྱངས་༽ཞེས་པ་གཉིས་ཁ་སྐོང་གི་ཚུལ་དུ་བཀོད་ཅིང་། གཞན་གསུང་འབུམ་
མ་ཕྱིའི་དཀར་ཆག་གི་གོ་རིམ་དང་། མ་དཔེ་སོར་གནས་ཀྱི་རྩ་དོན་ཐོག །ཡིག་ནོར་ཡིན་ངེས་ཀྱི་རིགས་ཁ་
ཤས་བཅོས་པ་ཕུད། དེ་མིན་དེང་སང་གི་དུས་གསུམ་དང་དག་བྱེད་ཀྱི་འགྲོས་དང་མཐུན་མིན་ཅི་རིགས་
མཆིས་ཀྱང་གོང་འོག་ཀུན་ཏུ་དེ་ལྟར་བཀོལ་བས་རང་སོར་བཞག །མ་དཔེར་ཆད་དམ་སྙམ་པ་དག་ཁ་
བསབས་ཀྱི་ཚུལ་དུ་གུག་རྟགས་ ( ) འདིའི་ནང་དུ་བཀོད། མ་དག་པའམ་དོགས་གནད་ཡོད་ས་ཁག་ལ་
རང་འཚམ་གྱིས་མ་བཅོས་པར། རང་གི་འཆར་སྣང་དང་དཔེ་གཞན་གྱི་ལེགས་ཆ་རྣམས་གཤིབ་བསྡུར་
གྱིས་གུག་རྟགས་འདིའི་( )ནང་མཉམ་དུ་བཀོད། མ་དཔེའི་མཆན་འགྲེལ་དང་ཨང་རྟགས་ཀ་རྟགས་
ཁག་གུག་རྟགས་འདིའི་༼ ༽ནང་དུ་བཀོད་དེ། མདོར་ན་སྔར་སྲོལ་བཟང་པོའི་ཚུགས་མ་ཤོར་ཞིང་།
དེང་དུས་རིག་གསར་གྱི་འགྲོས་དང་མཐུན་པར་དེབ་གཟུགས་སུ་བསྒྲིགས་ཏེ། ཕྱིའི་མཛེས་ཆ་དང་།
ནང་གི་དག་བྱེད། གོ་རིམ་འབེབས་སྟངས། ཁྱད་རྟགས་སོགས་གང་ཅིར་དང་འདོད་ཀྱིས་སྒྲུབ་ཁུལ་
བྱས་ཡོད། །
འོན་ཀྱང་ངེད་ཅག་མཐོང་རྒྱ་དང་ཐོས་རྒྱ་ཤིན་ཏུ་ཆུང་ཞིང་། རྩོམ་སྒྲིག་གི་ཉམས་མྱོང་ཞན་པས།
དོན་དཀའ་བ་ལ་བདག་འདྲའི་བློ། །འཁྲུལ་མི་སྲིད་པ་མ་ཡིན་པས། །ཅི་སྟེ་མིན་ན་གཞན་དུ་གྱིས། །ཞེས་
གསུངས་དོན་ལྟར། མ་དཔེ་སོར་གནས་མ་བྱུང་བ་དང་། སྒྲིག་ཚུལ་གྱི་གོ་རིམ་འཆོལ་བ། དག་བྱེད་ནོར་
འཁྲུལ་སོགས་གང་ཅིར་སྐྱོན་ཆ་མི་ཉུང་བ་ཞིག་ཡོང་སྲིད་པས། ཅི་སྟེ་མིན་ན་དཔྱོད་ལྡན་དག་གིས་ལེགས་
སྤེལ་ཉེས་འགོག་གི་དགོངས་འཆར་ལྷུག་སྩོལ་ཡོད་པའང་ཞུ།
འདིར་ངས་ཆེད་དུ་ཞུ་དགོས་པ་ཞིག་ནི། གསུང་འབུམ་འདི་ཉིད་ཕྱོགས་སྒྲིག་དང་། པར་སྐྲུན་གྱི་བྱ་བར་
དངོས་ཤུགས་བརྒྱུད་གསུམ་ནས་ལྷད་མེད་རྒྱབ་སྐྱོར་གནང་མཁན། ལི་ཐང་༧བཞག་པ་མཆོག་སྤྲུལ་
-6-



) ༄༅། །ཐོག་མའི་སྙན་སྒྲོན་དང་འབྲེལ་བའི་གཏམ་ཟོལ་མེད་སེམས་ཀྱི་མཆོད་སྤྲིན། །
རིན་པོ་ཆེ་འཇམ་དབྱངས་མཁས་གྲུབ་མཆོག་དང་། རྔ་བ་སྒོ་མང་དགོན་གྱི་༧སྤྲུལ་སྐུ་བསྟན་པའི་རྒྱལ་
མཚན། རྭ་སྒྲེང་༧གཟིགས་པ་སྤྲུལ་སྐུ་བློ་བཟང་བཟོད་པ། ཕུར་བུ་ལྕོག་གི་འགན་འཁུར་བ་ངག་
དབང་དགེ་ལེགས་དང་། གློག་ཀླད་ལག་རྩལ་བ་དགེ་སློང་ངག་དབང་དཔག་མེད། ཡིག་བསྟར་བ་དགེ་
སློང་དཀོན་མཆོག་དོན་གྲུབ་དང་། བྱམས་པ། བློ་གྲོས་རྒྱལ་མཚན། ངལ་མེད་ལྷག་བསམ་གྱིས་ཞབས་ཞུ་
མཁན་མ་ཆེན་བློ་གྲོས་རྒྱལ་མཚན་སོགས་གྲྭ་དམངས་ཡོངས་དང་། དཔལ་བརྩེགས་དཔེ་རྙིང་ཞིབ་འཇུག་
ཁོང་གི་འགན་འཁུར་བ་སྐུ་ཞབས་ཀརྨ་བདེ་ལེགས། ཕོ་བྲང་པོ་ཏ་ལའི་སྐུ་ཞབས་ཟླ་བ་དང་ཐུབ་བསྟན།
སེར་དགོན་གཞུང་གསར་འཛིན་གྲྭའི་སྐུ་ཞབས་ཐོགས་མེད། འབྲས་སྤུངས་དགོན་པའི་སྐུ་ཞབས་ངག་
དབང་དཔལ་བཟང་། དེ་བཞིན་སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་དང་།
པེ་ཅིང་མི་རིགས་དཔེ་སྐྲུན་ཁང་སོགས་ནས་དོན་ལྡན་གྱི་བྱ་བ་འདིར་ལྷག་བསམ་རྣམ་དག་གིས་རོགས་
སྐྱོར་གང་ལེགས་གནང་བར་སྙིང་དབུས་ནས་ཐུགས་རྗེ་ཆེ་ཞུ་བ་དང་འབྲེལ། ཚེ་རབས་ཀུན་ཏུ་རྒྱལ་
བསྟན་སྤྱི་དང་བཀའ་གདམས་གསར་རྙིང་གི་བསྟན་པ་རིན་པོ་ཆེ་དང་མི་འབྲལ་བའི་སྨོན་པའང་རྩེ་
གཅིག་ཏུ་ཞུའོ། ། །
སྨྲས་པ། གསར་བྱུང་རིག་གཞུང་མཚར་སྡུག་བྱུ་རུའི་མདངས། །
འཕྱོར་སྒེག་གསར་བུའི་རྒྱན་དུ་འཛའ་མོད་ཀྱང་། །
སྲོལ་རྒྱུན་སྲོག་ཟུངས་ཟད་པའི་བེམ་གཟུགས་ལ། །
ཚུལ་འཆོས་རྒྱན་གོས་བཀླུབས་ཀྱང་ཉམས་མཚར་ཅི། །
གནའ་དེང་རིག་པ་འགྲེམས་པའི་དོ་ར་ན། །
ནང་བསྟན་རིན་བྲལ་གཟི་འབར་ནོར་བུའི་ཕྲེང་། །
སླར་ཡང་ངོམས་པའི་འདུ་འགོད་རྩེན་པ་འདིས། །
རྩོད་མེད་ཟུང་འཇུག་ཤེས་དཔལ་རྒྱས་གྱུར་ཅིག ། །
ཅེས་ལྷ་ལྡན་བྱང་ཕྱོགས་དབེན་གནས་ཕུར་བུ་ལྕོག་རིགས་གསུམ་བྱང་ཆུབ་གླིང་ནས།
ཐོག་མའི་སྙན་སྒྲོན་གྱི་ཚུལ་དུ་གསུང་འབུམ་འདིའི་དཔེ་སྒྲིག་ཞུ་དག་པ་སེར་གཟུགས་ཕུན་མིང་པས།
སྤྱི་ལོ་༢༠༡༡ ཟླ་༧ཚེས་༡༧ཉིན་བྲིས་པའོ།། །།



)
༄༅། །དཀར་ཆག ། ་
-
-
+--
-
-
-
-，，
，-
-，T
E
，
r
-
r
=
=
=
- ས5=
=+
-
-
རྗེ, +
-
+ 11 ---- ，， , -..
.
-
- ་
，
-༡-༡- ཁཀ་
ཀཀ ཀ---
-
，
，
，，
1
-
+
r， དད ---
...，-
--
-
༼ཀ༽
དཀར་ཆག
བཀའ་དྲིན་མཚུངས་མེད་རྗེ་བཙུན་ངག་དབང་བྱམས་པ་རིན་པོ་
ཆེའི་རྣམ་པར་ཐར་པ་དད་པའི་འདབ་བརྒྱ་
བཞད་པར་བྱེད་པའི་ཉི་མ།
པཎ་ཆེན་དཔལ་ལྡན་ཡེ་ཤེས།
(༡) སྐུ་བལྟམས་ཤིང་ཁྱིམ་གྱི་གནས་སུ་ཇི་ལྟར་མཛད་པའི་སྐོར།
(༢) རབ་ཏུ་བྱུང་ནས་དབུས་གཙང་གི་ཕྱོགས་སུ་ཞབས་སེན་
བཀོད་པའི་སྐོར།་་་་་
.....…...........…….….་་་་་་་་་... (7)
(༣) དཀའ་བའི་གནད་རྣམས་ལ་བློ་གྲོས་ཀྱི་འཇུག་པས་ཐོས་བསམ་གྱིས་
སྒྲོ་འདོགས་བཅད་པའི་སྐོར།-
་་་་་་་་་་་་་་་༌་་་་ (12)
(༤) དབེན་པའི་རི་ཁྲོད་དུ་རྒྱལ་བ་དགྱེས་པའི་ལམ་བཟང་ལ་གཞོལ་བས་ཇི་ལྟ་ཇི་སྙེད་ཀྱི་
ཆོས་ཀུན་ལ་མངའ་འབྱོར་ཞིང་གཞན་དོན་འཕྲིན་ལས་ཀྱི་སྒོ་འཕར་
ཐོག་མར་བྱེ་བའི་སྐོར།༌་་་་
༌༌་་་་་་་་་་་་་་་ (32)
（༥) རྒྱལ་བའི་བསྟན་པ་ལ་ལོག་པར་ཞུགས་པའི་སྨྲ་བ་ངན་པ་དྲུངས་ཕྱུང་བ་སོགས་ཀྱི་
མཛད་པའི་སྐོར།་་་་་་་་་
*༌་་་་་ - ༌་་༌ (54)
(༦) རྒྱལ་མཆོག་འཇམ་དཔལ་རྒྱ་མཚོའི་རིགས་ཀྱི་ཅོད་པན་དུ་ཕེབས་པ་
སོགས་ཀྱི་སྐོར།… ་
་་་་་་༌ (86)



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
.
.
་་༌་་་་་་ ( 17)
༌༌༌༌༌༌༌༌་༌༌༌༌༌ (203)
་༌༌༌༌་་་་་་་་་་་་་ (321)
་་༌་་་་་་༌༌ (33/1)
(༧) ཡོངས་སུ་མྱ་ངན་ལས་འདས་པའི་མཛད་པ་
བསྟན་པའི་སྐོར།་་་་་་་་་་་་་་་་་་
༼ཀ༽ རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ་མཁས་པའི་
གཞུང་ལམ།
༼ཁ༽ རྟེན་འབྲེལ་བསྟོད་པའི་ཊིཀྐ་འོད་དཀར་འཕྲེང་བ།...་་་་་་་་་་་་ (279)
༼ག༽ འཇམ་དཔལ་དབྱངས་ཀྱིས་རྗེ་བླ་མ་ལ་དངོས་སུ་གནང་བའི་གདམས་པ་
མདོར་བསྡུས་ཀྱི་ཊིཀྐ་གནད་དོན་གསལ་བ།་་་་་་་་་་་་་་་་༌ (313)
༼ང༽ རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་གྱི་དོན་འགྲེལ་
ཚིག་དོན་གསལ་བ།་་་་་་་་་་་་་་
༼ཅ༽ སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ།
༼ཆ༽ ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་དོན་སློབ་དཔོན་
སེང་བཟང་དང་ཕྱོགས་གླང་གཉིས་ཀྱི་འཆད་ཚུལ་
མདོར་བསྡུས་སྒྲོན་གསལ། ་་་་་་་༌་་་་་་་་་༌༌༌༌་༌་་་༌༌་་་༌་་་་༌་༌་་་༌་་༌་ (373)
༼ཇ༽ སྡོམ་པ་གསུམ་གྱི་ཉེས་ལྟུང་རགས་པ་ངོས་བཟུང་ནས་བཤགས་སྡོམ་
བྱེད་ཚུལ་ཟླ་བའི་འོད་ཟེར།་་་
་་་་་་་་་ (380)
༼ཉ༽ བཀྲ་ཤིས་ལྷུན་པོའི་དཀའ་ཆེན་ཡེ་ཤེས་རྒྱལ་མཚན་ཁལ་ཁ་རྗེ་བཙུན་
དམ་པའི་དབུ་བླར་ཕེབས་ནས་དཔྱད་པ་ཞིབ་མོ་མཛད་པའི་
དྲིས་ལན་སོམ་ཉི་གཅོད་པའི་རལ་གྲི། “༌༌་་་་་་་་་་་་་་་་་་་་་་་ (391)
(༡) འབྲས་བྱ་བྲལ་དགེ་བཤེས་ཆེན་པོ་བློ་བཟང་དགེ་ལེགས་ཀྱིས་དྲིས་པའི་ལན་
ཕྱོགས་འགྲོ་ཙམ།༌་་་་་་
---༌་་་་་ (398)
(༢) མིའི་དབང་པོ་བསོད་ནམས་སྟོབས་རྒྱས་ལ་ཞལ་གདམས་སུ་
གནང་བ།་་་་་་་་་་་་་་
ཏི༽ གསུང་མགུར་ལེ་ཚན།་་་་་་་་་་་་་་་་་་་་
༼ཐ༽ བླ་མའི་མན་ངག་སྐྱེས་བུ་ཆེན་པོའི་སྐོར།
་་་་་་་་༌་་་་༌་༌༌༌༌༌་༌་་ (401)
......
(105)
(499)
2 བ



(
༄༅། །དཀར་ཆག ། ་་།
PTPTYPEPITEELITPELTTIPEPERT
༼ད༽ བྱང་ཆུབ་ལམ་རིམ་ལས་བརྩམས་པའི་དྲིས་ལན།་་་་་་་་་་་་་་་ (520)
(༡) བྱ་ཁྱུང་དཀའ་བཅུ་བློ་བཟང་རབ་བརྟན་གྱི་དྲིས་ལན།
.....༌༌ (536)
（༢) དལ་འབྱོར་གྱི་ཆོས་སྐོར་དཔེ་དོན་སྦྱོར་ཚུལ་ལེགས་པ་དང་
བླ་མཆོད་འདོན་ཚུལ།་་་་་
.....(5 1)
༼ན༽ འཇིགས་བྱེད་གཙོ་རྐྱང་གི་མངོན་རྟོགས་དང་སེང་གདོང་མའི་
སྒྲུབ་ཐབས་ཟུར་རྒྱན།་་་་
༌༌༌༌༌༌ (541)
(༡) རྒྱལ་དབང་དགེ་འདུན་གྲུབ་པས་མཛད་པའི་སེང་གདོང་མའི་
སྒྲུབ་ཐབས།་༌༌་
(5/7)
(༢) རྒྱལ་དབང་དགེ་འདུན་གྲུབ་ཀྱིས་མཛད་པའི་སེང་གདོང་མའི་
སྒྲུབ་ཐབས་ཀྱི་ཟུར་རྒྱན།
་་་་་་་༌་་་༌༌༌༌་་་་་ (5.19)
(༣） རྟ་མགྲིན་གསང་སྒྲུབ་ཀྱི་སྒྲུབ་ཐབས་མདོར་བསྡུས།
༌༌༌་༌༌༌ (553)
༼པ༽ ལྟ་བ་བཀར་བཏགས་ཀྱི་ཕྱག་རྒྱ་བཞིའི་ནང་ནས་བདག་མེད་པའི་
ཆོས་ཀྱི་ཕྱག་རྒྱ་གཏན་ལ་འབེབས་པ་
ཡིད་ཀྱི་གདུང་སེལ།
་༌༌༌་་༌ (555)
༼ཕ༽ བཀའ་གདམས་ཐིག་ལེ་བཅུ་དྲུག་གི་གསལ་བྱེད་
དངུལ་དཀར་མེ་ལོང་།
་་ (589)
(༡) སྙིང་གི་ཐིག་ལེའི་ཆུ་རྒྱུན་རྒུད་པ་ཀུན་སེལ།་་་
- (602)
(༢) སྒྲོལ་མ་བཅུ་གཉིས་ཀྱི་གཏོར་འབུལ། །་༌་་༌་
་་་་་ (607)
༼བ༽ རྗེ་བཙུན་འཇམ་དཔལ་དབྱངས་ནང་སྒྲུབ་ཀྱི་སྒྲུབ་ཐབས་
ཤེས་རབ་སྣང་མཛོད།་་་
་་་་ (608)
ཙམ༽ སྒྲོལ་དཀར་ཡིད་བཞིན་འཁོར་ལོའི་བསྙེན་ཡིག་བླ་མ་དམ་པའི་
ཞལ་གྱི་བདུད་རྩི།་་་༌་་་་་་་་
་་༌་་་་་༌་༌་་་་ (616)
(༡） སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས།
སྒོ
བ
༌་༌༌༌ (622)
-3-



(9) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ 1:
(༢) སྒྲོལ་དཀར་ཡིད་བཞིན་འཁོར་ལོའི་བསྙེན་པ་སྔོན་དུ་སོང་ནས་གཞན་དོན་དུ་
བུམ་སྒྲུབ་བྱེད་ཚུལ།་་་་་་་་་་་་་་་་་་་་་་་་་་་
་་་་་་་་་་་་་་༌༌ (624)
པར་བྱང་སྨོན་ཚིག་་་་
་༌༌༌་་༌་་་་་༌ (627)
སྨོན་ཚིག༌
་་་་་་་་་་ (629)
གསུང་འབུམ་སྤྱིའི་དཀར་ཆག་ ---- ༌་༌༌༌་་་་་་་༌༌༌་་༌་་་༌་་་་་
བྱ
བ༌ (630)
-4-



($ ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
༄༅། །དུས་གསུམ་སངས་རྒྱས་ཐམས་ཅད་ཀྱི་ངོ་བོ་རིགས་དང་དཀྱིལ་
འཁོར་རྒྱ་མཚོའི་མངའ་བདག་བཀའ་དྲིན་མཚུངས་མེད་
རྗེ་བཙུན་ངག་དབང་བྱམས་པ་རིན་པོ་ཆེའི་རྣམ་
པར་ཐར་པ་དད་པའི་འདབ་བརྒྱ་བཞད་
པར་བྱེད་པའི་ཉི་མ་ཞེས་བྱ་བ་
བཞུགས་སོ། །
པཎ་ཆེན་དཔལ་ལྡན་ཡེ་ཤེས་ཀྱིས་བརྩམས།
དཔལ
-1-



( ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
༈ སྐུ་བལྟམས་ཤིང་ཁྱིམ་གྱི་གནས་སུ་ཇི་ལྟར་མཛད་པའི་སྐོར།
༈ ན་མོ་གུ་རུ་མཉྫགྷོ་ཥཱ་ཡ། རྗེ་བཙུན་བླ་མ་དམ་པ་རིགས་དང་དཀྱིལ་འཁོར་རྒྱ་མཚོའི་མངའ་
བདག་བཀའ་དྲིན་གསུམ་ལྡན་རྗེ་བཙུན་ངག་དབང་བྱམས་པ་རིན་པོ་ཆེའི་སྐུ་ཆེ་བའི་ཡོན་ཏན་གྱི་
རྣམ་པར་ཐར་པ་ལས་ཅུང་ཟད་བརྗོད་པར་བྱེད་པ་དད་པའི་འདབ་བརྒྱ་བཞད་པར་བྱེད་པའི་ཉི་མ་
ཞེས་བྱ་བ། དུས་གསུམ་རྒྱལ་བ་ཐམས་ཅད་ཀྱི་ངོ་བོ་རྗེ་བཙུན་བླ་མ་དམ་པ་དེ་ཉིད་ཀྱི་ཞབས་ལ་སྐྱེ་
བ་ཐམས་ཅད་དུ་ཕྱག་འཚལ་ལོ། །ངེས་འབྱུང་བྱང་སེམས་ཡང་དག་པའི་ལྟ་བ་ཁྱད་པར་ཅན་རྒྱུད་
ལ་སྐྱེ་བར་བྱིན་གྱིས་བརླབ་ཏུ་གསོལ། །
རྟག་ཏུ་སྙིང་རྗེའི་གཞན་དབང་དུ་གྱུར་པའི། །རྒྱལ་བ་གཞན་གྱིས་བཏང་སྙོམས་ལ་གཞོལ་བ། །
འདུལ་མཛད་སྙིགས་མའི་མགོན་པོ་ཐུགས་རྗེ་ཅན། །ཤཱཀྱའི་རྒྱལ་པོའི་ཞབས་རྡུལ་སྤྱི་བོས་ལེན། །
དེ་ཡི་མགྲིན་པ་ཆོས་ཀྱི་མགུར་ཡངས་ལས། །ལེགས་བཤད་ཕན་བདེའི་གངྒཱའི་ཀླུང་ཆེན་པོ། །རྣམ་
དཔྱོད་རལ་པའི་ཟླ་བ་ལ་བཀོད་ནས། །འབེབས་མཁས་བརྒྱུད་པའི་བླ་མའི་ཚོགས་རྣམས་རྒྱལ། །
དམར་སེར་རབ་བརྗིད་ལྷུན་པོ་མཐོན་མཐིང་གི། །ཅོད་པན་རིན་ཆེན་དོ་ཤལ་མུ་ཏིག་རྒོད། །ཐུན་
མཚམས་ཁ་དོག་བླ་གོས་ལྷབ་ལྷུབ་ཅན། །ཁམས་གསུམ་ཆོས་ཀྱི་རྒྱལ་པོ་ལ་ཕྱག་འཚལ། །རྒྱལ་བ་
ཀུན་གྱི་དམ་ཆོས་མ་ལུས་གཅིག་ཏུ་བཟུང་བའི་བློ་གྲོས་ཀྱིས། །ཟབ་ཡངས་ཆུ་འཛིན་ཐུགས་རྗེ་་་་
མཁར་འཁྲིགས་འགྲོ་ལ་བརྩེ་བའི་ཁུར་ཆེན་པོ། །གཅིག་ཏུ་བསྣམས་པའི་ཐུགས་རྗེའི་ཤུགས་ཀྱིས་
འགྲོ་བ་ཀུན་ལ་ཕན་བདེའི་དཔལ། །སྦྱིན་མཛད་རྗེ་བཙུན་ངག་དབང་བྱམས་པའི་ཞབས་ཀྱི་པདྨོ་སྤྱི་
བོས་མཆོད། །འོ་མའི་ཆུ་རྒྱུན་ངོགས་སུ་འགྱིང་། །ཟླ་བའི་བཞིན་རས་ཟུར་མིག་གི། །རི་དྭགས་གཡོ་
བ་འཕང་འགྲོ་ཅན། །ངག་དབང་ལྷ་མོས་སྤོབས་པ་སྩོལ། །རྗེ་བཙུན་ཉི་མ་ཐུགས་རྗེ་ཡི། །ཕྱི་གཟིགས་
འོད་དམར་དང་བཅས་ཏེ། །ཆོས་དབྱིངས་ནུབ་རིའི་ཕག་ངོས་སུ། །འཆེལ་བར་གྱུར་ཀྱང་ལེགས་་་་
བཤད་ཀྱི། །བསིལ་སྦྱིན་ཆ་ཤས་ཡོངས་རྫོགས་པ། །རྣམ་ཐར་གསར་པའི་འོད་དཀར་ཅན། །སྙན་
ཚིག་ཤར་རིའི་ཕྲག་པ་ལས། །འཕགས་པ་འདིས་ནི་མགོན་པོ་གང་། །ཆོས་སྐུ་སྟོང་ཉིད་རྩེ་མོ་ཅན། །
-2-



） ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
ཞི་བའི་དབྱིངས་སུ་རིལ་མིད་པས། །ཚ་བས་གདུང་ལ་བསིལ་བ་ཆེའི། །བདུད་རྩིའི་ཟེར་དཀར་
འགྱེད་པར་འགྱུར། ། །
དེ་ཡང་བདག་ཅག་གི་དཔལ་ལྡན་བླ་མ་དམ་པ་རྗེ་བཙུན་ངག་དབང་བྱམས་པ་ཞེས་སྙན་པའི་
བ་དན་སྲིད་པ་གསུམ་ན་གྲགས་ཤིང་། དམ་པའི་ཆོས་ཀྱི་བདུད་རྩིའི་བགོ་སྐལ་བཟང་པོ་ཀུན་ལ་ཆད་
པ་མེད་པར་སྤེལ་བ་ལ་ཚངས་པའི་དབྱངས་ཐོབ་པ། གཅིག་ཏུ་རྒྱལ་བ་དགྱེས་པའི་ལམ་བཟང་ལ་
ཐུགས་གཞོལ་བས་བས་མཐའ་དང་། ནགས་ཀྱི་སྨན་ལྗོངས་དང་གངས་ཀྱི་ཁྲོད་རྣམས་སུ་ཐེག་པ་
ཆེན་པོའི་ལམ་ཉམས་སུ་ལེན་པའི་བསམ་གཏན་གྱི་བདེ་བ་ལ་ཆུ་ལ་ཆུ་བཞག་པ་བཞིན་དངོས་པོ་ཀུན་
གྱི་རང་བཞིན་སྟོང་པའི་ངོ་བོ་ལ་མཉམ་པར་བཞག་པས། ཆོས་བརྒྱད་ཀྱི་སྤྲོས་པའི་རོལ་གར་ཐམས་
ཅད་སྨོན་པའི་ཟློས་གར་ལྟར་གཟིགས་པ་བཀའ་དྲིན་མཚུངས་ཟླ་མ་མཆིས་པ་གང་གི་རྣམ་པར་ཐར་
པ་རྒྱ་མཚོ་ལྟ་བུའི་ཆ་ཤས་ལས་ཆུའི་ཐིགས་པ་ཙམ་ཞིག་བླངས་ཏེ་དད་པའི་གསོས་སུ་འགོད་པར་
བྱའོ་ ༑དེ་ལ་བདག་ཉིད་ཆེན་པོ་དེ་ཡུལ་ཕྱོགས་གང་དུ་སྐུའི་སྐྱེ་བ་བཞེས་པའི་གནས་ནི། མདོ་སྟོད་
ཟལ་མོ་སྒང་གི་ཆར་གཏོགས་པ་ཆབ་མདོ་དང་ཉེ་བའི་ཡུལ་ཐམ་ཁ་གྲོང་སྣེ་རོམ་ཞེས་པར་ཡིན་ལ།
དེ་ཡང་ཆོས་རྒྱལ་ཁྲི་སྲོང་ལྡེའུ་བཙན་གྱི་བློན་པོ་རླང་ཁམ་པ་གོ་ཆ་ཞེས་པའི་རིགས་བརྒྱུད་རིམ་པར་
བྱུང་བ་རྣམས་ལས་སྣེའུ་གདོང་པའི་ཞལ་ངོ་གདོང་བྲག་ནག་ཟེར་བོ་འགྲོ་མགོན་ཆོས་རྒྱལ་འཕགས་
པའི་ཞབས་ཕྱིར་ཁམས་ཕྱོགས་སུ་བྱོན་པ་ཡུལ་དེར་ཆགས་པའི་རིགས་བརྒྱུད་ལ། རྒྱ་མཁར་ཨ་ནུ།
ས་སྒང་སྡེ་པ། དབྱི་མདའ་སྡེ་པ། གནས་མདོ་སྡེ་པ་རྣམས་བྱུང་ཞིང་། གནས་མདོ་སྡེ་པ་དང་རུས་
གཅིག་པ་ལ། བྲག་དམར་ཨ་ནུ། མགོན་བརྟན། ཀླུ་མགོན་རྒྱལ། ལྷ་དབང་། ལྷ་དབང་གི་སྲས་ལ་
ཨ་ནུ་འཕགས་པ་དང་ལྷ་འབུམ་གཉིས་བྱུང་བའི་ཆེ་བ་ཨ་ནུ་འཕགས་པ་ཞེས་བྱ་བ་ཡོན་ཏན་རིན་པོ་
ཆེ་དུ་མས་རྒྱུད་ཕྱུག་ཅིང་། དཔའ་མཛངས་བརྟུལ་ཕོད་དང་ལྡན་པ་དེ་ནི་ཡབ་རྗེ་དང༌། ཡུམ་ནི་བཀྲ་
ཤིས་འཚོ་ཞེས་པ་སྟེ། འདིའང་བུད་མེད་ཀྱི་སྐྱོན་ལྔ་དང་བྲལ་ཞིང་ཡོན་ཏན་གྱི་རྣམ་པ་བརྒྱད་དང་
ལྡན་པའི་རྣལ་འབྱོར་མ་ཆེན་མོ་ཞིག་སྟེ། ཡབ་ཡུམ་དེ་གཉིས་ཀྱི་སྲས་སུ་རྗེ་བཙུན་བླ་མ་དེ་ཉིད་
བསམ་བཞིན་དུ་མིའི་སྲིད་པའི་སྒྱུ་འཕྲུལ་གྱིས་རོལ་པར་མཛད་དེ། ཆུ་ཕོ་ཁྱི་ལོར་འདམ་གྱི་ཁྲོད་
ལས་བྱུང་བའི་འདབ་བརྒྱ་བ་འདམ་གྱི་སྐྱོན་གྱིས་ཅུང་ཟད་ཀྱང་མ་གོས་པ་བཞིན་དུ་འཇིག་རྟེན་
ཐམས་ཅད་ཀྱི་མགོན་སྐྱབས་དམ་པར་སྐུ་བལྟམས་པའི་མཛད་པ་ཉེ་བར་བསྟན་པར་གྱུར་ཏོ། །ཆུ་
-3-



C} ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
འཛིན་ཁྲོད་ལས་གློག་ཕྲེང་ངམ། །ཤར་རིའི་ངོས་ལས་ཉི་ཟེར་བཞིན། །འཇིག་རྟེན་ཀུན་གྱི་མུན་པ་
ནི༑ ༑འཇོམས་བྱེད་སྒྱུ་འཕྲུལ་འོད་ཟེར་འགྱེད། །དེའི་ཚེ་བདག་ཉིད་ཆེན་པོ་འདི་ལ་སྐུ་མཆེད་བདུན་
ཡོད་པའི་ནང་ནས་༧རྗེ་འདི་ཉིད་ནི་ལྔ་པ་ཡིན་ལ། སྐུ་བལྟམས་པའི་སྔ་རོལ་ཏུ་གཅེན་མོ་བུ་རིལ་མ་
བྱ་བའི་རྨི་ལམ་ན་དུང་གི་ཙཀ་ཏི་མང་པོ་རྙེད་ནས་སྨུག་སྣོད་ཆེན་པོ་ཁེངས་པ་ན་ནང་དུ་སླེབ་པ་དང་།
ཡུམ་གྱི་མནལ་ལམ་དུ་ཞི་ཁྲོའི་དཀྱིལ་འཁོར་གྱི་དྲུང་ནས་སྒོ་ང་ངོ་མཚར་ཅན་ཞིག་རྙེད་པ་རྨིས་པ་
རྣམས་ལ་གཞིགས་ན་སྲས་འདི་ནི་སྐྱེ་བོ་ཤིན་ཏུ་བཟང་བ་ཞིག་འབྱུང་ངོ་ཞེས་གླེང་ཞིང་། སྲིད་པ་
སྒྲུང་མཁན་ཞེས་པའི་མོ་མ་ཞིག་གིས། སྲས་འདི་གྲྭ་པ་བྱས་ན་ཕུན་སུམ་ཚོགས་པར་འོང་ཞིང་།
ཁྱིམ་དུ་གནས་ན་ནོར་གྱི་དབང་ཕྱུག་ཅན་ཞིག་ཏུ་འགྱུར་ཞེས་ལུང་བསྟན་པར་སྣང་། སྐུ་བལྟམས་
ཟིན་པའི་རྗེས་དེར་བཀའ་བརྒྱུད་ཀྱི་བསྟན་པ་འཛིན་པའི་བླ་མ་གྲགས་པ་ཕུན་ཚོགས་ཞེས་པ་ཞིག་
ཡོད་པ་དེ་ལ། ཡབ་ནས་སྲས་ཀྱི་མཚན་ཞུས་པར། ཆོས་རྗེ་བས། བདེ་མཆོག་བསྲུང་ཞེས་བྱ་བར་
གསོལ། དེའི་ཚེ་གྲོང་པའི་སྐྱེ་བོ་འགའ་ཞིག་གིས་གནས་མཆོག་བསྲུང་ཞེས་ཀྱང་གླེང༌། འཁྲུངས་
ནས་རིང་པོར་མ་ལོན་པའི་དུས་ཤིག་ཕྱག་གཉིས་ཀྱིས་ཐབ་ལ་བཟུང་བར་མཛད་དེ། གློ་བུར་དུ་
བཞེངས་ནས་ཡུམ་ལ་འབོད་པར་མཛད་པས་སྐྱེ་བོ་མང་པོ་ཤིན་ཏུ་ངོ་མཚར་བར་གྱུར། དེར་དགུང་
ལོ་བདུན་པ་ལ་བབས་པའི་ཚེ་དམ་པ་དེ་ཉིད་ཀྱི་ཕུ་བོ་མཐུ་སྟོབས་ཀྱི་དབང་ཕྱུག་ཆོས་སྐྱོང་རྒྱལ་
ཞེས་པ་ཞིག་ཡོད་པ་དེའི་དྲུང་དུ་ཡི་གེ་ཀློག་པའི་སྦྱོར་བ་ཉེ་བར་མཛད་པས་འབད་རྩོལ་ལ་མ་ལྟོས་
པར་ཤིན་ཏུ་བྱང་བར་མཁྱེན་ཏེ་དུས་དེ་ཙམ་ཉིད་ནས་སྐབས་འགར་གྲོང་པའི་སྐྱེ་བོའི་ཆོས་འདོན་
པའི་བྱ་བ་སོགས་ཀྱི་ཕན་པའང་མཛད། ན་ཚོད་ཀྱི་ལྗོན་ཤིང་ཤིན་ཏུ་ཕྲ་བའི་དུས་འདི་ལྟ་བུའི་སྐབས་
ནའང་སྔོན་གྱི་གནས་མང་པོ་ཞིག་ནས་དམ་པའི་སྤྱོད་པ་སྤྱི་དང་ཁྱད་པར་རྒྱལ་བའི་སྲས་ཀྱི་སྤྱོད་པ་
བསམ་གྱིས་མི་ཁྱབ་པ་རྣམས་ལ་གོམས་པའི་མཐུས་རང་ཅག་རྣམས་ཀྱིས་བསམ་མནོ་ཙམ་ཡང་བྱ་
དཀའ་བའི་བྱང་ཆུབ་སེམས་དཔའི་བསླབ་བྱ་རྣམས་ལ་ངང་པའི་རྒྱལ་པོ་པདྨོའི་རྫི་ང་དུ་འཇུག་པ་
བཞིན་སྤྲོ་བས་འཇུག་པའི་ཐུགས་སྟོབས་ཀྱི་གོ་ཆ་བཙན་པོ་དང་ལྡན་པར་གདོན་མི་ཟ་སྟེ། དེའི་ཚེ་
ཁང་པ་སྐྱ་སྦྲེལ་མང་པོའི་ཐོག་བརྒྱུད་ནས་ཕེབས་པར་ཁང་ཐོག་ཅིག་ན་གསེར་འོད་དམ་པའི་གླེགས་
བམ་ཞལ་ཕྱེ་འདུག་པ་ལ་གཟིགས་པས། རྒྱལ་བུ་སྙིང་སྟོབས་ཆེན་པོར་དེ་བཞིན་གཤེགས་པ་སྐུའི་
སྐྱེ་བ་བཞེས་པའི་ཚེ་སྟག་མོ་བུ་དང་བཅས་པ་བཀྲེས་པས་ཉམ་ཐག་པ་ལ་བྱང་ཆུབ་ཀྱི་ཕྱིར་སྙིང་རྗེ་
- 4 -



(27༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ)
ཆེན་པོས་ཀུན་ནས་བསླངས་ཏེ། སྐུ་ལུས་བྱིན་པའི་ལོ་རྒྱུས་རྣམས་གཟིགས་པ་ན་དེ་བཞིན་གཤེགས་
པ་གང་གི་བྱང་ཆུབ་ཀྱི་མཛད་པ་ལ་མི་ཕྱེད་པའི་དད་པ་དང༌། རྒྱལ་སྲས་ཀྱི་སྤྱོད་པ་ལ་སྤྲོ་བའི་དགའ་
བ་གཉིས་ཕན་ཚུན་འགྲན་པ་བཞིན་དུ་གྱུར་ནས་སྤྱན་ཆབ་རྒྱུན་མི་འཆད་པ་ལྟ་བུ་བབས་པར་འདུག །
དུས་ཕྱིས་རྗེ་ཉིད་ཀྱི་བཀའ་ལས་ཀྱང་། དགེ་བའི་བག་ཆགས་ནི་བྱིས་པ་ཆུང་ངུ་དེ་ཙམ་གྱི་དུས་ནས་
ཅུང་ཟད་ཡོད་པ་འདུག་ཅེས་གསུང་བ་ཐོས་ཏེ། ཚུལ་འདི་ནི་གོང་དུ་སྨོས་པ་ལྟར་གྱི་ཡོན་ཏན་མངའ་
བའི་འབྲས་རྟགས་སོ། །གཞན་ཡང་འཁྲུངས་གཞིས་ཀྱི་ནོར་རྫས་མཛོ་མོ་མདོངས་སྒྲོན་ཟེར་བ་ཞིག་
ཡོད་པ་དེ་ཡབ་ཀྱིས་གཞན་ལ་ཚོང་བའི་ཕྱིར་ཁྲིད་པ་ན་མཛོ་མོའང་རང་ཉིད་ཚོང་པར་ཤེས་ནས་ཁང་
པའི་ཕྱོགས་ལ་ཡང་ཡང་འཐེན་གྱིན་འདུག་པ་གཟིགས་པས་རྐྱེན་བྱས། མཛོ་མོ་འདི་ངེད་རང་ལ་མ་
ལྟར་དྲིན་ཆེ་བར་འདུག་པ་འདི་འདྲ་གཞན་ལ་ཚོང་ཕོད་ཨང་སྙམ་དུ་དགོངས་ནས་སྤྱན་ཆབ་མང་དུ་
བསིལ་ཞིང་ཁོང་རྣམས་ཚོང་བསྒྲིག་པའི་སྐབས་སུའང་ཐུགས་སྐྱོ་བ་དང་སྤྱན་ཆབ་ཀྱི་རྒྱུན་མ་ཆད་
པས་གནས་དེ་ལས་ལྐོག་ཅིག་ཏུ་བྱོལ་ཏེ་བཞུགས་དགོས་པར་བྱུང་བ་དང་། འཁྲུངས་གཞིས་དེ་ལ་
མངའ་འབངས་དུད་ཁ་བདུན་ཙམ་ཞིག་ཡོད་པ་ལ། ཡབ་ཀྱིས་དེ་རྣམས་ནས་ཁྲལ་འབབ་བཞེས་ས་
ཞིག་གི་སར་བྱོན་པའི་ཚེ་མི་ཚང་ཞིག་ལ་འབྲུ་སྤུས་ངན་ཉུང་ཞིག་ལས་གཏད་རྒྱུ་མི་འདུག་པར་ཡབ་
ཀྱིས་ཁྲོ་ཚིག་བརྗོད་པ་གསན་པས། དམ་པ་འདི་སྙིང་རྗེ་འཁྲུངས་ནས་སྤྱན་ཆབ་དང་བཅས་ཏེ་ཡབ་
ལ་ཞུ་བ་མཛད་པས་ཡབ་ཀྱིས་ཀྱང་དངོས་པོ་དེ་ཀས་འོང་བར་མཛད་ནས་བཞེས་པར་སྣང་སྟེ། མཛད་
པ་འདི་དག་ཀྱང་སྙིང་རྗེ་ཆེན་པོ་ལན་ཅིག་མིན་པར་ཡང་ཡང་གོམས་པར་མཛད་པའི་བག་ཆགས་
ཡོངས་སུ་སད་པའི་མཛད་པ་དམ་པའོ། །
དེ་དག་ལ་འདི་སྐད་ཅེས་བྱ་སྟེ། འཛམ་གླིང་ཆ་ཤས་བོད་ཁམས་ཡུལ་གྱི་ཆ། །གང་དུ་འགྲོ་བའི་
མགོན་པོ་སྲིད་འཛིན་པ། །དེར་ནི་འཇིག་རྟེན་ཕུན་ཚོགས་ཇི་སྙེད་དང་། །ཆོས་ཀྱི་འབྱོར་པ་ཕན་ཚུན་
འགྲན་བཞིན་འཕེལ། །ནམ་མཁའི་ངོས་ལ་ཆུ་ཡི་ཁུར་ཅན་ནམ། །ཟླ་བས་འཕེལ་ལས་ནོར་བུ་རིན་
ཆེན་བཞིན། །བསམ་བཞིན་སྒྱུ་འཕྲུལ་དྲ་བའི་ཟློས་གར་གྱིས། །སྲིད་པ་གསུམ་འདི་སྐལ་བཟང་
ཅིར་ཡང་བྱས། །ཆོས་དབྱིངས་སྔོ་སངས་མཛེས་མའི་ཕང་བ་ལས། །མི་ཡི་འཕྲུལ་བསྒྱུར་དྲི་བཞོན་
འདི་འཕྲོ་ཚེ། །རྒུད་ཚོགས་མ་ལུས་སྤྲིན་གྱི་ཕུང་པོའམ། །མེ་ཡི་འབྲས་བུ་དྲག་པོའི་རླུང་གིས་བཞིན། །
ངག་གི་གཟུགས་བརྙན་ལ་སོགས་པའི། །སྣང་བ་ཙམ་གྱི་རིག་བྱེད་ཀུན། །འདི་ཡི་རྣམ་དཔྱོད་ལྕགས་
-5-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡) :
ཀྱུ་ཡིས། །འཁྱོག་པ་མེད་པར་སྐད་ཅིག་དྲངས། །བརྩེ་བ་སྙིང་རྗེ་ཆེའི་རིན་ཆེན། །རྟག་ཏུ་གོམས་
པའི་རྒྱ་མཚོ་ལས། །འོང་བའི་འབྲས་རྟགས་འོད་ཟེར་ནི། །རྒྱ་མཚོའི་འདུས་རླབས་བཞིན་མི་ཡོལ། །
འགྲོ་བའི་སྣང་བྱེད་གསར་པ་ཡི། །གཟི་བྱིན་འབར་བ་འདི་མཐོང་བས། །རང་རིགས་ཉམས་པར་
འགྱུར་ཞེས་ཏེ། །མདའ་ལྔ་པ་ཡིས་འགྲམ་པ་སྐྱོར། །ཕྱོགས་བཅུའི་རྒྱལ་བ་རང་གི་འཁོར་བཅས་པ། །
གཅིག་ཏུ་དགྱེས་པའི་འཛུམ་པ་ཆེར་བཞད་ཅིང་། །ལག་ན་རྡོ་རྗེ་སྟོང་ཕྲག་སུམ་ཅུ་དག །འདི་ཡི་ཕྱི་
ན་རྟག་ཏུ་འབྲང་ཞིང་བསྲུང་། །ཞེས་བྱའོ། ། ་
༧རྗེ་བཙུན་བླ་མ་དམ་པ་བཀའ་དྲིན་མཚུངས་པ་མེད་པ་གང་གི་རྣམ་པར་ཐར་པ་རྒྱ་མཚོ་ལྟ་བུ་
ལས་ཆ་ཤས་ཙམ་བརྗོད་པར་བྱེད་པའི་གཏམ་དད་པའི་འདབ་བརྒྱ་བཞད་པར་བྱེད་པའི་ཉི་མ་ཞེས་
བྱ་བ་ལས་སྐུ་བལྟམས་ཤིང་ཁྱིམ་གྱི་གནས་སུ་ཇི་ལྟར་མཛད་པའི་འོད་ཟེར་ཏེ་དང་པོའོ།། །།
-
5-



»
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
༈ རབ་ཏུ་བྱུང་ནས་དབུས་གཙང་གི་ཕྱོགས་སུ་
ཞབས་སེན་བཀོད་པའི་སྐོར།
༈ དེ་ནས་དགུང་ལོ་ཡ་ཚད་དུ་འཕགས་ཏེ་བགྲང་བྱ་བཅུ་གཉིས་ལོན་པ་ན། ཡབ་ཀྱིས་རྒྱལ་
བ་འཕགས་པ་ལྟར་རང་རིགས་ཀྱི་སྲས་ཤིག་སྐུ་ཞབས་གྲྭ་ཚང་དུ་ཆོས་སྒོར་ཞུགས་ཆོག་པ་དགོས་པར་
གསོལ་སྐབས། འཕགས་པ་ལྷས་ཨ་ནུ་བནྡེ་ཤེས་རབ་རྣམ་རྒྱལ་ཚ་བ་རི་འཁྲུག་སྐབས་བྱས་པ་ཆེ་
བོས་ཁྱོད་རང་གི་བུའི་ཁྲོད་ནས་ལོ་བཅུ་དྲུག་མན་བཅུ་གསུམ་ཡན་ཆད་ཅིག་ཁྲིད་ཤོག་གསུངས་པར་
བརྟེན། ཡབ་ཀྱིས་ཉེ་འབྲེལ་ཐམས་ཅད་བསྡུས་ནས། གང་ཞིག་རབ་ཏུ་བྱུང་བར་བྱ་ཞེས་བགྲོས་པ་
ན༑ ༧རྗེ་འདི་ཡབ་ཡུམ་གྱིས་མངགས་ཆ་མཛད་པའི་བྱ་བ་ཐམས་ཅད་ལ་མཆོག་ཏུ་གྲིམས་པ་ཞིག་
ཡོད་པའི་དབང་གིས། ཡུམ་ནས་བདེ་མཆོག་བསྲུང་འདི་གོ་ཆོད་པའི་མཐར་ཐུག་ཅིག་ཡོད་པས་
ཁྱིམ་གྱི་སོ་ཚིགས་བྱེད་པར་འོས་ཤིང་བུ་གཞན་ཞིག་རབ་ཏུ་བྱུང་བར་བྱའོ་ཞེས་གླེང་བས། བདག་
ཉིད་ཆེན་པོ་འདི་ནི་ཐོག་མ་མེད་པ་ནས་ཁྱིམ་གྱི་གནས་གང་ཡིན་པ་དེ་སྡུག་བསྔལ་གྱི་འཆིང་བ་སྣ་
ཚོགས་པས་གང་བ་མེ་འབར་བའི་ཀློང་ལྟ་བུ་དང་། ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ་དགོན་
པའི་གནས་སུ་གཞོལ་བ་ནི་ཞི་བ་དང་བསིལ་བའི་དངོས་པོ་ཐམས་ཅད་ཀྱི་གནས་སུ་མཁྱེན་པས་
རབ་ཏུ་བྱུང་བའི་བརྟུལ་ཞུགས་ལ་གཞོལ་བ་ནི་དཔེར་ན་རི་བོ་ཤིན་ཏུ་གཟར་བའི་ངོས་ལ་འབབ་
པའི་ཆུ་ཀླུང་ལྡོག་པར་སླ་བ་མ་ཡིན་པ་བཞིན་དུ་རབ་ཏུ་བརྟུལ་ཕོད་པའི་དམ་བཅའ་བརྟན་པོ་མངའ་
བའི་མཐུས། དེར་ཚོགས་པ་ཐམས་ཅད་ཀྱི་དབུས་ནས་བཞེངས་ཏེ་ཕྱག་གཡས་པ་བརྐྱངས་ནས་ང་
བཙུན་པ་བྱེད་དུ་མི་འཇུག་ན་ཁྱིམ་འདིར་སྡོད་ན་སྡོད་རི་ཞེས་མི་ལྡོག་པའི་རྡོ་རྗེའི་ཚིག་ལྟ་བུ་དབྱངས་
སུ་བསྒྲགས་པས་སྐུའི་གཉེན་བཤེས་ཐམས་ཅད་འཇིགས་པ་དང་ངོ་མཚར་བ་དང་དཔའ་ཞུམ་པ་རྣམས་
ཕན་ཚུན་འགྲན་པ་བཞིན་གྱུར་ནས་ཧད་དེ་ལུས་ཤིང་ཡབ་ཡུམ་གཉིས་ཀྱང་ངང་ཚུལ་དེ་དགོངས་ནས་
ཞག་གཉིས་པའི་དུས་དམ་པ་འདིའི་དབུ་ལ་ཞྭ་སེར་སྒྲོན་པ་སོགས་རབ་ཏུ་འབྱུང་བའི་རྟེན་འབྲེལ་
བསྒྲིགས་པས་མཆོག་ཏུ་དགྱེས་ཏེ། དགུང་ལོ་བཅུ་གསུམ་པའི་དུས་སུ་ཤིང་ཕོ་ཁྱི་ལོ་ལ་ཕུ་བོ་ཚེ་
- 7 -



(ོ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
དབང་བཀྲ་ཤིས་ཞེས་པ་ཞིག་ཡོད་པ་དེས་སྣ་དྲངས་ནས་ཆབ་མདོ་བྱམས་པ་གླིང་གི་གནས་སུ་ཚེས་
བཅོ་ལྔ་ལ་ཕེབས་ཏེ། མདོ་ཁམས་བསྟན་པའི་སྒྲོན་མེ་དམ་པ་འཕགས་པ་ལྷ་རྒྱལ་བ་རྒྱ་མཚོའི་དྲུང་
དུ་སྐྲ་དང་ཁ་སྤུ་རིང་པོ་ལ་སོགས་པ་ཁྱིམ་པའི་རྟགས་ཐམས་ཅད་མཆིལ་མའི་ཐལ་བ་བཞིན་དོར་
ནས་ན་བཟའ་ངུར་སྨྲིག་གསོལ་ཏེ། བཅོམ་ལྡན་འདས་ཀྱིས་ལེགས་པར་གསུངས་པའི་དམ་པའི་
ཆོས་འདུལ་བ་ལ་རབ་ཏུ་བྱུང་བར་མཛད་དེ་དགེ་ཚུལ་གྱི་དངོས་པོ་ཡང་དག་པར་བཞེས་པས་ཚུལ་
ཁྲིམས་རིན་པོ་ཆེའི་ཕུང་པོ་ཆེན་པོས་ཐུགས་ཀྱི་བང་མཛོད་ཕྱུར་བུར་གཏམས་པར་གྱུར་ཏོ། །ལྷ་ཡི་
དབང་པོ་ཡིད་བཞིན་ནོར་བུ་དང་། །ཚངས་པ་རིན་ཆེན་རྒྱན་གྱི་ཕུང་པོས་ཀྱང་། །འདི་ནི་བླ་གོས་དྲ་
བས་མཛེས་པ་ལ། །བསྐྲུན་པར་མི་ནུས་སྐྱེངས་ཏེ་ཞུམ་པར་གྱུར། །དེའི་ཚེ་བསྟན་པའི་སྒྲོན་མེ་དམ་
པ་རྒྱལ་བ་འཕགས་པ་ལྷས་ཀྱང་བསྟན་པ་ཡོངས་རྫོགས་ཀྱི་སྲོག་ཤིང་དམ་པ་ཞིག་ཏུ་འགྱུར་བར་
དགོངས་ནས་ངག་དབང་བྱམས་པ་ཞེས་པའི་མཚན་ཤོག་ཚར་ལ་བྲིས་པ་སྐུ་ངོས་ཀྱི་ཕྱག་ནས་གནང་
སྟེ་གསོལ་ཞིང་། བསྒྲུབ་བྱ་གཞན་ཉི་ཤུ་ཙམ་ཡོད་པ་རྣམས་ཀྱི་མིང་ཤོག་ཚར་ལ་བྲིས་པ་མགྲོན་གཉེར་
གྱིས་བྲིམས། དེར་བདག་ཉིད་ཆེན་པོའི་ཐུགས་ལ་འདི་ལྟར་དགོངས་ཏེ། ཁྱིམ་ནས་ཁྱིམ་མེད་པར་
རབ་ཏུ་བྱུང་བའི་དགོས་པ་ནི་གཉིས་ཏེ་བདག་དང་གཞན་གྱི་དོན་བསྒྲུབ་པའི་ཆེད་དུའོ། །དེའང་
ཐབས་གང་གིས་བྱ་ན། ཀློག་པ་ཐོས་བསམ་གྱི་བྱ་བ་དང་། སྤོང་བ་བསམ་གཏན་གྱི་བྱ་བས་སོ། །
དེ་ལའང་སྤོང་བ་བསམ་གཏན་གྱི་བྱ་བས་ཡིད་འདུལ་བར་བྱེད་པ་ནི་དང་པོར་ཐོས་པ་ཉིད་ལ་རག་
ལུས་སོ་སྙམ་དུ་དགོངས་ཤིང་། འཁྲུངས་གཞིས་ནས་ཕེབས་ཁར་ཡབ་ཀྱིས་ཀྱང་། རང་རེ་ཐམ་ཁ་
བའི་མིས་ཆབ་མདོར་ཕོ་སྐྱེས་པའི་ལོ་རྒྱུས་མེད་པས་ཁྱོད་ཀྱང་ཚུལ་མཐུན་མ་བྱུང་ན་མིག་གིས་མཐོང་
སར་མ་འོངས་ཤིག །ཅེས་པའི་མངགས་ཆ་རུས་པ་ཅན་མཛད་པའང་ཐུགས་ལ་བཅངས་ཏེ། ཆབ་
མདོའི་གྲྭ་ཚང་དེ་ཁའི་འདོན་ཆ་ཇི་སྙེད་པ་ཐམས་ཅད་རིང་པོར་མ་ལོན་པར་ཐུགས་སུ་བཞེས་ཤིང་
གར་འཆམས་དབྱངས་རོལ་ལ་སོགས་པ་ཐམས་ཅད་ཆུབ་པར་མཛད་ནས་དུས་གཏོར་གྱི་སྐབས་
དྲག་པོའི་འཆམས་སོགས་ཀྱང་མཛད། ཁྱད་པར་དགུང་ལོ་བཅུ་བཞི་པའི་དུས་སུ་བསྟན་པའི་སྒྲོན་
མེ་འཕགས་པ་ལྷ་རྒྱལ་བ་རྒྱ་མཚོའི་དྲུང་དུ་༧བཅོམ་ལྡན་འདས་དཔལ་རྡོ་རྗེ་འཇིགས་བྱེད་ལྷ་བཅུ་
གསུམ་མའི་དབང་བཞི་ཡོངས་སུ་རྫོགས་པ་སྐུ་བཞིའི་ས་བོན་ཐེབས་ངེས་སུ་བཞེས་པས་རྡོ་རྗེའི་
རིགས་ཀྱི་སྲས་ཆེན་པོར་འཁྲུངས་ཤིང་། གསང་མཚན་སེར་སྣ་རྡོ་རྗེ་ཞེས་གསོལ། དབང་ཆེན་དེ་
-8-



( ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ཁའི་མཇུག་ཏུ་ཆོས་ཀྱི་རྒྱལ་པོ་ཕྱི་སྒྲུབ་ཀྱི་རྗེས་སུ་གནང་བའང་གསན་ཅིང་ཆབ་མདོའི་སྐུ་ཞབས་གྲྭ་
ཚང་གི་རྡོ་རྗེ་སློབ་དཔོན་པ་འཕགས་པ་བསམ་གཏན་ཞེས་བྱ་བ་ལས་སྣར་ཐང་པའི་ལུགས་ཀྱི་འཇམ་
དཀར་གྱི་རྗེས་གནང་ཡང་གསན། དེ་ལྟར་ཕྱོགས་དེར་ཞབས་སེན་འཁོད་པའི་སྐབས་ཐམས་ཅད་
དུ་ཆོས་དང་ཆོས་ཀྱི་གནས་ལུགས་ཐམས་ཅད་ལ་ཐོགས་པ་མེད་པའི་བློ་གྲོས་ཀྱིས་འཇུག་པའི་བྱ་
བ་གང་དང་གང་ལའང་ཐོགས་པ་མེད་པའི་རྣམ་དཔྱོད་ཀྱིས་གཟུར་གནས་ཐམས་ཅད་ཀྱི་བློ་འཕྲོག་
པ་དང་། བསྟན་པའི་སྒྲོན་མེ་རྒྱལ་བ་འཕགས་པ་ལྷས་ཀྱང་སྤྱན་གྱི་འབྲས་བུ་ལྟར་བརྩེ་བས་སྐྱོང་བ་
ཞིག་ཡོད་པར་སྣང་། ཆབ་མདོའི་སྐུ་ཞབས་གྲྭ་ཚང་གི་ཕྱོགས་དེ་གར་བཞུགས་པའི་སྐབས་ཤིག་
དབྱར་གནས་ཀྱི་དུས་སུ་རབ་འབྱམས་པ་བསམ་གཏན་ཟེར་བ་ཞིག་གིས་ཐལ་སྐད་བཟང་པོ་དང་
བཅས་ཏེ་བགྲོ་གླེང་བྱས་པ་གཟིགས་མ་ཐག་སྐུ་ལུས་ཀྱི་བ་སྤུ་ཐམས་ཅད་གཟིང་། ཞེས་བྱེད་ཅིང་
སྤྱན་ཆབ་འཁྲུག་སྟེ་དགའ་བ་བརྗོད་དུ་མེད་པ་ཞིག་འཁྲུངས་ཤིང་ཅི་ནས་ཀྱང་ངང་ཚུལ་འདི་ལྟ་བུས་
རྒྱལ་བའི་གསུང་རབ་རྒྱ་མཚོ་ལྟ་བུའི་ཕ་རོལ་ཏུ་སོན་པར་བྱའོ་སྙམ་པ་ཐུགས་ལ་ཤར་ཏེ་རྒྱལ་བ་འཕགས་
པ་ལྷར་དབུས་ཕྱོགས་སུ་ཐུགས་གཉེར་ལ་ཕེབས་ཆོག་པའི་གནང་བ་ཞུས་པར། རྒྱལ་བ་འཕགས་
པ་ལྷའི་ཞལ་ནས་ཀྱང་། ལོ་གཞོན་པའི་རིང་ལ་དབུས་ཕྱོགས་སུ་སོང་སྟེ་སློབ་གཉེར་བྱས་པ་ཤིན་ཏུ་
བཟང་ཞེས་གནང་བས་དབུས་ཕྱོགས་སུ་ཕེབས་པར་ཐག་བཅད་ནས་ཕེབས་ཁར་ཐོན་ཕྱག་ལ་བྱོན་
པར་འཕགས་པ་ལྷས། སྔར་ལྷ་ཐོག་སྦྱིན་པ་ཟེར་བའི་གྲྭ་པ་ལེགས་ཚད་ཅིག་ཡོད་པ་གྲྭ་སར་སློབ་
གཉེར་ལ་སོང་ཡང་སྡུག་བསྲན་ཆུང་བས་བྱང་དུ་གྲོང་ཆོག་འདེད་པར་ཕྱིན་མཐར་ཆོས་མགོ་ཙམ་ཡང་
མ་ཐོན་པ་ཞིག་བྱུང་། དེ་འདྲ་ཡོང་ཉན་ཆེ་བས་གྲྭ་སར་འདུག་རིང་ལ་སྙོམས་གང་ཆུང་དང་སྡོད་གང་
ཚུགས་བྱས་པའི་སྟེང་ནས། སློབ་གཉེར་མཐར་ཕྱིན་པ་རེ་བྱས། སླར་ཡང་ཡུལ་དུ་འོངས་ནས་
ཐམས་ཅད་ཀྱི་མིག་རྒྱན་ལ་ཕན་པ་ཞིག་གྱིས་གསུང་བའི་བསླབ་བྱ་སྩལ་ཞིང་། གྲྭ་ཚང་གི་རྡོ་རྗེ་
སློབ་དཔོན་འཕགས་པ་བསམ་གཏན་པས་ཀྱང་ཞལ་ཏ་མང་པོ་དང་ཁྱད་པར་གྲྭ་སར་སློབ་གཉེར་
བྱེད་དུས་ཁང་ཚན་དང་མི་ཚན་ཚོ་གྲོས་ཟེར་བ་ཞིག་བྱེད་རྒྱུ་འོང་བའི་སྲོལ་ཡོད། དེ་འདྲ་བྱུང་དུས་སུ་
ཁྱེད་ཀྱིས་ཤེས་ཡོན་ཆེ་མདོག་དང་ཕེར་མདོག་མ་བྱེད་པར་དམངས་ཀྱིས་ཐག་གང་བཅད་ཅིག་གིས་
ཡོང་གྱིས་ལ་ཁ་བཙུམས་ནས་མ་བསྡད་ན། སྤྱིར་ཆོས་པ་དང་དེའི་ནང་ནས་སློབ་གཉེར་ལ་བར་
གཅོད་དེ་ལས་ཆེ་བ་ཡོང་རྒྱུ་མེད་ཅེས་མངགས་ཆ་ཕུལ་བ་རྣམས་ཐུགས་ལ་གཟུང་། ལྷའི་དབང་པོ་
-
-



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༡)
སྐབས་གསུམ་པ་ཉེ་དབང་གི་ཚོགས་ཀྱིས་མདུན་དུ་གདར་ཏེ་རྣམ་པར་རྒྱལ་བའི་ཁང་བཟང་དུ་འཇུག་
པའམ། དེད་དཔོན་ཆེན་པོ་ཚོང་པའི་ཚོགས་ཀྱིས་བསྐོར་ཏེ་རིན་པོ་ཆེའི་གླིང་དུ་བགྲོད་པའམ།
ཚངས་པ་ཚངས་རིགས་ཀྱི་ཚོགས་ཀྱིས་བསྐོར་ཏེ་ཚངས་ཆེན་གྱི་གཞལ་ཡས་ཁང་དུ་འཇུག་པ་ལྟ་བུར་
དགྱེས་པའི་འཛུམ་ཞལ་ཟླ་བ་རྒྱས་པ་ལྟ་བུ་དང་བཅས་ཏེ། གང་དུ་ཞབས་ཀྱིས་འདེགས་འཇོག་རྣམ་
པར་བཀོད་པའི་ས་ཐམས་ཅད་ལ་བཀྲ་ཤིས་པའི་དཔལ་དམ་པ་སྟེར་བཞིན་པར་ཕྱི་བཞིན་འབྲང་
བ་བདུན་ཙམ་དང་ལྷན་ཅིག་དགུང་ལོ་བཅོ་ལྔའི་དུས་སུ་ནུབ་ཕྱོགས་དབུས་གཙང་གི་སའི་ཆར་རྣམ་
པར་བསྐྱོད་པར་གྱུར་ཏོ། ། །
དེ་རྣམས་སླར་ཡང་ཚིགས་སུ་བཅད་པའི་དབྱངས་ཀྱིས་བསྒྲག་པར་བྱ་སྟེ། ཚུལ་ཁྲིམས་བརྟུལ་
ཞུགས་རིང་ནས་གོམས་པ་ཡིས། །སེ་རལ་ཕྲེང་དཀར་མི་འགྱུར་དམ་བཅའི་རིས། །གསུམ་འཛིན་
དྲང་སྲོང་རྡོ་རྗེའི་དམོད་ཚིག་གིས། །འཆིང་བའི་དཔུང་ཚོགས་བྱ་གག་འདབ་མ་ལྷུང་། །བླ་གོས་
གསར་པའི་སྦྲང་རྩིའི་དོག་པས་ནི། །ཀུན་ཏུ་སྤྱོད་ཚུལ་མངར་བའི་རྒྱལ་མཚན་ཅན། །ཉེས་སྤྱོད་རིང་
དུ་སྤངས་པའི་དྲི་བསུང་ལ། །བློ་གྲོས་ལྡན་པའི་རྐང་དྲུག་དི་རི་རི། །ཆོས་སྤྱོད་ཚིག་ཕྲེང་འདབ་མའི་
སྤུ་སྡུག་མང་། །མི་ཤེས་ཚ་བ་སྐྱོབ་པའི་ཚལ་ཆེན་ན། །ལུས་ངག་ཡིད་སྤྱོད་བཟང་པོའི་ཁ་དོག་
གསུམ། །བཀྲ་བའི་མགྲིན་ཅན་དབྱངས་ཀྱིས་མཁས་རྣམས་མགུ། །རྣམ་དག་དབང་གི་བདུད་རྩིའི་
ཆུ་བོའི་ཁྲུས། །སྤྱི་བོ་ནས་བསྐུར་གཉིས་སྤང་རྡོ་རྗེའི་དཔྱིད། །དགའ་ཆེན་རིས་སུ་སྨིན་པའི་རྫོགས་
སངས་རྒྱས། །སེར་སྣ་འཇོམས་པའི་རྡོ་རྗེར་ཕྱོགས་བཅུར་བསྒྲགས། །རང་སྲིད་ཐོག་མ་མེད་ནས་
འགྲོགས་པ་ཡི། །མཛའ་བ་མི་གཏོང་གཅུགས་པའི་ཐལ་སྐད་སྒྲ། །རིང་ནས་འབོད་པའི་ཕོ་ཉ་ཇི་
བཞིན་དུ། །དབུས་ཀྱི་ས་ཡི་ཐིག་ལེར་སྐལ་བཟང་བྱེད། །རབ་དཀར་ཆུ་འཛིན་ཆུ་ཐིགས་ཕྲེང་བ་ཅན། །
ན་བུན་ཁུར་གྱིས་ལྕི་བ་གླལ་གྱུར་པ། །དེ་ལ་མཇུག་རྩེ་མདོངས་ལྡན་གར་བགྱིད་ལྟར། །དེར་ནི་དགའ་
བའི་ཅ་ཅོ་ཅིར་ཡང་སྒྲོག །སྐྱེས་དང་སྦྱངས་པའི་རྣམ་དཔྱོད་འདབ་མ་དཀར། །ལེགས་སྤྱད་མཁའ་
དབྱིངས་ངོས་ལ་གཡོ་བྱེད་ཅིང་། །སྐལ་ལྡན་ངུར་པའི་ཚོགས་ཀྱིས་མདུན་བདར་ཏེ། །ནུབ་ཕྱོགས་
ཆོས་གྲྭའི་པད་མཚོར་སྒྲོ་བཞིན་ཞུགས། །
༧རྗེ་བཙུན་བླ་མ་དམ་པ་བཀའ་དྲིན་མཚུངས་པ་མེད་པ་གང་གི་རྣམ་པར་ཐར་པ་རྒྱ་མཚོ་ལྟ་བུ་
ལས་ཆ་ཤས་ཙམ་བརྗོད་པར་བྱེད་པའི་གཏམ་དད་པའི་འདབ་བརྒྱ་བཞད་པར་བྱེད་པའི་ཉི་མ་ཞེས་
- 10 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
བྱ་བ་ལས་རབ་ཏུ་བྱུང་ནས་དབུས་གཙང་གི་ཕྱོགས་སུ་ཞབས་སེན་བཀོད་པའི་འོད་ཟེར་ཏེ་གཉིས་
པའོ།། །།
-11-



(༧) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
༈ དཀའ་བའི་གནད་རྣམས་ལ་བློ་གྲོས་ཀྱི་འཇུག་
པས་ཐོས་བསམ་གྱི་སྒྲོ་འདོགས་
བཅད་པའི་སྐོར།
༈ དེ་ནས་བདག་ཉིད་ཆེན་པོ་འདི་དབུས་ཀྱི་ཕྱོགས་སུ་ཕེབས་ནས་ཐོག་མར་སེ་ར་ཐེག་ཆེན་གླིང་
གི་རྟེན་མཇལ་ཞིག་མཛད་དེ་དེ་གོང་ཁམས་གསུམ་ཆོས་ཀྱི་རྒྱལ་པོའི་གདན་ས་ཆེན་པོ་འབྲོག་རི་བོ་
ཆེ་དགེ་ལྡན་རྣམ་པར་རྒྱལ་བའི་གླིང་དུ་ཆོས་གྲྭ་མཛད་སྙམ་པ་ཐུགས་ལ་ཡོད་པ་ལས་རྟེན་འབྲེལ་
གྱི་ཆེ་བ་ཞིག་ལ་བརྟེན་སེ་ར་བྱེས་གྲྭ་ཚང་གི་མཆོད་མཇལ་མཛད་སྐབས་ཞལ་རས་ལ་རླུང་བསིར་
གྱིས་ཕོག་པ་དང་དུས་མཉམ་དུ་༧བཅོམ་ལྡན་འདས་འཁོར་ལོ་བདེ་མཆོག་གི་ལྡེབས་བྲིས་གཟིགས་
པས་རྐྱེན་བྱས། ཅི་ལ་བབས་ཀྱང་གྲྭ་ཚང་འདི་ནས་གཞན་ལ་མི་འགྲོ་དགོངས་པ་ཐུགས་ལ་ཤར་
ནས༑ བྱེས་མཁས་མང་གྲྭ་ཚང་དུ་བཞུགས་པར་མཛད། ཐོག་མར་ཐུན་མོང་མ་ཡིན་པའི་འདོན་ཆ་
རྣམས་ཐུགས་ལ་གཟུང་སྟེ་ཆུད་ཟིན་པ་ན། བྱེས་ཞལ་སྔ་ནས་མཁས་པའི་དབང་པོ་ངག་དབང་རྒྱ་
མཚོ་ཞེས་པ་དང་ཡོངས་ཀྱི་དགེ་བའི་བཤེས་གཉེན་བློ་བཟང་རྒྱལ་མཚན་ཞེས་པ་ཡོངས་འཛིན་དུ་
བསྟེན་པ་གཉིས་ལས་གསུང་རབ་ཀྱི་དོན་ལ་དཔྱོད་པ་ལ་བློ་གྲོས་ཀྱི་སྒོ་མོ་བརྒྱ་ཕྲག་འབྱེད་པར་
བྱེད་པའི་ཐབས་མཆོག་ཏུ་གྱུར་པ་བསྡུས་གྲྭའི་སྦྱོར་བ་ཡིད་ཀྱི་མུན་སེལ་གྱི་བྱེ་བྲག་ཁ་དོག་དཀར་
དམར། ཡོད་རྟོགས་མེད་རྟོགས། ཡིན་ལོག་མིན་ལོག །སྤྱི་བྱེ་བྲག །མཚན་མཚོན། རྒྱུ་འབྲས་ཆུང་
བ༑ ཁྱབ་པ་སྒོ་བརྒྱད། དྲུག་སྒྲ། རྫས་ལྡོག་ལ་སོགས་པའི་གནད་རྣམས་ཀྱི་ཚིག་གི་སྦྱོར་བ་ཐུགས་
ལ་གཟུང་བ་དང་། དོན་དང་དཀའ་བའི་གནད་རྣམས་ལ་བརྒལ་ཞིང་བརྟག་པ་དང་། འདྲི་ཞིང་
ལན་འདེབས་པ་སོགས་ཀྱིས་ཞིབ་ཏུ་དཔྱོད་པར་མཛད་པས་ཐོག་མ་ཉིད་ཁོ་ནའི་དུས་ནས་མཁས་
ཤིང་བག་ཡོད་དང་ལྡན་པའི་དགེ་འདུན་གྱི་དབུས་སུ་མི་འཇིགས་པའི་སྤོབས་པ་ཁྱུ་མཆོག་གི་གནས་
རླབས་པོ་ཆེ་ཐོབ་ནས། རྩོད་པའི་ཐལ་ངག་གི་སྦྱོར་བ་འགོད་པ་ལ་ཐོགས་པ་མེད་པའི་གད་བརྒྱངས་
ཆེན་པོས། ཕ་རོལ་ལོག་པར་སྨྲ་བ་རྣམས་ཀྱི་སྙིང་ནི་ལྐོག་མར་ཕྱིན་ཏེ་རོ་འཛིན་མི་གཡོ་བའི་ཏིང་ངེ་
-12-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
འཛིན་ལ་འགོད་པར་གྱུར་ལ། གཟུར་གནས་བློ་གྲོས་དང་ལྡན་པའི་སྐྱེ་བོ་དག་ནི་འདི་ལྟ་བུའི་རིག་
ཚུལ་རྨད་དུ་བྱུང་བ་ཐོག་མ་ཉིད་ནས་ཕུལ་དུ་བྱུང་བ་དང་ལྡན་པ་ནི། ངེས་པར་ས་ལ་གནས་པའི་
སེམས་དཔའ་ཆེན་པོ་ཞིག་གམ་སྙམ་དུ་ཡིད་ཐེ་ཚོམ་གྱི་དཔྱང་ཐག་ཀྱང་འཛིན་ཏོ། །རིགས་ཚུལ་
འཁྱུད་མོ་རིག་ཚུལ་གྱིས། །འབྱེད་པའི་ལྡེ་མིག་མ་ལུས་པ། །འདི་ཡི་བློ་གྲོས་སྐྱེད་པ་ལ། །བཅང་སྟེ་
ཆོས་ཀྱི་སྒོ་བརྒྱ་འབྱེད། །དེ་ལྟར་བསྡུས་གྲྭའི་གནད་རྣམས་ལ་བློ་གྲོས་རྨད་དུ་བྱུང་བ་བརྙེས་པས་
དགུང་ལོ་བཅུ་དྲུག་གི་དུས་སུ་རྒྱལ་བའི་གསུང་རབ་མ་ལུས་པའི་སྙིང་པོ་མཐར་ཐུག་པ་ཡུམ་རྒྱས་
འབྲིང་བསྡུས་གསུམ་གྱི་སྦས་དོན་མངོན་རྟོགས་ཀྱི་རིམ་པ་རྣམས་གང་ཟག་གཅིག་གིས་གྲངས་དང་
གོ་རིམས་མ་འཆོལ་བར་ཉམས་སུ་ལེན་ཚུལ་སྟོན་པར་བྱེད་པའི་བསྟན་བཅོས་ཆེན་པོ་མངོན་པར་
རྟོགས་པའི་རྒྱན་གྱི་ཚིག་དོན་རྣམས་ལ་ལེགས་པར་བརྟགས་ཏེ་ཕ་རོལ་ཏུ་ཕྱིན་པའི་གཞུང་ལུགས་
ལ་སྦྱོང་བའི་དབུ་ཚུགས། དེར་བྱ་བྲལ་དགེ་བཤེས་བློ་བཟང་ཆོས་འཕེལ་བསྟེན་ཏེ་དགུང་ལོ་བཅུ་
བདུན་ལ་བབས་པའི་དུས་སུ་རིག་ཆུང་གི་ཚོགས་ལངས་ཤིག་མཛད་པས་མཁས་པ་ཐམས་ཅད་ཤིན་
ཏུ་ངོ་མཚར་བར་གྱུར། དུས་དེའི་སྟོན་ལ་བབས་པ་ན་གྲུབ་པའི་དབང་ཕྱུག་དམ་པ་རྗེ་སྒྲུབ་ཁང་
དགེ་ལེགས་རྒྱ་མཚོའི་སྐུ་ཆེ་བའི་ཡོན་ཏན་གྱི་སྙན་པ་གསན་པས་ཐུགས་ཕྲོགས་ཏེ་རྗེའི་སྒྲུབ་ཁང་དུ་
མཇལ་བར་བྱོན་པས། རྗེ་བཙུན་འདི་པའི་ཨ་ཁུ་འཕགས་པ་སྐལ་ལྡན་ཞེས་པའི་དཀའ་བཅུ་པ་
ཞིག་རྗེ་སྒྲུབ་ཁང་པ་ཆེན་པོའི་ཞབས་འབྲིང་དུ་ཡོད་པ་དེས། དེ་རིང་བླ་མའི་མཇལ་ཁ་མི་འོང་།
སང་ཉིན་ཞལ་ལུང་གི་ཁྲིད་ཀྱི་སེམས་བསྐྱེད་མཆོད་པ་ཡིན་པས། ཁྲོམ་ནས་མེ་ཏོག་མང་པོ་ཉོས་ལ་
ཁྱེར་ནས་ཤོག །ཅེས་པའི་ཞལ་ཏ་མཛད་པ་གསན་མ་ཐག་ཤིན་ཏུ་དགྱེས་ནས། མེ་ཏོག་མང་པོ་
བསྒྲུབས་ཏེ་ཉི་མ་ཤར་མ་ཐག་བྱོན་པས་སྒྲུབ་ཁང་གི་དགེ་སློང་དུལ་བའི་དཔལ་གྱིས་རྣམ་པར་བརྗིད་
པ་རྣམས་དང་ལྷན་ཅིག་ཏུ་བྱང་ཆུབ་ཀྱི་སེམས་རིན་པོ་ཆེ་ཞེས་བྱ་བ་གང་གི་རྒྱུད་ལ་ལྡན་པ་ཙམ་གྱིས་
སྐྱེས་བུ་དེ་དེ་བཞིན་གཤེགས་པའི་རིགས་སུ་ངེས་པར་མཛད་ཅིང་། དུས་གསུམ་གྱི་རྒྱལ་བ་ཐམས་
ཅད་ཀྱིས་གཤེགས་པའི་ལམ་གཅིག་པུར་གྱུར་པ་དེ་ཇོ་བོ་རྗེ་དཔལ་ལྷ་གཅིག་དི་པཾ་ཀ་རའི་མན་་་་་
ངག་ཁམས་གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་ལེགས་བཤད་དམ་པས་གསལ་བར་མཛད་
པ་ལྟར་གྱི་ཆོ་ག་ཁྱད་པར་ཅན་གྱི་སྒོ་ནས་བྱང་ཆུབ་ཏུ་སེམས་བསྐྱེད་པར་མཛད་པས་དམ་པ་འདིའི་
ཐུགས་ཀྱི་བང་མཛོད་མ་ལུས་པ་རིན་ཆེན་སེམས་མཆོག་དམ་པའི་ནོར་བུ་རིན་པོ་ཆེས་ཕྱུར་བུར་་་་་
- 13-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
གཏམས་ཏེ་རྒྱལ་བའི་སྲས་ཀྱི་སྤྱོད་པ་རྨད་དུ་བྱུང་བ་རྒྱ་མཚོ་ལྟ་བུ་རྣམས་ཀྱི་མངའ་བདག་ཆེན་པོར་
གྱུར༑ གསུང་ཆོས་ཀྱི་ཚོགས་གྲོལ་མ་ཐག་དཀའ་བཅུས་ཁྲིད་ནས་སྒྲུབ་ཁང་དུ་༧ རྗེ་དགེ་ལེགས་རྒྱ་
མཚོ་དཔལ་བཟང་པོ་དང་ནང་ལུགས་ཀྱི་ཞལ་འཛོམ་མཛད་པ་ན་སྒྲུབ་ཁང་པ་ཆེན་པོས་ཐུགས་དགྱེས་
པ་དཔག་ཏུ་མེད་པ་དང་བཅས་པས་ལོ་གཞོན་གཞོན་འདི་ལྟ་བུ་ནས་བྱང་ཆུབ་སེམས་དཔའ་བྱས་
པ་ཤིན་ཏུ་ལེགས། སློབ་གཉེར་བཟང་པོ་རྒྱོབ། སྐབས་སྐབས་སུ་འདིར་ཤོག །བསླབ་ཡ་བྱེད་
ཅེས་གསུང་ཞིང་། རྟ་མགྲིན་གསང་སྒྲུབ་ཀྱི་བཀའ་བསྒོ་ཞིག་ཀྱང་སྩལ། དེ་ནས་སེ་རར་ཕྱིར་ལོག་
ཕེབས་པའི་ལམ་རི་ཁྲོད་ཀྱི་གཤམ་སེ་ཕུང་ཞིག་གི་འགྲམ་དུ། དཀའ་བཅུ་པས། དེ་རིང་བླ་མས་
གསུང་བཤད་གནང་བ་རྣམས་སྐྱོར་དང་གསུངས་པར། རྗེ་འདིས། སྒྲུབ་ཁང་པ་ཆེན་པོའི་གསུང་
ཐམས་ཅད་ལྷག་མ་མེད་པར་དྭངས་སིང་གིས་སྐྱོར་བར་མཛད་པས་དཀའ་བཅུས་ཁྱེད་བག་ཆགས་
བཟང་པོ་ཞིག་འདུག་ཅེས་གསོལ། དགུང་ལོ་བཅོ་བརྒྱད་ལ་བབས་པའི་ཚེ་མཁར་རྡོ་དཔོན་སློབ་
རིན་པོ་ཆེ་འོལ་ཁ་ནས་སྐྱིད་ཤོད་དུ་ཕེབས་ཏེ། ལྷ་ས་ནག་ཚང་བྱང་དུ་ཚོགས་མཆོད་ཀྱི་དུས་སློབ་
མའི་ཚོགས་དུ་མ་ལ་བྱང་ཆུབ་ལམ་གྱི་རིམ་པའི་ཁྲིད་པཎ་ཆེན་ཆོས་ཀྱི་རྒྱལ་པོ་བློ་བཟང་ཆོས་ཀྱི་
རྒྱལ་མཚན་དཔལ་བཟང་པོའི་མན་ངག་དམ་པ་བྱང་ཆུབ་བདེ་ལམ་གྱི་སྟེང་ནས་སྩལ་བ་གསན་པར་
ཕེབས་པས་ལམ་གྱི་ངོ་བོ་དང༌། གྲངས་དང་། གོ་རིམས་དང་། དབྱེ་བ་སོ་སོའི་དོན་རྣམས་ལ་
ངེས་པ་གཏིང་ཚུགས་པ་འཁྲུངས་ཏེ། རྒྱུ་འབྲས་མན་ངག་བདུན་གྱི་དང་པོ་མར་ཤེས་ཀྱི་སྐབས་ནས་
འབྱུང་བ་ལྟར་དེ་ཕྱིན་ཆད་ནས་བཟུང་སྟེ་སེམས་ཅན་གཟིགས་སོ་ཅོག་ལ་འདི་ནི་བདག་གི་དྲིན་ཅན་
གྱི་མའོ་སྙམ་པ་འབད་མེད་དུ་ཐུགས་ལ་འཆར་བ་བྱུང་བ་འདི་ནི། གཞན་གྱིས་ཡི་རང་བ་ཙམ་ཡང་
བྱ་བ་དཀའ་བའི་གནས་རྣམས་ལ་མྱོང་བ་མཐར་ཕྱིན་པ་མངོན་དུ་མཛད་པའོ། །གཞན་ཡང་རྗེ་
གྲུབ་པའི་དབང་ཕྱུག་དགེ་ལེགས་རྒྱ་མཚོ་དཔལ་བཟང་པོ་དང་མཁར་རྡོ་རྗེ་བཙུན་འདི་གཉིས་རྗེ་
འདི་པའི་བླ་མ་བཀའ་དྲིན་ཆེ་ཤོས་སུ་འཛིན་པར་མཛད་ཅིང་། ཁྱད་པར་རྗེ་སྒྲུབ་ཁང་པ་དང་ནམ་
མཇལ་རེས་ཀྱིས་ཐ་མལ་པའི་སྣང་བ་ཐམས་ཅད་འགགས་ནས་ཐུབ་དབང་རྡོ་རྗེ་འཆང་དུ་དངོས་སུ་
གཟིགས་ཏེ་དག་པའི་སྣང་བ་འབྱམས་སུ་ཀླས་པ་ཞིག་གི་རོལ་པར་ཁྱུར་གྱིས་འགྲོ་བ་ཞིག་ཡོད་
པར་སྣང་། འོ་ནའང་གླེགས་བམ་རིན་པོ་ཆེ་ལས། རང་སྐྱོན་བསྒྲག་ཅིང་ཡོན་ཏན་སྦ་བར་གསུངས་
པའི་རྣམ་ཐར་དམ་པ་ལྷུར་བཞེས་པས་བདག་ཅག་ལྟ་བུས་ཚུལ་དེ་ཞིབ་པར་ཅི་ལ་རྟོགས། དེ་ལྟ་
- 14 -



» ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
མོད་ཀྱི་རྗེ་བཙུན་བླ་མའི་གསུང་ལས་སྒྲུབ་ཁང་རིན་པོ་ཆེ་དང་མཇལ་བའི་དུས་སུ་རྗེའི་བྱིན་རླབས་
ཀྱིས་ཞག་ལྔ་དྲུག་ཙམ་རེ་མི་དགེ་བའི་རྟོག་པ་རང་འགགས་སུ་འགྲོ་ཞིང་། སེམས་ལ་དགའ་བ་དང་
བདེ་བའི་ཉམས་བརྗོད་དུ་མེད་པ་རེ་ནར་མར་འོང་གིན་ཡོད་ཅེས་ཡང་ཡང་ཐོས་པ་ལས་ཤེས་སོ། །
དེར་ཕར་ཕྱིན་གྱི་གཞུང་ལུགས་ལ་བརྒལ་བརྟག་གི་སྒོ་ནས་དཔྱད་པ་མཛད་སྐབས། སྔར་བསྡུས་
གྲྭ་ལ་ཐུགས་གཉེར་མཛད་སྐབས་དང་མི་འདྲ་བར་ཅུང་ཟད་དཀའ་ཙམ་བྱུང་པར་བརྟེན། ༧རྗེ་སྒྲུབ་
ཁང་པ་ཆེན་པོར་གསོལ་བ་བཏབ་སྟེ་རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་ལྡན་མ་དགེ་བཤེས་
ངག་དབང་རིན་ཆེན་དང་ལྷན་ཅིག་འཛིན་ཆོས་དང་བཅས་པའི་ཉམས་ཁྲིད་དུ་ཞག་གསུམ་གྱི་རིང་
བཞེས་ཤིང་། ཉི་མ་དེ་ཉིད་ནས་བཟུང་བླ་མའི་རྣལ་འབྱོར་དེའི་ཉམས་བཞེས་ཉིན་རེ་བཞིན་འཆག་
མེད་དུ་མཛད་པས། ཆོས་རབ་ཏུ་རྣམ་འབྱེད་ཀྱི་ཤེས་རབ་ཟབ་ཅིང་གསལ་ལ་མྱུར་ཞིང་ཕྲ་བའི་བློ་
གྲོས་དབྱར་གྱི་ཆུ་བོ་ལྟར་འབད་མེད་དུ་རྒྱས་ལ། ཁྱད་པར་དུ་བྱེ་གཞུང་གི་སྒྲོལ་མའི་རྡོ་སྐུའི་མདུན་
ན་ཕར་ཕེབས་པའི་ཚེ་གློ་བུར་ཉིད་དུ་སྔར་དང་ཡེ་མི་འདྲ་བའི་གསུང་རབ་ཀྱི་དོན་ལ་གོ་བ་ལེགས་
པར་ཆགས་ནས། སྐབས་དང་པོ་ནས་གསུངས་པའི་སེམས་བསྐྱེད་སོགས་ཆོས་བཅུས་མཚོན་པར་
བྱ་བའི་རྣམ་པ་ཐམས་ཅད་མཁྱེན་པའི་ཡེ་ཤེས་དེ་ཉིད་ལམ་ཤེས་དང་སྦྱོར་བ་བཞིའི་གནས་ཚུལ་ཞི་
ཤེས་སྤང་བླང་དང་བཅས་པའི་མན་ངག་གིས་སྟན་ཐོག་གཅིག་ཏུ་ཉམས་སུ་བླངས་པས། གང་ཟག་
རང་ཉིད་སྐུ་མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བརྒྱད་ཅུས་བརྒྱན་པའི་ཡང་དག་པར་
རྫོགས་པའི་སངས་རྒྱས་ཡེ་ཤེས་ཆོས་སྐུའི་བདག་ཉིད་ཅན་གྱི་གོ་འཕང་མངོན་དུ་བྱེད་ཚུལ་ཕྲ་ལ་
ཞིབ་པར་མཁྱེན་ནས། མགོན་པོ་བྱམས་པའི་མན་ངག་དམ་པ་དང་དེ་གསལ་བར་བྱེད་པའི་རྒྱ་བོད་
ཀྱི་བསྟན་བཅོས་ཐམས་ཅད་གདམས་ངག་ཏུ་ཤར་བར་གྱུར། སྐབས་དེར་བླ་མའི་རྣལ་འབྱོར་དེ་
དང་འབྲེལ་བའི་སྒོ་ནས་དམིགས་བརྩེ་མ་ཁྲི་ཕྲག་གཅིག་ཙམ་སོང་མཚམས་སུ་མཁན་པོ་དཔལ་འབྱོར་
གྲགས་པ་དང་ལྷན་ཅིག་ར་ཁ་བྲག་ཏུ་སྐུ་མཚམས་ཤིག་མཛད་ནས། ཞག་ཉེར་ལྔའི་རིང་མཁན་པོ་
དཔལ་འབྱོར་གྲགས་པ་བསྙེན་པ་བྱེད་པའི་དུས་སུ་ལྟུང་བཤགས་སོ་ལྔ་རེ་དང་བརྐྱང་ཕྱག་སྦྲགས་
ཏེ་མཛད་པའི་འོག་ཏུ། ཨ་ར་པ་ཙ་ན་དང་དམིགས་བརྩེ་མའི་ལྗགས་བཟླས་བླ་མའི་རྣལ་འབྱོར་གྱི་
ཏིང་ངེ་འཛིན་ཤིན་ཏུ་གསལ་བར་མཛད་པས། ༧ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་བྱིན་རླབས་
ཁྱད་པར་ཅན་ཞུགས་པའི་མཐུ་ལ་བརྟེན་ནས། སྐུ་ལུས་ལ་སྔོན་ཆད་ཚོར་མ་མྱོང་བའི་དྲི་ཞིམ་པོ་ཡང་
-15-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ .
ཡང་ལྡང་བ་དང་མནལ་ལམ་དུ་སྦྲུལ་མེར་བསྲེགས་པ་དང་རལ་གྲི་རྙེད་པ་རྣམས་ཡང་ཡང་བྱུང་གསུང་
སྟེ་ དེ་ཡང་སྣོད་མིན་རྣམས་ཀྱི་ངོར་དེ་ཙམ་ལས་བཀའ་མི་སྩལ་མོད། དག་པའི་སྣང་བ་ཅན་སྐལ་
ལྡན་གྱི་སྐྱེ་བོས་ལེགས་པར་བརྟགས་ན་དུས་དེ་ཙམ་ནས་ཏིང་ངེ་འཛིན་དང་གཟུངས་དང་སྤོབས་པ་
དང༑ མངོན་པར་ཤེས་པ་མཐའ་ཡས་པ་ལ་མངའ་འབྱོར་ཏེ་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་ལས་
ཐེག་པ་ཆེན་པོའི་ཆོས་ཀྱི་བདུད་རྩིའི་བགོ་སྐལ་མང་དུ་བཞེས་པར་གདོན་མི་ཟ། དེ་དག་གི་དུས་
ཀུན་ཏུ་ཨེ་མ་ཧོ། འཇིག་རྟེན་གྱི་གནས་ལུགས་དང་གྲོགས་བཤེས་སྲིད་པའི་ཕུན་ཚོགས་དང་བཅས་
པ་འདི་དག་ཐམས་ཅད་ནི་མི་རྟག་ཅིང་བསླུ་བའི་ཆོས་ཅན་འབའ་ཞིག་སྟེ། དེ་བས་ན་དེ་དག་ལས་
ནི་རིང་དུ་བྱོལ་ནས་བས་མཐའི་གནས་བསམ་གཏན་དང་རྗེས་སུ་མཐུན་པར་སོང་ལ། ཐོས་དོན་མ་
ལུས་པ་ཡིད་ལ་སེམས་པའི་སྒྲུབ་པ་ལ་གཞོལ་བར་བྱ་བ་ནི། ཇི་སྐད་དུ། མགོན་པོ་ཞི་བ་ལྷས།
ཁང་སྟོང་ཤིང་དྲུང་ཕུག་དག་ཏུ། །གང་དུ་ཇི་སྲིད་འདོད་གནས་ཤིང་། །ཡོངས་འཛིན་བསྲུང་བའི་
སྡུག་བསྔལ་དག །ལྟོས་པ་མེད་པར་བག་ཡངས་སྤྱོད། །རང་དབང་སྤྱོད་ཅིང་ཆགས་མེད་ལ། །གང་
དང་ཡང་ནི་འབྲེལ་མེད་པར། །ཆོག་ཤེས་བདེ་སྤྱོད་གང་ཡིན་པ། །དབང་པོས་ཀྱང་ནི་དེ་རྙེད་
དཀའ། །ཞེས་གསུངས་པ་ལྟར། འདུ་འཛིའི་གཡེང་བ་ཐམས་ཅད་རིང་དུ་སྤངས་ནས་གཅིག་ཏུ་དབེན་
པའི་རི་ཁྲོད་དུ་རང་གི་སེམས་རྒྱུད་ཀུན་ཏུ་འདུལ་ཞིང་། རྗེ་བླ་མ་རྣམས་ཀྱི་ཞལ་གདམས་བདུད་
རྩིའི་སྙིང་པོ་ལ་ཉམས་ལེན་དུ་བྱས་ཏེ་རང་གི་མི་ལུས་དོན་ལྡན་དུ་བྱེད་པ་ནི་དམ་པའི་སྤྱོད་པ་རྨད་དུ་
བྱུང་བའོ་སྙམ་དུ་དགོངས་ནས་དིང་རི་བརྒྱད་ཅུ་དང་ཁྲོ་ཕུའི་སྙིང་གཏམ་སུམ་ཅུ་པ། པཎ་ཆེན་ཆོས་
ཀྱི་རྒྱལ་མཚན་གྱིས་ཉམས་མགུར་དུ་བཞེས་པ་དབེན་པ་ལ་དགའ་བའི་གཏམ་རྣམས་ཡང་ཡང་
གཟིགས་ཤིང་དབེན་གནས་ལ་ཐུགས་སྦྱོང་མཛད། དེ་ལྟར་རྩོད་གྲྭ་ལ་བརྩོན་པར་མཛད་པའི་དུས་
དེར་འཚོ་བའི་ཡོ་བྱད་ལ་ཆེད་དུ་གཉེར་བའི་རྩོལ་བ་ཅུང་ཟད་ཙམ་ཡང་མེད་པར་རས་སུ་བོར་ཏེ།
དམ་པའི་ཆོས་ཀྱི་དོན་ལ་ཐོས་བསམ་གྱིས་ནན་ཏན་ལྷུར་མཛད་པ་ཁོ་ན་ལ་གཞོལ་བར་མཛད་པར་
བརྟེན། གསོལ་ཟས་ཀྱི་རིགས་ཤིན་ཏུ་དཀོན་པར་གྱུར་ཏེ་གསོལ་ཇ་སྐོལ་བ་སོགས་ཀྱི་ཡོ་ལངས་
ལྟ་ཞོག །གསོལ་ཞིབ་གསོལ་རྒྱུ་ཙམ་ཡང་མེད་མོད་ཀྱི། ངང་ཚུལ་དེ་ལ་ཅུང་ཟད་ཙམ་ཡང་མི་
དགོངས་པར་དཔེ་མཚམས་སོགས་མཛད་དེ་ཕར་ཕྱིན་གྱི་ཐལ་ཕྲེང་ཟུར་བཀོལ་བཞི་དང་བཅས་པ་
དང༑ དབུ་མ་སྐལ་བཟང་མགུལ་རྒྱན་ཡོངས་སུ་རྫོགས་པ་རྣམས་ཐུགས་ལ་ཤིན་ཏུ་བྱང་བར་གཟུངས་
s
16 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ནས་ཚོགས་གསོག་ཀྱང་གནང་། གཞན་ཡང་པཎ་ཆེན་བདེ་ལེགས་ཉི་མའི་འདུལ་བ་གཞི་སྟོད་གཞི་
སྨད་༑ མཛོད་རྩ་བ། ཀུན་གཟིགས་ལྔ་པ་ཆེན་པོས་མཛད་པའི་མཛོད་ཀྱི་དཀའ་འགྲེལ་ཆོས་མངོན་
རིན་ཆེན་འདྲེན་པའི་ཤིང་རྟ་རྣམས་ཐུགས་ལ་གཟུངས་ཏེ་རྩོད་གྲྭ་ཤིན་ཏུ་སྨར་བར་མཛད། དེར་
གསོལ་ཟས་སྐྱ་ལ་ན་བཟའ་ཧྲུལ་བ་ཆོས་བརྒྱད་ལ་དགའ་བ་རྣམས་ཀྱིས་བལྟས་ན་ཡ་ང་ལ། གནས་
ལུགས་རྟོགས་པ་རྣམས་ཀྱིས་བརྟགས་ན་མཆོག་ཏུ་མོས་པ་བསྐྱེད་པར་བྱེད་པར་བཞུགས་ཏེ། གུང་
ཚིགས་ཀྱི་ཆོས་གྲྭ་གྲོལ་ནས་གཟིམས་ཤག་ཏུ་རེ་ཕེབས་ཕྱག་དཔེ་དག་ལ་གཟིགས་ཏེ་དགོངས་ཆོས་
ལ་ཕེབས། དེ་གྲོལ་ནས་ཀྱང་ཞུ་ཟླམ་གསོལ་བཞིན་པར་སྤྱི་ཁང་གི་དཀྱིལ་དུ་ཐོས་བསམ་ལ་བརྩོན་
འགྲུས་སུ་བཞུགས་པས། ལྷོ་པ་ཚང་ལ་གཙང་པ་ཆོས་གྲགས་ཟེར་བ་ཞིག་ཡོད་པ་དེས་སེམས་ཀྱིས་
མ་བཟོད་ནས། ༧རྗེ་འདི་པ་བསོད་ནམས་ཀྱི་ཞིང་དུ་སྤྱན་དྲངས་ནས། ཁོ་པ་རང་ལའང་ཆ་རྐྱེན་
བཟང་པོ་མེད་མོད་ཇ་རོ་སྐོལ་བ་ལ་ཞག་བཏབ་པའི་གསོལ་ཇ་ཡང་ཡང་ཞུས་ཤིང་། བདག་ཉིད་ཆེན་
པོ་འདིས་ཀྱང་ཆ་རྐྱེན་དང་མཐུན་པའི་བསྙེན་བཀུར་བདག་གིར་མཛད་དེ་ཐོས་བསམ་ལ་ཉིན་མཚན་
ཁོར་ཡུག་ཏུ་གཞོལ་བར་བཞུགས། སྐབས་ཤིག་སྒྲོལ་འདོན་ལ་ཕེབས་པའི་ཡོན་ལ་རྩམ་པ་ཞིག་
བྱུང་བ་དེས་ཚོགས་རྩོམ་མཛད་དེ་གསོལ་ཞག་ལ་ཟན་བསྒྲིལ་བ་གསོལ་ཚིགས་སྐབས་ཆུའི་ནང་དུ་
བཤིག་སྟེ་དེ་ལ་ཐུག་པ་ཞིག་སྐོལ་བ་མཛད་ནས་བཞེས་གྲབས་མཛད་ཀྱིན་ཡོད་པའི་དུས་སུ་སྒོམ་
བདེ་རས་ཆུང་སྐུ་སྐྱེ་ཞེས་བྱ་བ་ཞིག་བྱུང་ནས་འགྲོ་མ་ཉན་པར་ཁོ་ལའང་བཞེས་འཇམ་དེ་ཕངས་པ་
མེད་པར་སྩལ། དེ་དག་གི་ཚེ་ལྷོ་པ་རབ་འབྱམས་པ་བློ་བཟང་སྦྱིན་པ་ཟེར་བ་ཆས་ཀ་དགའ་རབ་
བྱས་པ་ཞིག་ཡོད་པ་དེས་ཀྱང་བསོད་ནམས་ཀྱི་ཕྱིར་གསོལ་ཇ་ཡང་ཡང་ཞུས། སྐབས་ཤིག་མང་ཇ་
ལ་ཕེབས་ནས་ཀ་བའི་དབྲག་གཅིག་ཏུ་བཞུགས་པར། ཚོགས་པ་རྣམས་ཀྱིས། དཀོན་མཆོག་
གསུམ་ལ་བདག་སྐྱབས་མཆི། ཞེས་སོགས་གདངས་རིང་པོ་དང་བཅས་ཏེ་མཛད་པ་དང་ཚོགས་པ་
རྣམས་ཀྱིས་རྩམ་པ་བཞེས་པའི་དྲི་གསན་པར་བརྟེན། ལས་འབྲས་ལ་ཡིད་ཆེས་ཀྱི་ངེས་པ་ཆེན་པོ་
འཁྲུངས་ནས་སྤྱན་ཆབ་མང་དུ་མཛད་པས། བསྟན་འཛིན་ཆོས་འཕེལ་ཟེར་བ་ཞིག་ཡོད་པ་དེས་
ཞིབ་ཁུག་བླངས་ནས་གསོལ་ཞིབ་ཕུལ། སྐུ་ཤམ་ཤིན་ཏུ་ཧྲུལ་བར་གྱུར་ཏེ་རྒྱལ་བྱེད་དགེ་སློང་རིག་
འཛིན་ཟེར་བ་ཞིག་གིས་ཤམ་ཐབས་རྙིང་སེ་བ་ཞིག་ཕུལ་བ་དེས་རེ་ཞིག་ཐུབ་ཅིང་། དབུ་མའི་
འཛིན་གྲྭར་ཕེབས་སྐབས་དེའང་ཟད་ནས་བགྲོ་གླེང་མཛད་སྐབས་ཞབས་པུས་གཉིས་སྔོ་ཧྲེང་ཧྲེང་
- 17 -



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡) ..
བྱེད་པར་གྱུར་དུས། བསམ་བློ་དཀའ་བཅུ་བསམ་གཏན་ལྷུན་གྲུབ་ཟེར་བའི་མཁས་པ་ཞིག་ཡོད་པ་
དེས་ནང་དུ་སྤྱན་དྲངས་ནས་ཇ་བཟང་པོ་དང་སྐུ་ཤམ་བཅས་ཕུལ་ཞིང་། ༧རྒྱལ་དབང་ཚངས་
དབྱངས་རྒྱ་མཚོ་སེ་རར་ཕེབས་སྐབས་གྲྭ་པ་རྣམས་ལ་དངུལ་ཞོ་གསུམ་རེའི་སྡུད་མོ་བྱུང་བར་རྗེ་
འདི་པའི་ཕྱག་ན་དངུལ་ཡུངས་འབྲུ་ཙམ་ཞིག་ཀྱང་མེད་སྟབས་སོག་ཕྲུག་ངག་དབང་གྲགས་པ་ཟེར་
བ་ཞིག་ཡོད་པ་དེས་ཁོ་རང་གིས་གཞན་ལ་སློངས་པའི་བལ་ཊམ་གསུམ་འཕུལ་ནས་གཉིས་བསྡུ་བྱ་
མཛོད། གཅིག་ཞིབ་ཉོ་རིན་དུ་འཚལ་ཞེས་ཕུལ། དེ་ལྟར་ཡོ་ཆས་ཀྱི་རྣམ་པ་ཤིན་ཏུ་བཀྲེན་པ་དེ་ལྟ་
བུའི་དུས་དང་། ཕྱིས་སུ་སྲིད་པ་གསུམ་གྱི་ཆེ་དགུ་མ་ལུས་པས་ཞབས་ཀྱི་པདྨོ་ལ་བཏུད་དེ་འཇིག་
རྟེན་གྱི་དངོས་པོ་གྱ་ནོམ་པ་རི་བོ་བཞིན་དུ་སྤུངས་པ་གཉིས་ཀ་ལ་ཆགས་སྡང་གི་ཁྱད་པར་ཅུང་ཟད་
ཀྱང་མེད་པར། བཟང་ངན་གྱི་ཁྱད་པར་དེ་ཐམས་ཅད་མི་རྟག་ཅིང་སྡུག་བསྔལ་བའི་རང་བཞིན་ཅན་
དུ་གཟིགས་ཏེ། ངེས་པར་འབྱུང་བའི་ཐུགས་སྐྱོ་ཤས་ཅན་འབའ་ཞིག་གིས་འདའ་བར་མཛད་དེ།
ཉིད་ཀྱི་བཀའ་ལས། སློབ་གཉེར་གྱི་ཚེ། ཡོད་དུས་མི་དགོས་པའི་བཟའ་ཆེ་དང་ཚོགས་འདུ་སོགས་
བྱས་པར་རང་ནི་མེད། འོན་ཀྱང་ལས་དབང་གིས་བཀྲེན་སེ་རང་བྱུང་བ་ཡིན། དེང་སང་གི་དུས་སུ་
དངུལ་རྡོ་ཚད་གཉིས་གསུམ་རེ་མདུན་དུ་སྤུངས་བྱུང་བ་ལས། སློབ་གཉེར་བྱེད་དུས་ཇ་རོ་བཙོས་པ་
ཇ་ཕོར་རེ་བྱིན་བྱུང་བ་དེ་ཚོ་ལ་དགའ་ཚོར་བརྒྱ་འགྱུར་ཙམ་གྱི་ཆེ་བ་ཡོང་གིན་འདུག །དེ་དུས་ཀྱི་
ཕན་འདོགས་བྱེད་མཁན་དེ་ཚོ་བཀའ་དྲིན་ཆེ་བར་བསམས་ནས། ད་དུང་སེམས་ལ་མ་བརྗེད་པར་
བྱེད་ཀྱིན་ཡོད་ཅེས་བྱས་པ་གཟོ་བའི་གསུང་དང་བཅས་པ་ཐོས་སོ། །དུས་དེར་ཀུན་གཟིགས་རྒྱལ་
དབང་ཚངས་དབྱངས་རྒྱ་མཚོ་སེ་རར་ཆིབས་བསྐྱོད་མཛད་སྐབས་སེར་སྨད་དགེ་བཤེས་རྒྱལ་རོང་
དབོན་ཆུང་དང་མཉམ་དུ་བཞུགས་གྲལ་ཆེན་མོར་ཚོགས་ལངས་མཛད་པས་རང་བཞིན་ཚིག་འཁྲི་
ཙམ་གཡམ་རྒྱུག་མ་ཡིན་པར་གཞུང་ལུགས་ཀྱི་དགོངས་དོན་ཕྱིན་ཅི་མ་ལོག་པར་རིགས་པ་དྲི་མ་
མེད་པའི་ལམ་ནས་དྲངས་ཏེ་གཏན་ལ་འབེབས་པས་ལེགས་བཤད་ཀྱི་ང་རོས་ཀུན་གཟིགས་རྒྱལ་
བའི་དབང་པོས་གཙོ་མཛད་དེར་ཚོགས་ཐམས་ཅད་ཀྱི་ཡིད་ཀྱི་ཁྱེའུ་རྣམ་དཔྱོད་ཀྱི་ལྕགས་ཀྱུས་ཅིར་
ཡང་དྲངས་པར་གྱུར། དབུ་མ་ལ་ཐུགས་སྦྱོང་མཛད་པའི་དུས་ཤིག་ཏུ་བསམ་བློ་དགེ་བཤེས་བསམ་
གཏན་ལྷུན་གྲུབ་ལ་སེ་ར་རྗེ་བཙུན་པའི་དབུ་མའི་སྟེང་ནས་མཛུབ་ཁྲིད་ཚར་གཅིག་གསན་པས་་་་་
སྟོན་པ་བླ་ན་མ་མཆིས་པ་ཐུགས་རྗེ་འགྲན་པའི་ཟླ་ཐམས་ཅད་དང་བྲལ་བ་༧ཤཱཀྱའི་རྒྱལ་པོ་གང་གི་
- 18 -
གས



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
གསུང་གསང་མ་ལུས་པའི་གནད་ཀྱི་དོན་པོ་མཐའ་བྲལ་དབུ་མའི་གཞུང་ལུགས་ལ་སྒྲ་སྤྱི་ཙམ་གྱི་
རྗེས་སུ་འབྲེང་བའི་ཚིག་གཡམ་མ་ཡིན་པའི་གོ་བ་ཤིང་རྟ་ཆེན་པོ་དཔལ་མགོན་འཕགས་པ་ཀླུ་སྒྲུབ་
དང་དཔལ་ལྡན་ཟླ་བ་གྲགས་པའི་དགོངས་དོན་ཆོས་ཀྱི་རྒྱལ་པོ་རྒྱལ་བ་གཉིས་པ་བློ་བཟང་གྲགས་
པ་ཡབ་སྲས་ཀྱི་བཞེད་པ་ཇི་ལྟ་བ་བཞིན་འཁྲུངས་ནས་ཆོས་གྲྭར་རྩོད་པ་བྱེད་པ་ལ་སོགས་པའི་བྱ་
བ་རྣམས་ཕ་རོལ་གྱི་སྨྲ་བ་ལན་མེད་དུ་བྱེད་པ་ཙམ་གྱི་ཆེད་མ་ཡིན་གྱི། ཕྱོགས་སྔའི་སྐབས་སུ་ཇི་ལྟར་
འབྱུང་བ་ལྟ་བུའི་ལོག་ལྟ་རྣམས་རང་གི་རྒྱུད་ལ་འདུག་མི་འདུག་ལེགས་པར་བརྟགས་ཏེ། གལ་ཏེ་
སྣང་ན་ལེགས་པར་བཤད་པའི་རང་ལུགས་སུ་ཇི་ལྟར་འབྱུང་བ་ལྟར་གྱི་རིགས་པ་དྲི་མ་མེད་པས་སུན་
ཕྱུངས་ནས་སྣང་བས་ཡོད་པའི་མཐའ་མ་ལུས་པ་སེལ་ཞིང་། སྟོང་པས་མེད་པའི་མཐའི་རྣམ་པར་
གཅོད་པའི་འཛིན་སྟངས་ཀྱི་རྒྱལ་པོ་ཤེས་རབ་ཀྱི་ཆ་དང་དེས་ཟིན་པའི་རྒྱལ་བའི་སྲས་ཀྱི་རྒྱ་ཆེ་བའི་
སྤྱོད་པ་རྨི་ལམ་གྱི་ཡུལ་ལྟ་བུ་བདེན་མེད་ཀྱི་རང་བཞིན་ཅན་ཐབས་ཀྱི་ཆ་རྣམས་ཟུང་དུ་འཇུག་པའི་
ལམ་ལས་རྒྱལ་བའི་གོ་འཕང་ལ་བགྲོད་པར་བྱ་བའི་ཆེད་ཡིན་པར་ལེགས་པར་གཟིགས་ཤིང་ངེས་
པ་འཁྲུངས། སྐབས་ཤིག་མནལ་ལམ་དུ་རྗེ་ཉིད་ཕ་ཡུལ་དུ་ཕེབས་འདུག་པར་གཟིམས་ཁང་གི་
སྟེང་ན་བྱེས་ཞལ་སྔ་ནས་བློ་བཟང་ནོར་བུ་དེ་ཁྲི་ཞིག་གི་སྟེང་ན་བཞུགས་འདུག་པའི་མདུན་ལྕོག་གི་
ཁར་གླེགས་བམ་གཉིས་དང་སྡེར་མ་ནས་འབྲུ་དཀར་པོས་གང་བ་གཅིག་བཅས་བཞག་འདུག་པ་
ལས་བྱེས་ཞལ་སྔ་ནས་ཀྱིས་ནས་འབྲུ་འཐོར་ཞིང་ཤིས་པ་མང་དུ་བརྗོད་དེ། གླེགས་བམ་གཉིས་
འཕུལ་ནས་འདུལ་བ་དང་མཛོད་ཀྱི་པུསྟི་ཡིན་ཟེར་བ་ཞིག་བྱུང་བར་ཅི་ཡིན་སྙམ་དུ་དགོངས་པར།
དེ་ནས་རིང་པོར་མ་ལོན་པར་བྱེས་ཞལ་སྔ་ནས་ཀྱིས་གླིང་བསྲེ་དཀའ་བཅུའི་མཚན་འདོགས་ཕུལ་
བྱུང་བ་དེ་ལ་བལྟ་བ་འདུག་གསུངས། དེར་གླིང་བསྲེའི་གྲྭ་བསྐོར་མཛད་སྐབས་བཤད་རིང་གཞུང་ཇི་
ལྟ་བུ་ཞིག་ལ་རྒྱབ་པ་ལེགས་སྙམ་དུ་དགོངས་ནས། རྗེ་གྲུབ་པའི་དབང་ཕྱུག་དམ་པ་སྒྲུབ་ཁང་རིན་
པོ་ཆེར་ཇི་ལྟར་འཐད་ཅེས་ཞུས་པར། འཇམ་དཔལ་ཞལ་ལུང་ལ་རྒྱབ་ན་རྗེས་སོར་ཁྲིད་གཏོང་བ་ལ་
ཁྱད་ཆེན་པོ་འོངས་ཞེས་མ་འོངས་ལུང་བསྟན་དང་བཅས་པའི་བཀའ་ཕེབས། རྗེ་བཙུན་བླ་མ་འདིས་
མཁན་པོ་དཔལ་འབྱོར་གྲགས་པའི་ཤག་ཏུ་དཔེ་མཚམས་མཛད་ནས་བཤད་པ་མཛད་རྒྱུ་རྣམས་
ཐུགས་ལ་གཟུངས་ཏེ། དགུང་ལོ་ཉི་ཤུ་རྩ་གཅིག་པ་ཆུ་ཕོ་རྟའི་ལོར་སེ་ར་ཐེག་ཆེན་མཁས་མང་འདུས་
པའི་གླིང་གི་གླིང་བསྲེའི་གྲྭ་བསྐོར་མཛད་པས། བཤད་རྩོད་དེ་དག་ཐམས་ཅད་ཀྱི་སྐབས་སུ་མཁས་
- 19 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
རྨོངས་མ་ལུས་པ་ཤིན་ཏུ་ངོ་མཚར་བས་དགའ་བའི་ཅ་ཅོ་ཅིར་ཡང་སྒྲོག་པར་གྱུར། གླིང་བསྲེ་ཚར་་་་
ནས་ཕུར་བུ་ལྕོག་ཏུ་སྒྲུབ་ཁང་རིན་པོ་ཆེ་གྲུབ་པའི་དབང་ཕྱུག་ཆེན་པོ་མཇལ་བར་བྱོན་པས། རྗེ་སྒྲུབ་
ཁང་པ་ཆེན་པོ་སེ་ར་རྩེར་ཕེབས་གྲབས་འདུག་པ་དང་མཇལ། དེར་བྱིན་རླབས་ཞུ་བ་མཛད་པས་
གྲུམ་ཙེ་རྙིང་སེ་བ་ཞིག་འདུག་པ་དེའི་ཁར་འཁོད་ལ་འདི་རྣམས་ལོངས་སྤྱོད་ཅེས་ལྷ་བཤོས་དང་བྱིན་
གྱིས་བརླབས་པའི་ནང་མཆོད་རྙིང་པའི་ཆ་ཤས་ཅུང་ཟད་རེ་སྩལ་ཏེ། ང་སྒྲུབ་ཁང་དུ་འགྲོ་བས་འདི་
ཁྱེར་ཤོག་གསུངས་ནས་ལྕི་བ་སོགས་མེ་ཤིང་གིས་གང་བའི་སྒྱེ་མོ་ཤིན་ཏུ་ལྕི་བ་ཞིག་བསྐུར་བར་
མཛད་པ་ན། རྗེ་འདི་པའི་ཐུགས་ལ་དེ་རིང་བླ་མའི་ཞབས་ཏོག་ལ་ཤི་བར་གྱུར་ཀྱང་ཤིན་ཏུ་ནས་
འཚེངས་སྙམ་དུ་སྤྲོ་བ་ཚད་མེད་པ་ཞིག་འཁྲུངས་ཏེ་སྙིང་རུས་བསྐྱེད་ནས་ཁྱེར་ཕེབས་པས། རྗེ་གྲུབ་
པའི་དབང་ཕྱུག་སྒྲུབ་ཁང་པ་ཆེན་པོས་ཀྱང་བར་བར་དུ་སྐུ་ངལ་མཛད་བཞིན་པར་གྲུབ་པའི་དབང་
པོ་དེ་ཉིད་ཀྱིས་སྔར་དྭགས་པོ་གྲྭ་ཚང་དུ་ཐུགས་གཉེར་མཛད་ལུགས་ཐོ་རེ་བ་ཞིག་གསུང་བར་མོས་
གུས་བརྗོད་ལས་འདས་པ་རེ་འཁྲུངས། སྒྲུབ་ཁང་དུ་ཕེབས་སྐབས་སྒྲུབ་ཁང་གི་ཕན་ཚུན་ན་རྒོད་
ཐང་སྨུག་རེ་བབས་འདུག་པ་རྗེ་སྒྲུབ་ཁང་པ་ཆེན་པོར་ཅུང་ཟད་ཀྱང་མི་བྲོས་པར་སྣང་བས། འདི་
རྣམས་མཁའ་འགྲོ་ཕོ་མོ་ཇི་ལྟ་བུ་ཞིག་གི་སྤྲུལ་པ་ཡིན་སྙམ་པ་ཐུགས་ལ་ཤར་ཞིང་། སྒྲུབ་ཁང་དུ་
ཕེབས་ཟིན་ནས་གྲུབ་པའི་དབང་ཕྱུག་ཆེན་པོས་རྗེ་འདི་པ་ལ་ད་ཁྱོད་རང་ཆོས་ལེགས་པོ་ཞིག་བྱས་
ན་འོང་བར་འདུག་གསུངས། རྗེ་འདི་པས། ལགས་ཆོས་ཇི་ལྟར་བྱེད་ཞུས་པས། སྒྲུབ་ཁང་རིན་པོ་
ཆེའི་ཞལ་ནས། ཆོས་ལེགས་པོ་ཞིག་བྱེད་ན་རི་ཁྲོད་ལ་འགྲོ་དགོས། དེ་ཁྱོད་ཀྱིས་ཡོང་ངམ་མི་ཡོང་
བལྟའོ་གསུངས་ནས་རྣལ་འབྱོར་གྱི་དབང་ཕྱུག་མི་ལ་རས་པའི་མགུར་འབུམ་ཞིག་ལ་དཔེ་མོ་ལན་
གསུམ་འདེབས་པར་མཛད་པ་ཐམས་ཅད་བཟང་པོ་འབའ་ཞིག་བབས། རྗེ་བཙུན་བླ་མ་འདི་བས་
བླ་མའི་ཞབས་ལ་ཡན་ལག་མཆོག་གིས་བཏུད་དེ། འཇིག་རྟེན་འཇིག་རྟེན་འདས་པའི་དགེ་ལེགས་
ཀྱི༑ ཞེས་སོགས་བཀའ་བཞིན་བསྒྲུབ་པའི་མཆོད་པས་མཉེས་པར་བྱེད་ནུས་པའི་སྨོན་ལམ་རྒྱ་ཆེར་
འདེབས་པར་མཛད་དེ། དེ་ནས་སླར་ཡང་སེ་ར་ཐེག་པ་ཆེན་པོའི་གླིང་དུ་ཕེབས་ནས་ཐོས་བསམ་གྱི་
བྱ་བ་ལ་ཉིན་མཚན་ཁོར་ཡུག་ཏུ་གཞོལ་བ་འབའ་ཞིག་གིས་དུས་འདའ་བཞིན་པ་ནས། ཕྱི་ལོ་དེ་ལ་
ཕུར་བུ་ལྕོག་ཏུ་སླར་ཡང་རྗེ་གྲུབ་པའི་དབང་ཕྱུག་དགེ་ལེགས་རྒྱ་མཚོ་མཇལ་བར་བྱོན་ནས། གསོལ་
ཚིགས་ཐོན་ཏེ་དཔོན་སློབ་གཉིས་ཀས་ས་ཆ་རྣམས་ལ་ཞབས་བཅགས་མཛད་ཅིང་སྒྲུབ་ཁང་རིན་པོ་
-20 -



-- -
"
-
=
= =
=
=
=
====
==
==
==
，==，，
"
，
===:----
----
---
-----..=
=
===
=
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
ཆེས་གནས་དེ་དག་ཏུ་སྔར་དགོན་པ་ཆགས་ཚུལ་འགའ་ཞིག་གསུངས་ཏེ། དེ་དུས་བར་ཁང་མ་
གཏོགས་ཕུར་བུ་ལྕོག་གི་སྒྲུབ་སྡེ་རྣམས་ཆགས་མ་ཟིན་པའི་གནས་སྐབས་སུ་སྣང་། དེ་ནས་སེ་ར་
རྩེར་དཀའ་བཅུ་འཕགས་པ་སྐལ་ལྡན་གྱི་དྲུང་དུ་རེ་ཞིག་བཞུགས་ནས། རྒྱལ་བའི་དགོངས་པ་
ཐམས་ཅད་ཀྱི་གནད་དམ་པ་ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་ཀྱི་གདམས་པའི་ཆུ་བོ་གཅིག་
ཏུ་འདྲེས་པ་དཔལ་ལྷ་གཅིག་དཱི་པཾ་ཀ་རའི་བཞེད་སྲོལ་སྐྱེ་བོ་མཆོག་གི་ཆོས་ལུགས་བྱང་ཆུབ་ལམ་
གྱི་རིམ་པ་བློ་བཟང་རྒྱལ་བ་གཉིས་པའི་ལེགས་བཤད་ཀྱི་སྙིང་པོ་བསྡུས་པ་ཀུན་གཟིགས་རྒྱལ་མཆོག་
ལྔ་པ་ཆེན་པོའི་ཞལ་གྱི་བུམ་བཟང་ལས་བྱུང་བ་འཇམ་དཔལ་ཞལ་ལུང་ཡོངས་སུ་རྫོགས་པ་ཐུགས་
ལ་གཟུངས། དེ་དག་གི་ཚེ་དཀའ་བཅུ་ལ་མང་ཇ་ནས་ཞོགས་ཇ་རེ་སྐྱེལ་བ་དེ་ལ་ཆུ་རེ་བསྲེས་ནས་
སྐོལ་སྐྱར་མཛད་ནས་གཉིས་ཅར་གྱིས་གསོལ། དཀའ་བཅུ་བས་ཕུག་གཞན་ཞིག་ཏུ་ཡུན་རིང་དུ་
ཐུགས་དམ་མཛད། རྗེ་འདི་པས་གནས་ཁང་དེ་ཉིད་དུ་འཛིན་སྐྱོར་མཛད་དེ་འཇམ་དཔལ་ཞལ་ལུང་
ཚང་མ་ཐུགས་འཛིན་མཛད་གྲུབ་སྟེ་ཐུགས་སུ་ཆུད་ནས་ཕྱིར་ལོག་ཕེབས་སྐབས། རྗེ་གྲུབ་ཁང་པ་
ཆེན་པོའི་དྲུང་དུ་མཇལ་བར་བྱོན་པས། སྒྲུབ་ཁང་པ་ཆེན་པོས་ཁམས་ཚ་བའི་བླ་མ་མ་ཎི་བ་དང་
མཉམ་དུ་འཇམ་དཔལ་ཞལ་ལུང་གི་བླ་མའི་རྣལ་འབྱོར་སྒོམ་ཚུལ་བསླབ་བྱ་དང་བཅས་པ་གནང་
བས་ཐུགས་སེམས་ལ་ཤིན་ཏུ་འཕྲོད་པར་གྱུར་ཏེ། གྲྭ་སར་བཞུགས་རིང་ཐུགས་གཉེར་ཧུར་ཐག་པ་
ཞིག་བྱས་ཏེ། ཕུགས་སུ་དབེན་པའི་རི་སུལ་ནས་རི་སུལ་དུ་རྒྱུ་ཞིང་། རྗེ་གྲུབ་པའི་དབང་ཕྱུག་སྒྲུབ་
ཁང་རིན་པོ་ཆེའི་རྣམ་ཐར་ལ་མིག་ཡར་བལྟས་ཀྱིས་ཚེ་འདི་བློས་བཏང་བའི་སྒྲུབ་པ་སྙིང་པོར་མཛད་
པའི་དམ་བཅའ་དྲག་པོ་ཞིག་ཐུགས་ལ་འཁྲུངས། ལོ་དེའི་དགུན་ཀའི་དུས་སུ་གླིང་བསྲེའི་བཤད་
རིང་འཇམ་དཔལ་ཞལ་ལུང་ལ་མཛད་པས། འདུས་པ་རྒྱ་མཚོ་ཀུན་གྱིས་ཐུགས་ཕྲོགས་ཤིང་། དགེ་
བའི་བཤེས་གཉེན་མང་པོས་བཟང་པོའི་དཔེ་རང་བཞག་བྱུང་བས་ཤིན་ཏུ་ལེགས་ཞེས་གཟེངས་བསྟོད་
པའང་མང་པོ་བྱུང་གསུངས། དེ་ནས་བདག་ཉིད་ཆེན་པོ་འདིས། ཇི་སྐད་དུ། དགེ་སློང་ལ་རབ་ཏུ་
གཅེས་པའི་མདོ་ལས། དགེ་སློང་ཞེས་བྱ་ཆོས་ཀྱི་རྒྱལ་མཚན་ཏེ། །དགེ་སློང་ཞེས་བྱ་རྡོ་རྗེའི་སྲོག་
ཤིང་ཡིན། །དགེ་སློང་ཞེས་བྱ་སྡུག་བསྔལ་སྤོང་བ་ཡིན། །དགེ་སློང་ཞེས་བྱ་རྒྱལ་བའི་སྲས་པོའོ། །
ཞེས་གསུངས་པ་ལྟར། རྒྱལ་བས་གསུངས་པའི་དམ་པའི་ཆོས་ཀྱི་རྒྱལ་མཚན་དམ་པ་གང་དུ་གནས་
ན་བསྟན་པ་རིན་པོ་ཆེ་མི་ནུབ་པའི་རྡོ་རྗེ་ལྟར་བརྟན་པར་བྱེད་པའི་སྲོག་ཤིང་། རང་རྒྱུད་ལྡན་གྱི་
-21 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །[༡༽ ..
གང་ཟག་གི་རྒྱུད་ཀྱི་ཉོན་མོངས་པ་དང་བག་མེད་པའི་འདོད་པ་མ་ལུས་པ་འགོག་པར་བྱེད་པའི་ཆུ་
ལོན་གྱི་མཆོག །རྒྱལ་བ་སྲས་དང་བཅས་པས་བུ་གཅིག་པ་ལྟར་དགོངས་པར་འགྱུར་བའི་དཔལ་
ཡང་དག་པར་སྟེར་བ། སོ་སོ་ཐར་བའི་སྡོམ་པ་ཐམས་ཅད་ཀྱི་ཡང་རྩེ་དགེ་སློང་གི་དངོས་པོའི་ནོར་
བུ་རིན་པོ་ཆེས་ཐུགས་ཀྱི་བང་མཛོད་ཡོངས་སུ་གང་བར་མཛད་པར་བཞེད་དེ། དེ་ཡང་དེ་བཞིན་
གཤེགས་པ་ཐུགས་རྗེ་ཅན་དེ་ཉིད་ཀྱིས་བསྟན་པ་རིན་པོ་ཆེ་འདི་ཐུན་མོང་བའི་གདུལ་བྱ་རྣམས་ཀྱི་
སྣང་ངོར་ལོ་ལྔ་སྟོང་ལྔ་བརྒྱའི་བར་དུ་གནས་པར་གསུངས་ཤིང་། ཚུལ་དེ་ལའང་སེམས་ཅན་བསོད་
ནམས་མ་ཡིན་པའི་ལས་ཅན་དག་གི་ལས་ཀྱི་མཐུ་ལས། འཛམ་བུའི་གླིང་གི་ཆུ་བོ་སི་ཏའི་ལྷོ་ཕྱོགས་
ཀྱི་ཆ་རྣམས་སུ་ལོག་པར་ལྟ་བའི་ཀླ་ཀློའི་ཆོས་དག་གིས་སངས་རྒྱས་ཀྱི་བསྟན་པ་ལ་གནོད་པར་
གྱུར་པ་ན། བྱང་ཕྱོགས་རིག་པ་འཛིན་པའི་གནས་ཤམྦྷ་ལའི་ཡུལ་དུ་རིགས་དང་དཀྱིལ་འཁོར་རྒྱ་
མཚོའི་མངའ་བདག་སངས་རྒྱས་སྣང་བ་མཐའ་ཡས་ངུར་སྨིག་གར་གྱིས་རྣམ་པར་རོལ་པ་པཎ་ཆེན་
ཐམས་ཅད་མཁྱེན་པ། ཡབ་རྒྱལ་པོ་ཕྱག་ན་རྡོ་རྗེའི་སྤྲུལ་པ་མཐའ་ཡས་རྣམ་རྒྱལ་གྱི་སྲས། རིགས་
ལྡན་དྲག་པོ་འཁོར་ལོ་ཅན་དུ་འཁྲུངས་ནས་འཇིག་རྟེན་གྱི་གནས་ལུགས་ཐམས་ཅད་ཀུན་ནས་རྨོངས་
པར་བྱེད་པ་རྟ་མཆོག་གི་ཏིང་ངེ་འཛིན་ཕྱི་རོལ་པས་ཀླ་ཀློའི་རྒྱུན་མ་ལུས་པ་དྲག་པོས་ཚར་བཅད་དེ།
དེ་བཞིན་གཤེགས་པའི་བསྟན་པ་མ་ལུས་པ་སླར་ཡང་རྫོགས་ལྡན་གྱི་དཔལ་དུ་བྱེད་པར་གསུངས་
པ་དེའི་ཚེའང་བསྟན་པ་ལ་བྱ་བ་ལྷག་པར་མཛད་པར་བཞེད་ཅིང་། དོན་དེ་ལ་དགོངས་ནས་པཎ་
ཆེན་ཐམས་ཅད་མཁྱེན་པ་ཆེན་པོ་ལས་བསྙེན་རྫོགས་ཀྱི་སྡོམ་པ་བཞེས་ན་རྟེན་འབྲེལ་གྱི་གནད་
རྨད་དུ་བྱུང་བ་དག་ཡོད་པར་གཟིགས་ཏེ། ཟིན་དབོན་ཆུང་ཞེས་པ་ཞིག་ལ་གྲོགས་བཅོལ་ནས་གཙང་
གི་ཕྱོགས་སུ་ཞབས་ཀྱི་པདྨོ་ཉེ་བར་བཀོད། གོང་དུ་སྨོས་པའི་རྒྱུ་མཚན་འདི་རྣམས་ཀྱང་འོལ་ཚོད་
མ་ཡིན་གྱི། རྗེ་བཙུན་བླ་མ་གང་གི་གསུང་ལས་ཐོས་པ་རྣམས་བྲིས་པ་ཡིན། དེ་ལྟར་ཆོས་སྡེ་ཆེན་
པོ་བཀྲ་ཤིས་ལྷུན་པོར་ཕེབས་ནས་རྗེ་ཉིད་དགུང་ལོ་ཉེར་གསུམ་པ་སྤྲེའུ་ལོའི་ཟླ་བ་དང་པོའི་ཚེས་
བཅུ་དགུའི་ཕྱིམ་རེད་ཀྱི་ཆ་ལ་བབས་པ་ན། ཆོས་གྲྭ་ཆེན་པོ་བཀྲ་ཤིས་ལྷུན་པོ་དཔལ་གྱི་སྡེ་ཆེན་
ཕྱོགས་ཐམས་ཅད་ལས་རྣམ་པར་རྒྱལ་བའི་གླིང་གི་ལྟེ་བ་བླ་བྲང་རྒྱལ་མཚན་མཐོན་པོའི་གཟིམས་
ཆུང་ཡིད་དགའ་ཆོས་འཛིན་དུ། རིགས་དང་དཀྱིལ་འཁོར་རྒྱ་མཚོའི་མངའ་བདག་སངས་རྒྱས་སྣང་
བ་མཐའ་ཡས་ངུར་སྨིག་གར་གྱིས་རྣམ་པར་རོལ་པ་འདུལ་བ་འཛིན་པ་རྣམས་ཀྱི་གཙུག་ན་མངོན་
-22-



（
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
པར་བརྗིད་པའི་པཎ་ཆེན་ཕྱོགས་ཐམས་ཅད་ལས་རྣམ་པར་རྒྱལ་བ་རྗེ་བཙུན་བློ་བཟང་ཡེ་ཤེས་དཔལ་
བཟང་པོས་མཁན་སློབ་ཟུང་འབྲེལ་དང༌། མཁས་པའི་དབང་ཕྱུག་ཡོངས་འཛིན་བསོད་ནམས་་་་་
གྲགས་པས་གསང་སྟེ་སྟོན་པའི་སློབ་དཔོན་མཛད་ཅིང་། གཞན་ཡང་འཕགས་པའི་རིགས་བཞི་ལ་
སོགས་པ་གནས་བརྟན་དུ་འོས་པའི་ཡོན་ཏན་གྱིས་རྒྱུད་ཕྱུག་པའི་དགེ་སློང་དག་གིས་ཁ་སྐོང་བར་
མཛད་ནས། དགེ་འདུན་གྲངས་ཚང་བའི་དབུས་སུ་དེ་བཞིན་གཤེགས་པ་མཉམ་མེད་ཤཱཀྱའི་རྒྱལ་
པོའི་བསྟན་པ་ལ་ཞུགས་པ་ཡོངས་སུ་རྫོགས་པ་དགེ་སློང་གི་དངོས་པོ་ཡང་དག་པར་བཞེས་ཏེ། །
སྦྱངས་པའི་ཡོན་ཏན་བཅུ་གཉིས་ལ་སྙིང་སྟོབས་ཀྱི་ཆ་ཀུན་ནས་མི་དམན་པ་དང་། འཕགས་པའི་
རིགས་བཞི་ལ་གནས་པ་དང་། ལྷ་དང་བཅས་པའི་འཇིག་རྟེན་ཀུན་གྱིས་གཙུག་ན་བཀུར་བ་དང་།
ཚུལ་ཁྲིམས་ཀྱི་ཕུང་པོ་ཡོངས་སུ་རྫོགས་པའི་གནས་བརྟན་གྱི་གོ་འཕང་མངོན་དུ་གྱུར་པ་ལ་སོགས་
པ་གཞི་བཅུ་བདུན་དང་། ལུང་རྣམ་འབྱེད་དང་། ལུང་ཕྲན་ཚེགས་ལ་སོགས་པ་དམ་པའི་ཆོས་
འདུལ་བ་རང་གཞུང་གི་སྐབས་ལས་ཇི་ལྟར་བསྟན་པའི་ཡོན་ཏན་རིན་པོ་ཆེ་ཕྲ་རགས་དུ་མའི་ཉི་ཟླ་
སྐར་གསུམ་གྱི་ཚོམ་བུས་བདག་ཉིད་ཆེན་པོ་འདིའི་སྐུ་གསུང་ཐུགས་ཀྱི་ཀུན་གསལ་ཀུན་ནས་ཁེབས་
ཤིང་བཀྲ་བར་གྱུར་ཏེ། དེ་ནས་བཟུང་དུས་ཀུན་ཏུ་འདུལ་བའི་ཕྱག་ལེན་གྱི་ཆ་ཕྲ་མོ་རྣམས་ཀྱང་མ་
ཉམས་པར་ཕྱག་ལེན་དུ་བཏབ་ཅིང་། རྒྱ་ལ་གཞན་དོན་གྱི་དགོས་པ་འགའ་ཞིག་གི་ཕྱིར་ཉམས་པ་
རྣམས་ཀྱང་ཞག་ཏུ་མི་འགྲོགས་པར་ཕྱིར་བཅོས་པ་སོགས་རྒྱལ་བའི་བསྟན་པའི་རྩ་བ་སོ་སོ་ཐར་པ་
ལ་བྱ་བ་བྱེད་པའི་ཕྱིར་འཕགས་པ་རྟ་ཐུལ་ལམ་ཉེ་བར་འཁོར་སླར་ཡང་བྱོན་པ་ལྟར་མཛད་དོ། །
སྨྲས་པ། སྣམ་སྦྱར་རྒྱལ་མཚན་འོད་ཀྱི་དྲ་བ་ཡིས། །ཀུན་ནས་བརྗིད་པའི་དགེ་སྦྱོང་ཉི་མ་
འདིས། །བདག་བསྟན་པད་ཚལ་རྒྱས་པར་འགྱུར་རོ་ཞེས། །དཔལ་སྟུག་གང་དེ་ཞལ་གྱི་མཆུ་སྒྲོས་
བཞད། །འཕགས་པའི་རིགས་བཞིའི་བརྟུལ་ཞུགས་སེ་རལ་ཕྲེང་། །ང་རྒྱལ་མེད་པའི་ཚུལ་ཁྲིམས་
སྲད་བུ་ཡིས། །བག་ཡོད་ཕྲག་པར་འཆང་བའི་དྲང་སྲོང་ཞིག །སྡེ་བཞིའི་ནགས་ཚལ་སྟུག་པོར་ཅི་
དགར་རྒྱུ། །ལྷུང་བཟེད་བུང་བའི་འཕུར་ལྡིང་མཛེས་གྱུར་ཅིང་། །རྣམ་གསུམ་ལོ་འདབ་དུལ་བའི་
བསེར་བུས་གཡོ། །འཆལ་སྤངས་དྲི་ངད་ཕྱོགས་བརྒྱར་འཕྲོ་བ་ཡི། །འདབ་བརྒྱ་པ་འདི་ཐུབ་བསྟན་
རྫིང་བུའི་རྒྱན། །བྱི་དོར་མ་བྱས་གཟི་བརྗིད་འབར། །རྒྱན་རྣམས་སྤངས་པས་རབ་ཏུ་བཀྲ། །སྤོས་
དང་བྲལ་བས་དྲི་ཞིམ་ཅན། །སྒྱུ་མ་འདི་ནི་སུ་ཡིས་སྤྲུལ། །ཤིང་དྲུང་གནས་མཆོག་ཕྱག་དར་ཁྲོད། །
-23-



}r
--
，，"-,-
-
—
::-
=------
--
-
-
-
--- -- -- --
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡) -
གོས་དང་སློང་མོས་འཚོ་གྱུར་ཀྱང་། །མིག་སྟོང་ལྡན་པས་བལྟ་བྱེད་ཅིང་། །ཚངས་པའི་གཙུག་གི་
ནོར་བུས་གཏུགས། །མཐོ་རིས་མྱ་ངན་འདས་པ་ཡི། །ལྕགས་ཀྱི་ཁམས་རྣམས་མ་ལུས་པ། །ཞི་དུལ་
ངུར་སྨྲིག་ཁབ་ལེན་གྱིས། །ད་ལྟ་ཉིད་དུ་འདྲེན་པ་འདྲ། །ཞེས་བྱ་བ་ནི་བར་སྐབས་ཀྱི་ཚིགས་སུ་
བཅད་པའོ། །
དེ་ནས་དབུས་ཕྱོགས་སུ་ཕྱིར་ཕེབས་ཏེ་སླར་ཡང་ཐོས་བསམ་ལ་བརྩོན་པར་མཛད་ནས་རྗེ་
བདག་ཉིད་ཆེན་པོ་ཁམས་གསུམ་ཆོས་ཀྱི་རྒྱལ་པོ་ཤར་ཙོང་ཁ་པ་ཆེན་པོའི་ཡེ་ཤེས་ཀྱི་རོལ་པ་དང་
སྨོན་ལམ་གྱིས་བསྐྲུན་པ། རྒྱལ་བའི་སྤྲུལ་པའི་སྐུ་རྒྱལ་བ་ཤཱཀྱ་མུ་ནེའི་མདུན་སར་ཆོ་འཕྲུལ་གྱི་དུས་
ཆེན་པོའི་སྐབས་སུ་མཆོད་ཅིང་། སྨོན་པ་ལྷ་ས་སྨོན་ལམ་ཆེན་མོར་གྲགས་པར་གྲྭ་བསྐོར་མཛད་པའི་
སྐབས་མངོན་དུ་གྱུར་པ་ན། ཚུལ་དེ་ལེགས་པར་བསྒྲུབས་ཏེ་བཤད་རྩོད་གཉིས་ཀྱི་སྒོ་ནས་རྒྱལ་
བའི་བསྟན་པ་རིན་པོ་ཆེའི་ཞབས་འདེགས་སུ་འགྱུར་བ་ཞིག་བྱའམ། ཡང་ན་ཆོས་བརྒྱད་ཀྱི་སྤྲོས་པ་
རྣམ་པར་དགག་པའི་ཕྱིར་བཤོལ་བར་བྱ་སྙམ་དུ་དགོངས་ཏེ། རྗེ་སྒྲུབ་ཁང་པ་ཆེན་པོར་ཇི་ལྟར་
རིགས་ཞུ་འཕྲིན་གྱིས་གསོལ་བས། ལན་དུ་ཕྱག་བྲིས་ཤིག་སྩལ་ཏེ། ལགས་མིང་བཏགས་མི་མཛད་
ན་སྨོས་དགོས་མེད་ཅིང་། དེ་མིན་ད་ལམ་རང་མིང་བཏགས་བཟང་བ་འདྲ་བས་དགོངས། ཞེས་པ་
ཞིག་སྩལ་བར་བརྟེན་དགུང་ལོ་ཉེར་ལྔ་པ་ཟླ་བ་དང་པོའི་ཆོ་འཕྲུལ་མཆོད་པ་སྨོན་ལམ་ཆེན་མོའི་དུས་
སུ་ལུང་དང་རིགས་པ་དྲི་མ་མེད་པའི་ཡོན་ཏན་གྱིས་རྒྱུད་ཕྱུག་ཅིང་ཚུལ་ཁྲིམས་རྣམ་པར་དག་པ་ལ་
བརྟེན་པའི་མཁས་མང་འདུས་པ་རྒྱ་མཚོའི་དབུས་སུ་སྨོན་ལམ་གྲྭ་བསྐོར་མཛད་པས། བྱང་ཆུབ་
སེམས་དཔའ་རྫོ་གས་པའི་སངས་རྒྱས་སུ་བགྲོད་པར་བྱེད་པའི་ཟབ་པ་དང་རྒྱ་ཆེ་བའི་ལམ་རྣམས་
ཕུལ་དུ་ཕྱིན་པ་འཆད་པར་བྱེད་པའི་བསྟན་བཅོས་ཆེན་པོ་དབུ་ཕར་གཉིས་ཀྱིས་མཚོན། རང་དང་
གཞན་གྱི་གྲུབ་པའི་མཐའ་རྒྱ་མཚོ་ལྟ་བུ་རྣམས་ཀྱི་དཀའ་བའི་གནད་མཐའ་དག་ལ་དགག་བཞག་
སྤོང་གསུམ་གྱི་ཆ་མ་ལུས་པ་རྒྱལ་བའི་དགོངས་པ་རྗེ་ཡབ་སྲས་ཀྱི་མན་ངག་ལས་འབྱུང་བ་བཞིན་ཚིག་
ལ་མི་བརྟོན་དོན་ལ་བརྟེན། གཞན་གྱི་སྨྲ་བ་ལན་མེད་དུ་བྱེད་པའི་ཕྱིར་མ་ཡིན་གྱི། རང་གི་སེམས་
འདུལ་བའི་ཕྱིར་ཡིན་ཞེས་བཤད་པའི་ལེགས་བཤད་ཀྱི་ང་རོའི་སྒྲས། སྟོན་པ་མཉམ་པ་མེད་པ་ཤཱཀྱའི་
རྒྱལ་པོས་གཙོ་མཛད་ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ལེགས་པར་མཆོད་ཅིང་།
དེར་ཚོགས་ཀྱི་དགེ་འདུན་ཐམས་ཅད་མཆོག་ཏུ་མོས་ཤིང་དང་བ་དང་འདུན་པ་དང་སྤྲོ་བ་རྣམས་ཕན་
- 24-



–
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ ..
ཚུན་འགྲན་པ་བཞིན་དུ་གྱུར། དེ་སྐབས་རྗེ་གྲུབ་པའི་དབང་ཕྱུག་དགེ་ལེགས་རྒྱ་མཚོས་ཀྱང་ཕ་རོལ་
པོ་ལ་ཁྲོ་སེམས་མ་སྐྱེས་པ་གལ་ཆེ་བ་ཡིན་ཞེས་གསུངས་པ་ཐུགས་ལ་བརྣགས་པར་མ་ཟད་སློབ་གཉེར་
གྱི་དུས་ཀུན་ཏུ། རྗེ་སྒྲུབ་ཁང་པ་དེ་ལ་སངས་རྒྱས་དངོས་ཡིན་སྙམ་པའི་འདུ་ཤེས་འབད་རྩོལ་ལ་མ་
ལྟོས་པར་རང་ཤུགས་ཀྱིས་སྐྱེ་ཞིང་། དེའི་སྟོབས་ཀྱིས་རང་གི་དགོན་པ་དང་སློབ་གཉེར་བྱེད་པའི་
གྲོགས་དང་
། དཔེ་ཆ་དང་མཐུན་རྐྱེན་ཟས་གོས་ལ་སོགས་པ་ཐམས་ཅད་ལ་བླ་མའི་རྣམ་འཕྲུལ་དང་
རང་ཉིད་འདུལ་བའི་དོན་དུ་སྤྲུལ་པ་ཤ་སྟག་ཡིན་སྙམ་པ་ནར་མར་འོང་གིན་ཡོད་པའི་སྟབས་ཀྱིས།
དེའི་ཚེའང་ཁྲོ་བ་ལ་སོགས་པ་སྐད་ཅིག་ཀྱང་མ་བྱུང་ཞིང་། གསང་ཕུ་སོགས་སུ་རྣམ་འགྲེལ་ལ་ཅུང་
ཟད་སྦྱངས་པ་བྱས་པའི་དགེ་བཤེས་ཞིག་ནས་རིགས་པ་ལྟར་སྣང་མང་པོ་ཁྱེར་ཏེ་ལེགས་པར་བཤད་
པ་སུན་དབྱུང་དུ་བྱུང་བ་ལའང་ལུང་རིགས་དྲི་མ་མེད་པས་སུན་ཕྱུང་བ་ལས་མི་བདེ་བའི་རྣམ་པ་ཅུང་
ཟད་ཀྱང་མ་བྱུང་གསུང་སྟེ། འདི་དག་ནི་དེ་བཞིན་གཤེགས་པའི་གསུང་རབ་ལ་ཉམས་མྱོང་ཅན་གྱི་
སྐྱེ་བོས་བརྟགས་ན་རྒྱལ་བའི་སྲས་ཀྱི་སྤྱོད་པ་དཔག་པར་དཀའ་བ་ཞིག་ཡིན་ནོ། །དེ་ལྟར་སྨོན་ལམ་
གྲྭ་བསྐོར་གྲུབ་ནས་སྐབས་ཤིག་རྗེ་སྒྲུབ་ཁང་རིན་པོ་ཆེ་མཇལ་དུ་སེ་ར་རྩེར་ཕེབས་པས། སྐལ་ལྡན་
གྱི་གདུལ་བྱ་མང་པོ་ལ་སྨོན་སེམས་ཆོ་གའི་སྒོ་ནས་འབོགས་པའི་སྐབས་སུ་ཕེབས། དེ་དུས་རྗེ་
སྒྲུབ་ཁང་པའི་ཞལ་ནས། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་བློ་
ཤུགས་ཅན་ཞིག་བསྐྱེད་ནས། བློ་དེ་སངས་རྒྱས་མ་ཐོབ་ཀྱི་བར་དུ་མི་གཏོང་སྙམ་དུ་དམ་བཅའི་ཚུལ་
གྱིས་འཛིན་ཅིང་། སྨོན་སེམས་ཀྱི་བསླབ་བྱ་ལ་སློབ་མི་ནུས་པ་རྣམས་ཀྱིས་དམ་བཅའ་ཅན་བཟུང་
ན་ཉེན་ཆེ་བས་སེམས་བསྐྱེད་པ་ཙམ་བྱའོ་གསུངས་བྱུང་བས། རྗེ་འདིའི་ཐུགས་ལ་སྔོན་སྐྱེ་བ་ཐོག་མ་
མེད་པ་ཞིག་ནས་འདོད་ཡོན་ལ་ཆགས་པའི་དབང་གིས་ངན་འགྲོར་སྐྱེས་པ་ཅི་ཙམ་ཞིག་བྱས་ཏེ་སེམས་
བསྐྱེད་དམ་བཅའ་ཅན་བཟུངས་ནས་བསླབ་བྱ་ལ་སློབ་མ་ནུས་པས་ངན་འགྲོར་སྐྱེ་མ་མྱོང་བའི་ཚོད་
དུ་འདུག་ན། ད་ནི་སེམས་བསྐྱེད་ཀྱི་དམ་བཅའ་ཉམས་པའི་དབང་གིས་ངན་འགྲོར་ལྷུང་ཡང་ཤིན་
ཏུ་འཚེངས་སྙམ་ནས་སེམས་བསྐྱེད་དམ་བཅའ་ཅན་མཛད་དེ། དཀའ་བཅུ་འཕགས་པ་སྐལ་ལྡན་
གྱི་གསུང་ནས། དེ་རིང་སེམས་བསྐྱེད་ལུགས་ཇི་ལྟ་བུ་བྱས་གསུང་བ་ལ། སེམས་བསྐྱེད་ཇི་ལྟར་
མཛད་ལུགས་རྣམས་རྒྱས་པར་གསུངས་པས་དཀའ་བཅུ་ནས་ཁྱོད་སྙིང་སྟོབས་ཆེན་པོ་ཞིག་ཡིན་འདུག་
གསུངས། ཞེས་ཧ་ལས་འདུག་གསུང་སྟེ་ཚུལ་འདི་ཡང་དཔག་པར་དཀའ་བའི་རྣམ་པར་ཐར་པའོ། །
-25 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དུས་ཚོད་འདི་ཙམ་གྱི་དུས་ཤིག་སེ་ར་རྩེར་ཐེ་བོ་དཀའ་བཅུ་བརྩོན་འགྲུས་སེངྒེ་ཟེར་བ་ཞིག་ཡོད་པ་
དེས་ཐུགས་དཀྲུགས་པའི་དབང་གིས་རྗེ་གྲུབ་པའི་དབང་ཕྱུག་དགེ་ལེགས་རྒྱ་མཚོ་དེ་འོལ་ཁ་ཕྱོགས་
ལ་ཕེབས། རི་ཁྲོད་འཛིན་པའི་དགེ་སློང་རྣམས་ནས་ཚུར་གདན་འདྲེན་གྱི་ཐབས་མང་པོ་ཞིག་བྱས་
ཀྱང་ཕེབས་མ་བཞེད་པས། དེའི་རྐྱེན་གྱིས་དཀའ་བཅུ་འཕགས་པ་སྐལ་ལྡན་སྲོག་རླུང་ཞུགས་པ་ལྟར་
བྱས་ཏེ། རྗེ་འདི་བའི་དྲུང་དུ་བྱུང་ནས། ཁོ་དེ་བྱམས་པ་བླ་མ་སྒྲུབ་ཁང་རིན་པོ་ཆེ་དེ་ཁོང་རེ་གཉིས་
ཀྱིས་ཐུགས་དཀྲུགས་པས་བཞུགས་ཟོས་མ་བདེ་བར་འོལ་ཁར་བྱོན། ཅི་བྱས་ཀྱང་འབྱོན་མ་ཉན་
ཁྱོད་ལ་ཁ་བཏགས་ཤིག་ཡོད་ན་ཚུར་ཐོངས། དེ་ཞུ་རྟེན་བྱས་ནས་ཚུར་ཕེབས་དགོས་པའི་ཞུ་ཡིག་
འབུལ་རྒྱུ་ཡིན་ཞེས་ཞུས་པར་བརྟེན་ཁ་བཏགས་དབང་ལྡན་ཞིག་ཕྱག་ན་ཡོད་པ་དེ་སྨོན་ལམ་གྱིས་
མཚམས་སྦྱོར་ནན་ཏན་དུ་མཛད་ནས་སྩལ་བས། དཀའ་བཅུས་ཀྱང་དེ་དང་ཕྱིང་པ་དཀར་པོ་ཞིག་
ཞུ་རྟེན་དུ་བཅུག་སྟེ་སྤྱན་འདྲེན་གྱི་ཞུ་འཕྲིན་ཕུལ་བས་སྤྱིར་རྟེན་འབྲེལ་ཁྱད་པར་ཅན་འགྲིག་ཅིང་།
ཡང་སྒོས་སུ་རྗེ་བྱམས་པའི་མཚན་ཅན་འདི་པའི་ཐུགས་སྨོན་དྲི་མ་མེད་པའི་མཐུ་ལ་བརྟེན་ནས་འབྱོན་
པར་ཞལ་གྱིས་བཞེས་ཏེ། དེ་སྐབས་རྗེ་འདི་པ་སྡེ་བཞིའི་གཞུང་དུ་དཔེ་མཚམས་ལ་བཞུགས་ཡོད་
པའི་དུས་ཤིག་མནལ་ལམ་དུ་སྒྲུབ་ཁང་རིན་པོ་ཆེ་སེ་ར་རྩེར་ཕེབས་ཀྱིན་འདུག་པ་ལ་རི་ཁྲོད་པ་རྣམས་
ཀྱིས་ཆོས་གོས་གསོལ། མཆོད་རྫས་ཐོགས་ནས་ཆོས་ལ་སྒང་དུ་གྲགས་པ་དེ་ནས་བསུ་བ་དང་སེར་
ཕྲེང་མཛད་ནས་ཕེབས་སོང་བ་ཞིག་བྱུང་བར་ཚེས་གྲངས་བཟུངས་ནས་རྗེས་སོར་དྲི་བ་མཛད་པས་
མནལ་ལྟས་ལ་ཇི་ལྟར་བྱུང་བ་བཞིན་ཕྱི་ཉིན་དགེ་སློང་རྣམས་ཀྱིས་བསུ་བ་མཛད་ནས་ཕེབས་འདུག་
གསུངས། རྗེ་སྒྲུབ་ཁང་པ་ཆེན་པོས་འོལ་ཁར་ཕེབས་རིང་ལ་ཨ་བོ་ཁྲ་འབུར་སོགས་ལ་ཞལ་བཀོད་
གནང་སྟེ། ཕུར་བུ་ལྕོག་གི་རིགས་གསུམ་ལྷ་ཁང་བཞེངས་པར་ཆེད་དུ་བགྱིས་པ་མིན་ཡང་ཟླ་གམ་
གཟུགས་ཤིག་བྱུང་བ་སྒྲུབ་ཁང་རིན་པོ་ཆེས་དབང་གི་རྟེན་འབྲེལ་འགྲིག་ཅེས་གསུངས་པ་ཕྱིས་སུ་
རྒྱ་ཧོར་བོད་སོགས་ཀྱི་བླ་དཔོན་སོགས་མཆོག་དམན་གྲངས་མེད་པ་འདུ་ཞིང་དེ་དག་གིས་བསྙེན་
བཀུར་གྲངས་མེད་པ་འོང་བའི་རྟེན་འབྲེལ་དུ་སྣང་ཞེས་རྗེ་བཙུན་བླ་མ་འདི་པ་ཡང་ཡང་གསུངས།
ལན་ཅིག་ཁམས་ནས་སྒྲུབ་ཁང་རིན་པོ་ཆེར་འབུལ་རྒྱུའི་གྲི་རྐང་ཞིག་བསྐུར་བྱུང་བ་འབུལ་བར་རྗེ་
འདིས་ཕེབས། དེའི་ཚེ་རྗེ་སྒྲུབ་ཁང་པ་ཆེན་པོ་སྤོ་འབོར་བའི་གྲྭ་པ་གནས་བསྐོར་བ་ཞིག་ལ་གཅོད་
ཀྱི་དབང་གནང་གྲབས་འདུག་པ་དང་རྟེན་འབྲེལ་འགྲིག་ནས་གྲྭ་པ་དེ་དང་མཉམ་དུ་རྗེ་བྱམས་པ་
-26 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
རིན་པོ་ཆེར་ཡང་གཅོད་དབང་ནམ་མཁའ་སྒོ་འབྱེད་ཀྱི་བྱིན་རླབས་ཤིན་ཏུ་རྒྱས་པར་སྩལ་ཏེ། གནས་
ལུགས་ངོ་སྤྲོད་ཀྱི་སྐབས། ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། ཞེས་སོགས་འཇུག་
པའི་ལུང་ལ་བརྟེན་ནས་བདག་མེད་པ་རྣམ་པ་གཉིས་ཀྱི་ཚུལ་གཏན་ལ་འབེབས་པའི་གསུང་བཤད་
ཤིན་ཏུ་རྒྱས་པ་ཞིག་སྩལ་བས་དབྱིངས་དང་རིག་པ་དབྱེར་མེད་དུ་བསྲེ་བ་དང་། ཐབས་ཤེས་ཟུང་
འཇུག་གི་ཉམས་ལེན་ལ་བརྟེན་ནས་བདག་འཛིན་བཙན་ཐབས་སུ་གཅོད་པའི་མ་གཅིག་ལབས་ཀྱི་
སྒྲོན་མའི་ཆོས་རྣམས་ལ་ངེས་པ་གཏིང་ཚུགས་པ་འཁྲུངས། དེ་སྐབས་ཉི་མ་ཕྱི་མོར་སོང་བས་ཕྱིར
ཕེབས་མ་ཐུབ་སྟེ་སྒྲུབ་ཁང་རིན་པོ་ཆེས་དཀའ་བཅུ་པའི་ཐད་དུ་སྡོད་ལ་སང་སྔ་བར་ཤོག་གསུང་བ་
ལྟར༑ རྗེ་ཉིད་ཀྱི་ཁུ་བོ་དཀའ་བཅུ་འཕགས་པ་སྐལ་ལྡན་གྱི་དྲུང་དུ་དེ་ནུབ་བཞུགས་ནས་སང་ཉིན་
སྔ་མོ་ཞིག་ཕེབས་པས་ཐུགས་དམ་མ་གྲུབ་པར་སྒོ་དྲུང་དུ་ཅུང་ཞིག་བཞུགས། མཚམས་ཤིག་ལ་ཤེས་
རབ་སྙིང་པོ་དང་ལམ་རིམ་བརྒྱུད་པའི་གསོལ་འདེབས་ཤིག་མཛད་པའི་རྗེས་སུ་གཟིམས་ཁང་གི་
སྒོ་ཕྱེ་བྱུང་བ་དང་ནང་དུ་ཕེབས་པས། དེར་ཞབས་ཕྱི་སུའང་མི་སྣང་ཞིང་སྒྲུབ་ཁང་རིན་པོ་ཆེ་ཉིད་
ཀྱིས་མེ་ལྕགས་བཏབ་སྟེ་མེ་གསོས་ནས་མཚན་ཉིད་པ་མེ་གཏོང་བ་མཁས་པོ་ཡོང་བས་མེ་ཐོངས་
ཤིག་གསུངས། མེའི་བྱ་བ་མཛད་ཀྱིན་ཡོད་དུས་སྒྲུབ་ཁང་པ་ཆེན་པོའི་ཞལ་ནས་སེང་ལྡེང་ནགས་
ཀྱི་སྒྲོལ་མའི་རྗེས་གནང་ཨེ་ཐོབ་གསུང་བར་མ་ཐོབ་ཞུས་པས། འོ་མཚན་ཉིད་པའི་ལྷག་པའི་ལྷ་
སེང་ལྡེང་ནགས་ཀྱི་སྒྲོལ་མ་འདི་ཡིན་པས་རྗེས་སོར་བརྡ་ཞིག་གཏོང་བས་དེ་དུས་ཤོག་དང༌། འདིའི་
རྗེས་གནང་ཞིག་བྱེད་གསུང་བར། བླ་མ་འདིས་བཀའ་དྲིན་ཆེ་ཞེས་གསོལ། ཡང་སྒྲུབ་ཁང་རིན་པོ་
ཆེའི་ཞལ་ནས་ཁྱོད་རང་སློབ་གཉེར་ལེགས་པོ་ཞིག་གྱིས་ལ། དེ་ནས་ངའི་ཐད་དུ་ཤོག་དང་ལམ་
རིམ་གྱི་ཁྲིད་ལེགས་པོ་ཞིག་བཏང་གི་དེ་ནས་ཁྱོད་རང་གིས་ལམ་རིམ་ལ་ཤ་ཆོད་རུས་ཆོད་དུ་སྦྱངས་
ནས་རང་ཉིད་མགོ་བོ་དཀར་པོར་སོང་། ལུས་འཁྱོར་ཞིང་ན་ཚོད་ཀྱང་གཏུགས། ལྟོ་སྐྱ་ལ་གོས་
ཧུལ་བ་གཞན་གྱིས་མཐོང་ན་སྙིང་རྗེ་སྐྱེ་བ། རང་ཉིད་ནང་དུ་ཆོས་ཀྱི་དགའ་བདེས་ཚིམ་པ་གཞན་
དམ་པའི་ཆོས་མི་དྲན་པར་ཚེ་འདིའི་སྟོབས་འབྱོར་གྱིས་དྲེགས་པ་ཚོ་ལ་ཕར་སྙིང་རྗེ་སྐྱེ་བ་ཞིག་བྱེད་
དགོས་གསུངས་ཤིང༌། རྒས་པའི་གསུང་འཕྲོས་རྣམས་མཛད་པའི་ཚེ་ཇ་དཀྲུགས་ཤིག་ལ་ཕྱག་
འཁར་ལྟར་གནང་སྟེ་སྐུ་ལུས་འཁྱོར་བ་ལྟར་མཛད་པར་བརྟེན་སྐུ་ཚེ་རིང་རབ་ཡོང་བ་ཡིན་ནམ་སྙམ་
པར་ཐུགས་ལ་ཤར་ཞིང་། དུས་ཕྱིས་ཤིག་འཇམ་དབྱངས་དམར་སེར་དང་སེང་ལྡེང་ནགས་ཀྱི་སྒྲོལ་
-27 -



- -
--
，
-，
, 14
=
) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡）
མའི་རྗེས་གནང་གཉིས་ཀྱང་དགྱེས་པ་ཆེན་པོས་སྩལ། དེ་ལྟར་སེ་ར་ཐེག་པ་ཆེན་པོའི་གླིང་གི་བྱེས་
མཁས་མང་གྲྭ་ཚང་དུ་ཐོག་མར་ཐུགས་གཉེར་ལ་ཕེབས་པ་ནས་བཟུང་ཏེ། སྤྱིར་དལ་འབྱོར་་་་་་
རྙེད་དཀའ་བ་དང་དོན་ཆེ་བ་དང་འཇིག་སླ་བའི་གནས་ཚུལ་དང་སྲིད་པའི་ཕུན་ཚོགས་འདི་ཐམས་ཅད་
ནམ་མཁའི་གློག་གམ་ཆུའི་ལྦུ་བ་རྡོས་པ་ལྟར་སྐད་ཅིག་ཀྱང་མི་བརྟན་པའི་རང་བཞིན་ཅན་དུ་ལེགས་
པར་དགོངས་ནས། ཐོས་བསམ་གྱི་བྱ་བས་རང་གིས་ལན་ཅིག་ཙམ་རྙེད་པའི་དལ་འབྱོར་དོན་ཡོད་
པར་བྱ་བ་དང་། རྒྱལ་བའི་བསྟན་པ་རིན་པོ་ཆེའི་གནད་རྣམས་ལ་མ་རྟོགས་པ་དང་ལོག་པར་རྟོག་
པ་དང་ཐེ་ཚོམ་གྱི་དྲི་མ་མ་ལུས་པ་དྲུངས་ཕྱུང་སྟེ་རྒྱལ་བ་དགྱེས་པའི་ལམ་བཟང་གིས་སངས་རྒྱས་ཀྱི་
བསྟན་པ་ཉིན་མོ་ལྟར་གསལ་བར་བྱ་བ་དང་། རང་གཞན་གྱི་རྒྱུད་ལ་ཉོན་མོངས་པའི་དབང་གིས་
རང་འཁྲུངས་སུ་ཡོད་པའི་གྲུབ་པའི་མཐའ་ལོག་པར་རྟོག་པ་ཅན་རྣམས་སུན་དབྱུང་བར་བྱ་བ་རྣམས་
ཀྱི་ཆེད་ཁོ་ནར་གསུང་རབ་ཀྱི་ཚིག་དོན་ཁོང་དུ་ཆུད་པར་བྱ་བ་དང༌། དེ་དག་གི་དོན་ལ་སེམས་པ་དང་།
མཐའ་ཡོངས་སུ་གཅོད་པའི་ཕྱིར་བརྒལ་ཞིང་བརྟག་པའི་བྱ་བ་རྣམས་ངེས་འབྱུང་བྱང་སེམས་ཡང་
དག་པའི་ལྟ་བ་སྟེ་ལམ་གྱི་སྲོག་གསུམ་གྱིས་ལེགས་པར་བརྒྱན་ནས། རང་རྒྱུད་འདུལ་བའི་ཐབས་
སུ་འགྲོ་ངེས་པར་བརྩོན་པ་དྲག་པོས་ཉམས་སུ་བཞེས་པ་འབའ་ཞིག་ལས། ཚེ་འདིའི་རྙེད་བཀུར་
སྙན་གྲགས་སོགས་དོན་དུ་གཉེར་བ་དང་ཆེན་པོ་དག་གི་ཡིད་འཛིན་པར་བྱ་བའི་ཆེད་དང་། བདག་
ཉིད་རྒྱལ་འདོད་དང་གཞན་དམའ་དབབ་པའི་སྦྱོར་བ་ལྷུར་ལེན་པ་སོགས་རིང་དུ་སྤངས་པ་ཁོ་ནས་
དུས་འདའ་བར་མཛད་དེ། ཉིད་ཀྱི་གསུང་ལས། ངེད་གྲྭ་སར་སྡོད་རིང་ལ་ཞོགས་ཀ་གཅིག་ཀྱང་
ཆོས་གྲྭའི་དགོངས་པ་ཞུས་ནས་དགོན་པའི་ཁྲོམ་ལ་འགྲོ་མ་མྱོང་། དགོས་པ་ཆེན་པོ་མེད་པར་
ཚོགས་ཐེང་གཅིག་བཅག་ནས་ཤག་ཏུ་ཁ་ཡངས་བྱས་ནས་ལན་གཅིག་ཀྱང་བསྡད་པ་མེད། སྐབས་
འགར་རླུང་སེང་གི་སྟབས་ཀྱིས་དཔེ་ཆ་མ་བྱུང་བ་ལན་རེ་གཉིས་མ་གཏོགས་ཕ་ཡུལ་ནས་ཡོང་དུས་
རང་གི་བླ་མའི་ཞལ་ཆེམས་དང་། ཕ་རྒན་པོའི་བསླབ་བྱ་བྱས་པ་རྣམས་སྙིང་ལ་བཅུག་སྟེ་གྲྭ་ས་དང་
རི་ཁྲོད་སོགས་སུ་སྡོད་པའི་སྐབས་གང་དུའང་བག་མེད་ཀྱི་ལོང་གཏམ་དང་ཚོགས་འདུ་སོགས་ལ་
འཛེམ་པ་ཆེན་པོ་བྱས། ཤག་མཚེས་པས་བྱང་ལ་གྲོང་ཆོག་རྒྱུག་པར་ཕྱིན། ཚུར་ཡོང་ནས་ཇ་དཀྲུགས་
ཞོབ་རང་ཟེར་གྱིན་ཇ་སྐོལ། ཤ་བཙོས་ནས་ཚོགས་འདུ་ཁོ་ན་བྱེད་མཁན་འགའ་ཞིག་ཡོད་དེ། དེ་
འདྲ་ལ་སྨོན་པ་སྐྱེ་མ་མྱོང་། དབྱར་གྱི་དུས་སུ་ཆོས་གྲྭའི་ནང་དུ་ཤིང་གི་བསིལ་གྲིབ་ལ་འདུག་ཙ་ན།
- 28-



( ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །/ཀ༽
སྟེང་ནས་དཔོན་པོས་སྡུག་གཏོང་མཁན་ནི་མེད། འོག་ན་གཡོག་གི་མགོ་འདོན་བྱེད་དགོས་སོགས་
ནི་མེད་པར། རང་གཅིག་པུའི་བསམ་བློ་དང་དཔེ་ཆའི་བསམ་བློ་བཏང་ནས་སྣང་བ་གང་བདེར་
བསྡད་ཆོག་པ་འདི་འདྲ་གཞན་ལ་བལྟོས་ན་བདེ་བ་ཅན་དུ་སླེབ་པའི་ཚོད་དུ་འདུག་སྙམ་ནས་དགའ་
སྤྲོ་སྐྱེ་བ་དང་། ཡང་སྐབས་འགར་ལྷོ་གཞོལ་བ། བྱང་སྐྱབས་པ་མི་མཐོ་མི་དམའ་བའི་རིའི་ངོགས་
ཤིག་ཏུ་བྲག་ཕུག་ས་དྲི་ཆིང་ངེ་བའི་ནང་དུ་ལྟོ་སྐྱ་ལ་གོས་ཧྲུལ་བ་བྱས། རྟོགས་པ་དང་སྐོམ་པ་བྱུང་ཡང་
སྡུག་བསྲན་བསྐྱེད་ནས་དཀོན་མཆོག་ལ་སྐྱབས་འགྲོ་བྱེད་ཀྱིན་མི་ཚེ་ཆོས་ལ་སྐྱེལ་བ་ཞིག་ནམ་འོང་
ན་སྙམ་པའི་བློ་རེ་ཆོས་གྲྭའི་ནང་དུ་འདུག་པའི་སྐབས་ཕལ་ཆེ་བར་ཡོད་ཅིང་། ལན་ཅིག་ཁང་ཚན་
གྱི་གྲྭ་པ་གྲོངས་པ་ཞིག་གི་ཆས་ཀས་ཚོམ་ཇ་བཟང་པོ་ཉིན་མང་པོ་སྦྲེལ་ནས་བཏང་བྱུང་བ་ན་ཕལ་
ཆེར་ཟས་ལ་དགའ་བ་བཞིན་དུ་ལོངས་སྤྱོད་ཅིང་། འཆི་བ་མི་རྟག་པ་དེ་ཁོ་གཅིག་པུའི་སྟེང་དུ་འོང་
བ་ལས་གཞན་དུ་རང་རང་གི་སྟེང་དུ་འོང་སྙམ་པ་ཡེ་མེད་པར་གཤགས་རྒྱག་དང་གད་མོ་དི་རི་རི་
འདུག་པས་དེ་དག་གི་སྣང་ཚུལ་མཐོང་བ་དང་རང་ཡང་ནམ་འཆི་ངེས་པ་མི་འདུག་སྙམ་མཆི་མ་་་་་
མང་པོ་ཤོར་ཞིང་དེའི་རིང་ལ་བཟའ་བཏུང་གི་བྲོ་བ་མི་ཚོར་བ་བྱུང་། རྒྱལ་པོ་ལྷ་བཟང་གིས་བོད་ལ་
ལུང་ཐོབ་ནས་ཉང་བྲན་སྐོར་དང་ཁྱད་པར་སྡེ་སྲིད་ཀྱི་ཁང་ཁྱིམ་གྲོང་སྨད་གཞིས་ཀ་ལྷ་བཟང་གིས་
གྲྭ་པ་རྣམས་ལ་བྱིན་པ་ཡིན་ཟེར་ནས། གྲྭ་པ་འདོད་པ་ཆེ་བ་མང་པོ་ཁྱིམ་པའི་ཆས་ཀ་ལེན་པར་
འགྲོ་གིན་འདུག་པ་ལ་གྲོགས་འགའ་ཞིག་གིས་ང་ལའང་ཆས་ལེན་པར་འགྲོ་ཟེར་བྱུང་ཡང་། འགྲོ་
བ་དག་ཧ་ཅང་ཆེ་སྟེ་གྲྭ་པ་གཞན་གྱིས་ཁྱིམ་པའི་ཆས་ཀ་ཁྱེར་འོང་པ་མཐོང་ཙ་ན། རབ་ཏུ་བྱུང་བའི་
ཆ་ལུགས་འདི་འདྲ་བཟུངས་ནས་ཁྱིམ་པ་དག་གིས་འབད་རྩོལ་གྱིས་དཀའ་བ་དུ་མས་བསྒྲུབས་ཤིང་།
རང་གིས་ཀྱང་སྤྱོད་མི་ནུས་པ་རྣམས་ཁྱེར་འོང་ཕོད་པ་འདི་འདྲ་ག་ལ་རིགས་སྙམ་དུ་སེམས་ལ་མ་
བཟོད་པ་སྙིང་རླུང་ལངས་པ་ལྟ་བུས། རང་གི་ཤག་ཏུ་བཞུགས་ཏེ་སྒོ་གཏན་བཅད་ནས་འདུག་ཀྱང་
ཉིན་གང་པོར་མཆི་མ་རྒྱུན་མི་ཆད་པས་ལུས་སེམས་ཧ་ཅང་ཐང་ཆད་པ་ཞིག་བྱུང་གསུངས་ཏེ། དེ་
དག་ནི་དམ་པའི་སྤྱོད་པ་རྨད་དུ་བྱུང་བ་བསྟན་པའི་གཞི་མ་དམ་པའི་ཆོས་འདུལ་བ་དང་རྒྱལ་བའི་
སྲས་ཀྱི་སྤྱོད་པའི་ཆ་གཉིས་ཀ་དང་མཐུན་ཞིང༌། སྔོན་གྱི་བཀའ་གདམས་པའི་དགེ་བའི་བཤེས་
གཉེན་ངེས་པ་དོན་གྱི་བྱ་བཏང་བ་རྣམས་དང་རྗེ་བཙུན་བླ་མ་ཁམས་གསུམ་ཆོས་ཀྱི་རྒྱལ་པོ་བློ་བཟང་
གྲགས་པ་ཡབ་སྲས་ཀྱི་མཛད་པ་དང་ལེགས་པར་མཚུངས་པའི་མཁས་པ་མགུ་བར་བྱེད་པའི་རྣམ་
-29-



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
པར་ཐར་པའོ། །
དེ་དག་ལ་འདི་ལྟར་བསྒྲག་སྟེ། འཇམ་དཔལ་རྡོ་རྗེ་རྣོན་པོ་ངུར་སྨྲིག་ཅན། །ཡེ་ཤེས་འོད་ཟེར་
སྤྲོ་བསྡུ་རྩེ་གཅིག་པའི། །རྣལ་འབྱོར་ཀྱོ་བ་གང་གི་ཁ་རྣོན་ལ། །ཟབ་གསལ་མྱུར་བའི་གཉིས་འཐུང་
ཅི་དགར་དྲངས། །དེ་སླད་བློ་གྲོས་མཆེ་བ་དཀར་པོ་དྲུག །བརྩོན་འགྲུས་སྟོན་གྱི་བསིལ་བྱེད་དར་
བའི་དཔལ། །ཡང་ཡང་འཐུངས་པའི་འཚེར་འོད་ཅན་གྱི་ཕྲག །ཐབས་ཤེས་ཚོང་ཟོང་མང་པོ་ཁུར་དུ་
ཐོགས། །གསལ་བའི་ས་ལེ་སྦྲམ་དང་མྱུར་པ་ཡི། །ཁརྒྱ་ཟབ་པའི་ནོར་བུའི་ཕུང་པོའི་ཚོགས། །གཞུང་
ཚིག་ཁྱིམ་བདག་གིས་བྱིན་རིན་གྱི་དཔྱ། །ངོ་མཚར་སྣ་ཚོགས་སྙིང་དབུས་མཛོད་དུ་འཁྱིལ། །ལེགས་
བཤད་བཟའ་དང་བཅའ་བའི་འབྱོར་པ་ཡིས། །ཕོངས་པར་གྱུར་ལ་བཤད་རྩོད་རོ་ཞིམ་དཔལ། །ཅི་
དགར་བྱིན་པའི་ལུང་རིགས་ལུས་བརྟས་ཏེ། །ཤེས་བྱའི་གནས་ལ་བློ་གྲོས་གྱད་རྩལ་འགྲན། །ཐོག་
མ་མེད་ནས་བག་ཡོད་གྲོགས་པོ་དང༌། །མ་བྲལ་མཛའ་བས་གཅུགས་པའི་དབེན་པའི་གནས། །
གཅིག་ཏུ་འདོད་པའི་ཁུར་གྱིས་ནོན་པ་ནི། །སོ་ཀའི་ཉི་མས་གླང་ཆེན་པད་མཚོར་བཞིན། །རྒོལ་བ་
ལྟ་ངན་སྒྲོག་པའི་ཝ་སྐྱེས་དང་། །ལེགས་བཤད་ང་རོ་བཞད་པའི་མཆེ་སྡེར་ཅན། །ཀུན་ཀྱང་རྒྱལ་
བའི་གསུང་གི་གད་བརྒྱངས་ནི། །ཅི་དགར་བསྒྲགས་པས་སྐྲག་དང་དགའ་བ་སྟེར། །སྟོང་ཉིད་ནམ་
མཁའི་ངོས་ཡངས་ཀུན་རྫོབ་ཀྱི། །ཉི་ཟླ་བསྙོན་མེད་འཆར་བ་བདེན་སྟོང་བའི། །ཤེས་རབ་སྒྲ་གཅན་
ལྟོ་བར་འཐུངས་པས་ནི། །འཇིག་ལྟའི་འོད་ངན་མཐའ་བྲལ་དབྱིངས་སུ་བྲོས། །ངུར་སྨྲིག་དུལ་བའི་
རླུང་གིས་ལྷབ་ལྷུབ་ཏུ། །གཡོ་བའི་མཛེས་པ་གཅིག་ཏུ་འདུས་པ་འདིས། །རྟ་ཐུལ་སྐྱེངས་ནས་
ནགས་ཁྲོད་སྟུག་པོའམ། །ཞི་བའི་དབྱིངས་སུ་ཁ་རོག་མི་མནལ་ལམ། །རྒྱལ་སྲས་རྒྱ་ཆེན་སྤྱོད་དང་
ཟབ་མོའི་ལྟ། །ཕན་ཚུན་གྲོགས་སུ་ཁྱེར་བའི་དཀའ་བའི་གནད། །ཚིག་གི་གཟུགས་སུ་བཀོད་པའི་
མཆོད་སྤྲིན་ལ། །རྒྱལ་བ་སྲས་བཅས་རྟག་ཏུ་གཟིགས་པར་གྱུར། །འདི་དག་ཀུན་གྱི་གནས་སྐབས་
སུ༔ གྲུབ་དབང་ཞལ་གྱི་བུམ་བཟང་ལས། །བྱང་སེམས་བདུད་རྩི་འཐུངས་པས་ནི། །འགྲོ་ལ་སྤྱན་
རས་གཟིགས་ལྟར་བརྩེ། །འཁོར་བས་སྐྱོ་བའི་སེ་མོ་དོ། །ཕན་སེམས་མཐར་ཐུག་དོ་ཤལ་དང་། །
ནམ་མཁའ་སྐྱ་མ་ཟུང་འཇུག་པའི། །དྲ་ཕྱེད་བཀྲ་བའི་རྒྱན་གྱིས་བརྗིད། །ཡོན་ཏན་རྒྱ་མཚོ་ལྟ་བུ་
ལས༑ ༑འདིར་ནི་ཆ་ཤས་ཙམ་ཞིག་སྟེ། །ཡོངས་སུ་རྫོགས་པར་བརྗོད་པ་ལ། །ཤཱ་རིའི་བུའང་མི་
ངལ་ལམ། །
- 30 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
ཞེས་རྗེ་བཙུན་བླ་མ་དམ་པ་བཀའ་དྲིན་མཚུངས་པ་མེད་པ་གང་གི་རྣམ་པར་ཐར་པ་རྒྱ་མཚོ་ལྟ་
བུ་ལས་ཆ་ཤས་ཙམ་བརྗོད་པར་བྱེད་པའི་གཏམ་དོད་པའི་འདབ་བརྒྱ་བཞད་པར་བྱེད་པའི་ཉི་མ་ཞེས་
བྱ་བ་ལས། དཀའ་བའི་གནད་རྣམས་ལ་བློ་གྲོས་ཀྱི་འཇུག་པས་ཐོས་བསམ་གྱིས་སྒྲོ་འདོགས་བཅད་
པའི་འོད་ཟེར་ཏེ་གསུམ་པའོ།། །།
སྒྲ
- 31-



（
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
-
，
-
-
ཟ
-
-
-
r
༈
༈ དབེན་པའི་རི་ཁྲོད་དུ་རྒྱལ་བ་དགྱེས་པའི་ལམ་བཟང་
ལ་གཞོལ་བས་ཇི་ལྟ་ཇི་སྙེད་ཀྱི་ཆོས་ཀུན་ལ་མངའ་
འབྱོར་ཞིང་གཞན་དོན་འཕྲིན་ལས་ཀྱི་
སྒོ་འཕར་ཐོག་མར་
་
)
བྱེ་བའི་སྐོར།
Jར་བ།
བུ
༈ དེ་ལྟར་བདག་ཉིད་ཆེན་པོ་འདིས་གཞི་ཚུལ་ཁྲིམས་རྣམ་པར་དག་པ་ལ་བརྟེན་ནས་རྒྱལ་བའི་
གསུང་རབ་རྒྱ་མཚོ་ལྟ་བུ་དག་གི་དོན་འཕགས་ཡུལ་གྱི་ཤིང་རྟ་ཆེན་པོ་རྣམས་ཀྱི་ལུགས་སྲོལ་ལས་
འབྱུང་བ་རྣམས་རྗེ་རྒྱལ་བ་གཉིས་པ་ཡབ་སྲས་ཀྱི་དགོངས་པ་རྨ་མེད་པ་བཞིན་བཤད་རྩོད་གཉིས་
ཀྱི་སྒོ་ནས་ལེགས་པར་ཐུགས་སུ་ཆུད་པར་མཛད་དེ། བསླབ་བཏུས་སུ། བཟོད་བྱ་ཐོས་པ་བཙལ་
བར་བྱ། །དེ་ནས་ནགས་སུ་གནས་པར་བྱ། །མཉམ་པར་བཞག་སྟེ་བརྩོན་པར་བྱ། ཞེས་དང་།
སྐྱེས་རབས་ལས། ཐོས་པའི་རྗེས་འཇུག་སྒྲུབ་པ་སྙིང་པོར་བྱེད། །སྐྱེ་བའི་རྫོང་ལས་ཚེགས་ཆུང་ཐར་
བར་འགྱུར། ཞེས་གསུངས་པ་ལྟར། འདི་ལྟར་དགོངས་ཏེ། ཨེ་མ་ཧོ། བདག་གིས་ཐོས་བསམ་
གྱིས་རྒྱལ་བའི་གསུང་རབ་ཀྱི་དོན་དེ་ཙམ་ཞིག་ཁོང་དུ་ཆུད་པར་བྱས་ཟིན་མོད། དམ་པ་རྣམས་ཀྱི་
ངང་ཚུལ་ནི། དང་པོར་ཐོས་བསམ་གྱིས་གཏན་ལ་ཕབ་པའི་དོན་རྣམས་གཅིག་ཏུ་དབེན་པའི་རི་
ཁྲོད་རྣམས་སུ་བསྒྲུབ་པའི་སྒོ་ནས་རང་གི་རྒྱུད་འདུལ་བ་ལ་གཞོལ་བ་ཡིན་པས། མ་ལ་ད་ནི་བདག་
གིས་ཀྱང་གནས་དབེན་པར་སོང་སྟེ་བླ་མའི་ཞབས་རྡུལ་སྤྱི་བོས་ནོད་ནས། རྟག་ཏུ་བྱ་ལྟར་གསོག་
པ་སྤངས་ནས་ཀྱང་། །སེངྒེ་ལྟ་བུར་གནས་ཤིང་དགྲ་ལས་རྒྱལ། ཞེས་པའི་དོན་བཞིན་དུ་ཚེ་འདི་ནང་
གི་བྱ་བ་མ་ལུས་པ་བློས་དོར་ཏེ། ཐོས་དོན་སྒྲུབ་པ་སྙིང་པོར་བྱས་པས་རྒྱལ་བ་སྲས་དང་བཅས་པ་
ཐམས་ཅད་ལ་ཏིང་ངེ་འཛིན་གྱི་རོས་ལེགས་པར་མཆོད་པར་དགོངས་ནས། གྲྭ་བསྐོར་གྲུབ་སྟེ་རྗེ་
ཉིད་ཀྱི་ཡོངས་འཛིན་བྱ་བྲལ་དགེ་བཤེས་བློ་བཟང་ཆོས་འཕེལ་དང་མཉམ་དུ་རི་ཁྲོད་དུ་འབྱོན་པར་
ཐག་བཅད་ནས་སྒྲུབ་ཁང་རིན་པོ་ཆེ་མཇལ་བར་བྱོན་ཞིང་། བྱ་བྲལ་དགེ་བཤེས་ཀྱིས་ངེད་གཉིས་
-32-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
རི་ཁྲོད་དུ་འགྲོ་རྩིས་ཡིན་པས་ཕྱིན་ན་ཇི་ལྟར་ཡོང་ཞུས་པར། རྗེ་སྒྲུབ་ཁང་པས་ཁྱོད་གཉིས་ལ་ངས་
ལུང་སྟོན་མི་ཤེས་རྒྱུད་སྨད་དུ་རྡོ་རབ་འབྱམས་བ་ཟེར་བའི་རྒྱུད་རྒན་ཞིག་ཡོད་པར། གཞན་རྣམས་
ཀྱིས་ཁྱེད་རི་ཁྲོད་དུ་འགྲོ་རན་འདུག་བྱས་པར་ང་རི་ཁྲོད་ལ་སོང་ན་ཅི་བཟའ་ཅི་འཐུང་བྱས་པ་རེད།
རི་ཁྲོད་ལ་སོང་བས་བཟའ་རྒྱུ་དང་འཐུང་རྒྱུ་མེད་པའི་ངེས་པ་ཅི་ཡོད་གསུང་ཞིང་བཞད་མོ་ཞིག་མཛད་
ནས་བུ་རམ་གྱི་གསོལ་རས་ཤིག་གནང་བ་ལས་ལན་ཅི་ཡང་མི་གསུང་། ཁྱེད་ཚོའི་རིགས་ཀྱིས་རི་
ཁྲོད་མི་འོང་། ད་སོངས་གསུང་བ་ལྟར་དཔོན་སློབ་གཉིས་ཕྱིར་ཕེབས། དེ་ནས་བྱ་བྲལ་དགེ་
བཤེས་པའི་གསུང་ནས། ང་ད་འོལ་ཁ་ཕྱོགས་ཀྱི་རི་ཁྲོད་ཅིག་ཏུ་འགྲོ་རྒྱུ་ཡིན། ཁྱོད་ཀྱིས་ངའི་དགེ་
ཕྲུག་རྣམས་སྐྱོངས་ཤིག་ཅེས་རྗེ་འདི་པར་མངགས་བྱ་མཛད་པས། རྗེ་བྱམས་པ་རིན་པོ་ཆེའི་ཐུགས་
ལ་དེ་ལྟར་དགེ་ཕྲུག་སྐྱོང་བ་སོགས་ཕྱི་བཤོལ་གྱི་ལས་ན་བར་གཅོད་ཀྱི་ངོ་ཡིན་པས་དང་པོ་ཉིད་དུ་
རི་ཁྲོད་དུ་ཕྱིན་པར་བྱའོ་སྙམ་དུ་དགོངས་ནས། དགེ་བཤེས་པར་དེ་ཁ་བྱེད། ངེད་རང་གཉིས་རི་
ཁྲོད་ལ་སུ་མགྱོགས་བྱ། ཁྱེད་རང་སྔོན་ལ་ཐོན་ན་ངས་དགེ་ཕྲུག་རྣམས་སྐྱོང་ཞེས་གསུངས་ནས་
སླར་ཡང་བརྩོན་པ་དྲག་པོས་དཀའ་བཅུ་འཕགས་པ་སྐལ་ལྡན་བརྒྱུད་དེ། རྗེ་སྒྲུབ་ཁང་པར་ཞུ་བ་
མཛད་པས། ལན་དུ་རྗེ་གྲུབ་པའི་དབང་ཕྱུག་གིས་ཕྱག་བྲིས་ཤིག་སྩལ་འདུག་པའི་ནང་ན། འོ་
དང་པོར་གལ་ཆེ་བ་ཕ་ཡུལ་དང་གཉེན་བཤེས་བློས་དོར། བར་དུ་གལ་ཆེ་བ་རྒྱུད་དང་རི་ཁྲོད་གང་
རིགས་ཤིག་ཏུ་ཐོས་བསམ་གཙོ་བོར་ཐོན། མཐའ་མར་གལ་ཆེ་བ་ཚེ་དང་སྒྲུབ་པ་མཉམ་པར་བྱ་བ་
ཐེག་པ་ཆེན་པོའི་ལམ་གྱི་རྩ་བ་ཚུགས་པའི་སྒྲུབ་པ་སྙིང་པོར་མཛོད་མཛོད། འདི་བློ་ལ་ཟིན་ནས་ཡི་
གེ་མེར་ཕུལ་ཞེས་གསུངས་འདུག་པ་དེའི་དོན་ལ་གཞིགས་ནས་རྗེ་བཙུན་བླ་མ་ཁམས་གསུམ་ཆོས་
ཀྱི་རྒྱལ་པོའི་གདན་ས་འབྲོག་རི་བོ་ཆེ་དགེ་ལྡན་རྣམ་པར་རྒྱལ་བའི་གླིང་མཇལ་བར་ཕེབས། ཕྱིར་
འཁོར་ནས་ཕུར་བུ་ལྕོག་ཏུ་སྒྲུབ་ཁང་པ་ཆེན་པོ་མཇལ་བར་བྱོན་པས་བར་ཁང་དུ་སྐུ་མཚམས་མཛད་
པ་དང་ཐུག་ནས་ཞལ་དངོས་སུ་མ་འཛོམ་ཀྱང་། ཉེ་གནས་དགེ་སློང་བྱམས་པ་བྲག་ཕུག་པ་བརྒྱུད་
དེ་རི་ཁྲོད་དུ་ཕེབས་བཞེད་ཡོད་ལུགས། ཁྱད་པར་བླ་མ་ཉིད་ཀྱི་སྐུ་ལ་བཅར་ནས་བཞུགས་ཆོག་པ་
དགོས་ཚུལ་རྣམས་ཞུས་པས། བླ་མའི་བཀའ་ངག་བསྒྱུར་བ་ཁྱོད་ཚོའི་རིགས་ཀྱི་རི་ཁྲོད་མི་འོངས་
དེ་བས་རྒྱུད་ལ་སོངས་གསུང་བ་ལ། རྗེ་འདི་པ་སྒྲུབ་པའི་རྒྱལ་མཚན་འཛུགས་པ་ལ་མཆོག་ཏུ་
རིངས་པར་ཡོད་པས་གསུང་དེའི་ལན་དུ་རྒྱུད་ལ་འགྲོ་བའི་ཤེས་འདོད་མེད་ཅིང་། ལོ་གཅིག་གཉིས་
- 33 -



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ས་
ཀྱིས་རྒྱུད་དོན་ལ་གོ་བ་མི་ཆགས། རྒྱུན་རིང་པོ་འདུག་པ་ལ་ནི་སྙུག་སྲིང་མི་ནུས་ཤིང་། ལོ་གཅིག་
གཉིས་པོ་དེར་ཡང་དམ་བཅའ་འཇོག་དགོས་པས་སྔགས་ལ་སློབ་གཉེར་ཞེ་གཞུངས་པ་ཞིག་བྱེད་
རྒྱུ་མི་འོང་བར་འདུག་སོགས་རྒྱུ་མཚན་གྱི་བསེད་དཀྲོལ་ཞུས་པར། འོ་ན་ཅིས་ཀྱང་རི་ཁྲོད་ལ་འགྲོ་
ན་འོལ་ཁ་ཕྱོགས་ཀྱི་རི་ཁྲོད་ཅིག་ཏུ་སོང་གསུང་བ་ལ་ང་བླ་མ་ལ་བློ་རྩེ་གཏད་ནས་རི་ཁྲོད་དུ་འདུག་
བསམ་པ་མིན་པ་བླ་མ་དང་རྒྱང་ཆད་ནས་འགྲོ་དགོས་ན་བླ་མས་ང་ལ་ཅི་བྱེད་པ། སྐྱིད་རུང་སྡུག་
རུང་ང་ལ་བླ་མ་མིན་པ་བློ་རྩེ་གཏད་ས་མེད་པས་འདི་ཁར་བླ་མའི་ཞབས་ལ་གཏུགས་ནས་བསྡད་
ཆོག་པ་དགོས་ཞེས་ནན་ཞུས་མཛད་པས། གྲུབ་པའི་དབང་ཕྱུག་ཆེན་པོ་དགེ་ལེགས་རྒྱ་མཚོ་ལེགས་
པར་དགྱེས་ནས། ད་འོ་ན་འདི་ཁ་རང་དུ་སྡོད། ཁྲིད་སྐྱོང་བར་བྱེད་པ་ལ་སྤྱིལ་བུ་རང་དབང་འདུས་
པ་ཞིག་དགོས་པ་ཡིན་པས་བརྩིགས་ཤིག་གསུངས་ནས་དེའི་མཐུན་རྐྱེན་ཕྲན་བུའང་སྩལ། རྗེ་འདི་
པའི་གྲོགས་རབ་འབྱམས་པ་བློ་བཟང་སྦྱིན་པས་མཛད་ནས། འདུལ་བའི་གཞུང་དང་མཐུན་པའི་
རང་ཤོང་སྤྱིལ་བུ་ཞིག་བརྩིགས་ཏེ། ཁྱི་ལོའི་མཇུག་སྟོན་གྱི་ལང་ཚོ་དར་ལ་བབས་པ་ན་འཆིང་བྱེད་
ཀྱི་ཞགས་པ་མང་པོ་བློ་གྲོས་ཀྱི་མཚོན་རྣོན་པོས་དུམ་བུར་བཅད་དེ། ཕུར་བུ་ལྕོག་ཏུ་ཕེབས་ནས་
གཅིག་ཏུ་དབེན་པའི་རི་ཁྲོད་དུ་ལུས་སེམས་རྩེ་གཅིག་པའི་ཏིང་ངེ་འཛིན་གྱིས་ཟབ་པ་དང་རྒྱ་ཆེ་བའི་
ལམ་གྱི་རིམ་པ་ཐ་དག་ལ་གཞན་དྲིང་མི་འཇོག་པའི་བསམ་གཏན་དམ་པ་ཉེ་བར་བསྒྲུབ་པ་ལ་བཞུགས་
སོ༑ ༑སྔོ་ལྗང་རྩྭ་ཡིས་བྱུགས་པའི་ས་གཞི་ལ། །ན་བུན་ཆུ་ཡིས་ལྕི་བས་གོས་དང་ལྡན། །བག་ཕེབས་
རྒྱུ་བའི་རི་དྭགས་དལ་རྒྱུ་བ། །དབེན་པའི་གནས་འདི་འཕགས་པའི་ཚུལ་དང་མཐུན། །དེ་ནས་རྗེ་
གྲུབ་པའི་དབང་ཕྱུག་ཆེན་པོ་སྒྲུབ་ཁང་པ་དགེ་ལེགས་རྒྱ་མཚོའི་དྲུང་ནས་ལམ་རིམ་དམར་ཁྲིད་བདེ་
ལམ་གྱི་ལྗགས་ཁྲིད་ཆོས་ཐུན་བརྒྱད་ལ་ཚང་བ་ཞིག་གསན། ལོ་དེའི་ནང་དུ་རྗེ་གྲུབ་པའི་དབང་ཕྱུག་
ཆེན་པོས་ལྗགས་བཀོད་མཛད་ནས་ཕུར་བུ་ལྕོག་ཏུ་དགེ་སློང་བརྒྱད་གྲུ་ཞིག་ཐོག་མར་ཚུགས་པའི་འདུ་
ཁང་ཀ་བ་བཞི་སྒོ་མཆོར་དང་། རུང་ཁང་། སྟེང་དུ་གཟིམས་ཆུང་དང་བཅས་པ་བཏབ་པ་ཟླ་བ་
གསུམ་གྱི་རིང་ལ་ཕལ་ཆེར་གྲུབ། དེའི་ཚེ་རྗེ་སྒྲུབ་ཁང་པ་ཆེན་པོས་རྗེ་བཙུན་བྱམས་པ་རིན་པོ་ཆེ་
འདི་པར་བཅོམ་ལྡན་འདས་ཁམས་གསུམ་བཟའ་བར་ནུས་པ་དཔལ་རྡོ་རྗེ་འཇིགས་བྱེད་ལྷ་བཅུ་
གསུམ་མའི་སྒྲུབ་ཐབས་ཟ་མ་ཏོག་གི་བཤད་ལུང་སྦྲགས་པ་ཞིག་དང་། ཁྱད་པར་སྔགས་གཉིས་ཀྱི་
དོན་ལས་འཆི་བ་ཆོས་སྐུར་འཁྱེར་བའི་ལམ་ཁྱེར་སྒོམ་ཚུལ་ཤིན་ཏུ་རྒྱས་པ་བཅས་གནང་ནས་རྗེ་བཙུན་
གི
སུ
ར
བྱ
- 34 -



༦）༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
འཇམ་པའི་དབྱངས་དྲག་པོའི་སྐུར་བཞེངས་པ་འདི་ཉིད་ཡི་དམ་དུ་བཟུང་སྟེ་རྒྱུན་དུ་བསྙེན་སྒྲུབ་ལ་
བརྩོན་པར་མ་བྱས་ན། སྙིགས་མའི་དུས་ཆོས་བྱེད་པ་ལ་བར་ཆད་སྡང་བའི་སྐབས་འདིར་རི་ཁྲོད་
ཟིན་པ་དང༌། སྒྲུབ་པ་མཐར་འཁྱོལ་དཀའ་བས་དགུན་ཐོགས་འདིར་འཇིགས་བྱེད་ཀྱི་བསྙེན་སྒྲུབ་
ཐོད་པ་ཚ་ཆི་ལི་བ་ཞིག་གྱིས་གསུངས་པ་ལྟར། དགུན་དུས་དེར་དཔལ་རྡོ་རྗེ་འཇིགས་བྱེད་ཆེན་པོའི་
བསྙེན་མཚམས་མཛད་དེ། ཡི་དམ་ལྷའི་ང་རྒྱལ་དང་གསལ་སྣང་བརྟན་པོས་ནག་ཕྱོགས་བདུད་
དང་བར་གཅོད་ཀྱི་རིགས་ཐམས་ཅད་ཉི་འོད་ཀྱི་དྲུང་དུ་མེ་ཁྱེར་ལྟར་ཟིལ་གྱིས་མནན་ཅིང་། ཐུན་
གྱི་ངོ་བོ་ལ་བདེ་སྟོང་དབྱེར་མེད་ཀྱི་བློའི་གཟུང་རྣམ་ལྷའི་འཁོར་ལོ་རྟེན་དང་བརྟེན་པར་ཤར་བའི་ནུས་
མཐུས་ཐུན་མཚམས་ཀྱི་གནས་སྐབས་ཐམས་ཅད་དུའང་དབང་པོ་དྲུག་གི་ཡུལ་དུ་ཤར་བའི་སྣང་བ་
ཐམས་ཅད་ལ་ལྷའི་རྣམ་རོལ་དང་བདེ་སྟོང་གི་རྒྱས་ཐེབས་པར་གྱུར། དེ་ནས་བཟུང་སྟེ་རྣམ་པ་
ཐམས་ཅད་དུ་ལྷ་མཆོག་འདི་ཉིད་ལ་ཐུགས་དམ་གྱི་མཐིལ་དུ་མཛད། ཉིད་ཆོས་གྲྭར་བཞུགས་པའི་
དུས་སུ་རྒྱལ་དབང་ཚངས་དབྱངས་རྒྱ་མཚོར་ལྷག་པའི་ལྷ་སོགས་ཞུ་བ་མཛད་པར་འཇམ་དབྱངས་
དམར་སེར་རམ་འཇིགས་བྱེད་ལ་ཡི་དམ་གྱིས་གསུང་བ་དང་། པཎ་ཆེན་ཐམས་ཅད་མཁྱེན་པ་རྗེ་
བཙུན་བློ་བཟང་ཡེ་ཤེས་ལ་ཞུ་བར་མཛད་པར་ཡི་དམ་འཇིགས་བྱེད་དང་ཆོས་སྐྱོང་ཕྱག་དྲུག་པ་བསྟེན་
གསུང་བྱུང་བས་རྡོ་རྗེ་འཇིགས་བྱེད་ཆེན་པོ་དང་ཚེ་རབས་སྔོན་མ་ཞིག་ནས་འབྲེལ་ལམ་ཆེ་བར་ཡོད་
འདུག་གསུང་། རྗེ་ཉིད་དགུང་ལོ་ཉེར་དྲུག་པ་མེ་མོ་ཕག་གི་ལོའི་ནང་དུ་རྗེ་དགེ་ལེགས་རྒྱ་མཚོ་
ལས་བློ་སྦྱོང་དོན་བདུན་མའི་ཁྲིད་རྒྱས་པ་ཞིག་དང་བེའུ་བུམ་སྔོན་པོའི་འགྲེལ་པའི་ལུང་དང་ར་ཁ་
བྲག་གི་ཕུག་མོ་ཆེར་སེམས་བསྐྱེད་མཆོད་པ་ཞིག་གི་ཚེ། ལམ་རིམ་བསྡུས་དོན་གྱི་ཐོག་ནས་མདོ་
སྔགས་ཡོངས་སུ་རྫོགས་པ་ལ་དམིགས་རྣམ་སྐྱོང་ཚུལ་སྦྱོར་དངོས་རྗེས་གསུམ་ཚང་བ་རྣམས་གསན་
ཅིང་༑ བསྡུས་དོན་གྱི་གསུང་བཤད་སྐབས་རྗེ་སྒྲུབ་ཁང་པ་ཆེན་པོས་བསྟན་པའི་གནད་ཐམས་ཅད་
ཡོངས་སུ་རྫོགས་པའི་གདམས་པ་ཚང་ལ་མ་ནོར་བ་རྗེ་བདག་ཉིད་ཆེན་པོའི་ཐུགས་ཀྱི་ཉིང་ཁུ་འདི་
ལྟ་བུ་རང་གིས་ཐོས་ཤིང་ཤེས་ཀྱང་ད་དུང་སྙིང་མི་ཚིམ་པར་འཚང་རྒྱ་བའི་ཐབས་བྱ་སླ་ལ་ཁྱེར་བདེ་
བ་ཟབ་པ་ཞིག་གཞན་ན་ཡོད་དེ་འོངས་སྙམ་པ་བྱེད་པ་དེ་དམ་ཅན་ཆོས་རྒྱལ་གྱིས་བསྟན་པ་འདིའི་
ཁྱུ་ནས་ཕུད་པ་ཡིན་གསུངས་པ་ལ་བརྟེན། རྗེ་རྒྱལ་བ་གཉིས་པའི་གསུང་ལ་མི་འགྱུར་བའི་ངེས་པ་
ཆེར་འཁྲུངས། ལོ་སྔ་རྟིང་གཉིས་ལ་རུང་བ་ཚད་དང་མཐུན་པའི་མཁར་ལས་མཛད་པ་རྣམས་དང་།
-35 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
འདུ་ཁང་དུ་བཞུགས་པའི་བྲིས་འབུར་གྱི་སྐུ་བཞེངས་པ་མཐའ་དག་ལ་མདོ་སྔགས་ཀྱི་དོན་ཁོང་དུ་
ཆུད་པའི་རབ་འབྱམས་སྨྲ་བ་ཡིན་སྙམ་པའི་ང་རྒྱལ་སྤངས་ནས་བླ་མ་མཉེས་པར་བྱེད་པའི་ཐབས་
འབའ་ཞིག་ཏུ་དགོངས་ཏེ། ས་རྡོ་དང་ཆུ་ལེན་པ། འཇིམ་པ་སྐྱེལ་བ། ཚོན་བསྣུར་བ། དྲེས་འདམ་
བརྡུང་བ་སོགས་ཐམས་ཅད་ལ་འབད་པར་མཛད་དེ། ལུས་ཀྱི་རིམ་གྲོའི་སྒོ་ནས་བླ་མའི་ཞབས་
ཏོག་ཡང་དག་པར་མཛད་པ་ཡིན་གསུང་། འཇམ་དཔལ་ཞལ་ལུང་གི་ཁྲིད་དང་སེ་ར་རྩེར་སྟོད་པ་
བླ་མ་ཕུན་ཚོགས་བཀྲ་ཤིས་ཀྱིས་ཞུས་པ་ལྟར་ལམ་རིམ་བསྡུས་དོན་གྱི་ཐོག་ནས་ཁྲིད་སྐྱོང་ལུགས་
ཁྲིད་ཡིག་གསེར་གྱི་ཡང་ཞུན་ནས་འབྱུང་བ་ལྟར་ཆོས་ཐུན་གསུམ་གནང་བ་དང་ཁྲིད་ཡིག་གསེར་གྱི་
ཡང་ཞུན་གྱི་ལུང་བཅས་གསན། ལོ་འདིའི་དགུན་མཚམས་ལ་འཇུག་ཁར་སྒྲུབ་ཁང་རིན་པོ་ཆེའི་གསུང་
ནས༑ ཁྱེད་རང་ཚོ་ལམ་རིམ་གྱི་རྟོགས་པ་ཞིག་རྒྱུད་ལ་སྐྱེ་འདོད་པ་ཡིན་ན་སྔོན་ལ་ཡིག་བརྒྱ་འབུམ་
ཐེར་རེའི་བསྙེན་པ་གྱིས་གསུང་བ་ལྟར། རྗེ་འདི་པ་སོགས་དགེ་སློང་རྣམས་ཀྱིས་རྡོ་རྗེ་སེམས་དཔའི་
སྒོམ་བཟླས་ལ་བསྙེན་མཚམས་མཛད་ནས་བཞུགས་ཡོད་སྐབས་རྗེ་གྲུབ་ཁང་པ་ཆེན་པོ་འོལ་་་་་
ཕྱོགས་སུ་ཆབ་ཚན་ལ་ཕེབས་རྒྱུ་ཡིན་སྐད་དང༌། རྡོ་རྗེ་བྲག་ཏུ་ཀུན་མཁྱེན་ལྔ་པ་ཆེན་པོའི་ཐུགས་
སྲས་དམ་པ་རྡོ་རྗེ་བྲག་སྤྲུལ་སྐུ་རིག་འཛིན་པདྨ་འཕྲིན་ལས་ཀྱིས། རྗེ་བླ་མ་ཁམས་གསུམ་ཆོས་ཀྱི་
རྒྱལ་པོ་ཙོང་པ་ཆེན་པོའི་གསུང་འབུམ་གྱི་ལུང་གནང་སྐད་ཅིག་ཀྱང་གསན་པས་དེ་གཉིས་ཀྱིས་རྐྱེན་
བྱས་ནས་སྐུ་མཚམས་གྲོལ་ཏེ། རྗེ་སྒྲུབ་ཁང་པའི་དྲུང་དུ་བྱོན་ནས་བླ་མ་རིན་པོ་ཆེ་འོལ་ཁར་ཆབ་
ཚན་ལ་ཕེབས་སྐབས་རྡོ་རྗེ་བྲག་ཏུ་རྗེའི་གསུང་འབུམ་གྱི་ལུང་ཞུ་བར་ཕྱིན་ན་ཡོང་ངམ་མི་ཡོང་ངམ་
ཞུས་པར། སྒྲུབ་ཁང་པ་ཆེན་པོས་འགྲོ་འདོད་ཡོད་ན་སོང་གསུངས། དེ་མ་དགྱེས་པའི་གསུང་དུ་
མཁྱེན་ནས་ཅིའང་ཞུ་མ་ནུས་པར་ཅུང་ཟད་བཞུགས་པས་སླར་ཡང་ད་སོང་གསུངས། དེར་རྗེ་འདི་
པས་ངའི་འདོད་པར་ཡོད་ཚད་བྱེད་རྒྱུ་ཡིན་ན་འདོད་པ་ལ་ཅི་ཡང་འདོད་ཡོང་། དེ་བྱེད་རྒྱུ་ཡིན་ན་བླ་
མ་ལ་བློ་སྙིང་བྲང་གསུམ་གཏད་ནས་སྡོད་དགོས་དོན་མི་འདུག །ངའི་བསམ་པ་ལ་དེ་འདྲ་ཞིག་
ཤར་བྱུང་བ་བླ་མའི་ཐུགས་ལ་བབས་ན་འགྲོ་རྒྱུ་ཡིན། མ་འབབ་ན་འགྲོ་རྒྱུ་མིན་ཞུས་པར། བླ་མ་
མཉེས་ནས་འོ་ཁྱེད་རང་ཚོའི་མིའི་རིགས་འདི་ཉམས་ལེན་བྱེད་བསམ་པ་མེད་པར་མང་པོ་རང་ཐོས་
དགོས་མཁན་ཞིག་འདུག་པ་ཡགས་པོ་བྱེད་ན་འཇམ་དཔལ་ཞལ་ལུང་ལ་སྦྱངས་ནས་རང་གིས་
སེམས་འདི་ཀོ་བ་མཉེད་མཉེད་བྱེད་རྒྱུ་ཡིན། དེའི་སྟེང་དུ་ནཱ་རོ་ཆོས་དྲུག་གི་ཁྲིད་ཅིག་ཡིན་ན་མ་ཐོབ་
- 36 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
པའི་ཐབས་མེད་གསུངས་པ་ལ་རྗེ་བྱམས་པ་རིན་པོ་ཆེས་བཀའ་དྲིན་ཆེ་ཞུས་ནས་སྐུ་མཚམས་ཀྱི་མུ་
མཐུད་དེ་ཡིག་བརྒྱ་འབུམ་ཐེར་དང༌། བརྐྱང་ཕྱག་འབུམ་ཐེར། ཡན་ལག་ལྔ་ལྡན་གྱི་ཕྱག་ཀྱང་
གྲངས་ཀྱི་མཐའ་མི་མངོན་པའི་སྒོ་ནས་བསགས་སྦྱང་ལ་འབད་པར་མཛད། ས་ཕོ་བྱི་བའི་ལོ་དགུང་
ལོ་ཉེར་བདུན་དུ་ཕེབས་སྐབས་སྒྲུབ་ཁང་རིན་པོ་ཆེའི་ཞལ་ནས། སྔར་བླ་མ་རྟ་ཕུག་པའི་མནལ་
ལམ་དུ་པཎ་ཆེན་བློ་བཟང་ཆོས་ཀྱི་རྒྱལ་མཚན་དཔལ་བཟང་པོས་ཐོག་མའི་བློ་སྦྱོང་གི་ལུང་ཡོངས་
རྫོགས་གསུང་པ་ཞིག་རྨིས་པས་དེ་ཞུ་དགོས་རྒྱུར་འདུག་དགོངས་ནས། བཀྲ་ཤིས་ལྷུན་པོར་བྱོན་
ནས་འདི་ཡིས་ལུང་གནང་དགོས་ཞུས་པར་པཎ་ཆེན་རིན་པོ་ཆེས་ལུང་བྱས་ཟིན་པ་ཡིན་མོད་གསུངས།
དེ་ལྟ་ནའང་ད་དུང་ལན་ཅིག་ཞུ་བྱས་ནས་ཚར་ཅིག་གསན་པ་ཡིན་འདུག །བླ་མ་རྟ་ཕུག་པའི་དྲུང་
ནས་ངས་ཀྱང་ཐོག་མའི་བློ་སྦྱོང་དང་ཁོང་རང་གིས་མཛད་པའི་བདེ་ལམ་གྱི་ལྷན་ཐབས་གཉིས་ཀའི་
ལུང་ཞུས་པ་ཡིན། འདི་གཉིས་ལམ་རིམ་ལ་བློ་སྦྱོང་མཁན་ལ་གལ་ཤིན་ཏུ་ཆེ་བ་ཞིག་ཡིན་གསུངས་
ནས་དེ་གཉིས་ཀའི་ལུང་གནང་བ་དང་། སླར་ཡང་སེ་ར་རྩེར་བེའུ་བུམ་སྔོན་པོའི་འགྲེལ་བ་དང་འཇམ་
དཔལ་མཚན་བརྗོད་ཀྱི་ལུང་བཅས་གསན། དགུང་ལོ་ཉེར་བརྒྱད་པ་ས་མོ་གླང་གི་ལོར་ལྷ་རི་བླ་མ་
སོགས་ཀྱིས་རྗེ་གྲུབ་པའི་དབང་ཕྱུག་ལ་ཞུས་ནས། འཇམ་དཔལ་ཞལ་ལུང་གི་ཁྲིད་ར་ཁ་བྲག་ཏུ་
དབུ་ཚུགས་ནས་ཕུར་བུ་ལྕོག་ཏུ་མཇུག་རྫོགས་པ་ཞིག་དང་། གཅོད་ཀྱི་ཁྲིད་རྗེ་མི་ལའི་རྣམ་མགུར་
གྱི་ལུང་སོགས་སྩལ་བ་རྣམས་གསན། འདིའི་སྐབས་སུ་ཁམས་ཀྱི་ཡུལ་ནས་རྗེ་འདི་པ་སྐུ་མཆེད་
གཉིས་ཁམས་ཕྱོགས་སུ་ཕེབས་དགོས་ཞེས་གདན་འདྲེན་པར་བྱུང་བས། རྗེ་སྒྲུབ་ཁང་པ་ཆེན་པོར་
ཁམས་ལ་ཕེབས་པ་ལེགས་མིན་ཞུས་པར་ད་ལྟ་ཁམས་ལ་ཕྱིན་ན་འཕྲལ་ལ་ལེགས་པོ་འོང་ཡང་
ཕུགས་ལེགས་པོ་མི་འོང་། བདེ་ལམ་ནས་འབྱུང་བ་ལྟར་བླ་མའི་རྣལ་འབྱོར་གྱི་སྒོ་ནས་བསགས་
སྦྱངས་ལ་འབད་པ་གྱིས་དང་ལམ་གྱི་རིམ་པ་ལ་བརྟེན་ནས་གསུང་རབ་ཐམས་ཅད་གདམས་ངག་
ཏུ་འཆར་བ་ཞིག་ད་གཟོད་འོངས། དེ་བྱུང་ཙ་ན་གར་འགྲོ་ཡང་སོངས་ཞེས་ཕེབས། དེ་ནས་སྐབས་
ཤིག་ཞོགས་ཀའི་ཚོགས་སུ་སྒྲོལ་འདོན་གྱི་སྐབས་ཐུགས་བསམ་ལ་ཁམས་ཕྱོགས་ལ་ཕེབས་དགོས་
བྱུང་ན་ཅི་འདྲ་འོངས་དགོངས་ནས་བླ་མ་ལ་ཕྱག་དབང་དང་སྐྱབས་འཇུག་ཞུས་ཏེ་སྐུ་མདུན་ནས་ཕྱི་
འགྲོས་ཀྱིས་ཕེབས་ནས་གཟིམས་ཆུང་གི་ཕྱི་རོལ་ཏུ་སོན་པའི་རྣམ་པ་ཐུགས་ལ་མཛད་པའི་ཚེ་ཐུགས་
སྐྱོ་ནས་སྙིང་འགས་པ་ཙམ་གྱི་ཚོད་འོང་བར་སྣང་ཞིང་། དེ་ནས་ཀྱང་རིམ་གྱིས་ལམ་སོ་སོར་ཞུགས་
བ 37 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཏེ་རི་རེའི་རྩེར་ཕེབས་པའི་རྣམ་པ་མཛད་ནས་ཕ་གིའི་ཐད་དུ་བླ་མ་བཞུགས་པའི་ལུང་པ་དང་བླ་
མའི་སྐུའི་རྣམ་པ་འདི་འདྲ་ཡོད་སྙམ་པ་སོགས་བསྒོམ་པར་མཛད་པ་ན་སྤྱན་ཆབ་དབང་མེད་དུ་ཡོང་
གིན་འདུག་པ་དང་། ནུབ་གཅིག་མནལ་ལམ་དུ་འཁྲུངས་ཡུལ་གྱི་ཇོ་ཇོའི་ཁང་པའི་ཕྱི་སྒོ་ཞིག་ཡོད་
པའི་ནང་དུ་ཕེབས་ནས་སྦུག་གི་ཁང་པ་གཟིགས་ཀྱིན་འདུག་པ་ལ་ད་ང་འདིར་སླེབ་པ་ལེགས་པོ་
གཏན་ནས་མ་བྱུང་། བླ་མ་ཁྱད་པར་ཅན་དང་སྒྲུབ་སྡེའི་གྲོགས་བཟང་པོ་དེ་རྣམས་དང་བྲལ་ནས་འདི་
འདྲར་སླེབ་པ་འདུག་དགོངས་ནས་སྤྱན་ཆབ་མང་པོ་བཏོན་ཏེ། ད་ང་འདི་ཁ་རང་ནས་ཡར་ལོག་མ་
ཕྱིན་པར་ཁྱིམ་དུ་འགྲོ་རི་ཤི་སྙམ་ནས་ལོག་ཕེབས་པའི་ལམ་དུ། ཞིང་གཅིག་གི་ཁར་བླ་མ་སྒྲུབ་ཁང་
རིན་པོ་ཆེ་བྱོན་འདུག་པས་དགྱེས་གྲགས་བླ་མའི་དྲུང་དུ་བརྒྱུགས་ཕེབས་པ་ན་མི་མང་པོ་ཞིག་གིས་
སྒྲོལ་དཀར་ཡིད་བཞིན་འཁོར་ལོ་འབྱོན་གྱིན་འདུག་ཟེར་བར་གཟིགས་པས། བྱང་ཕྱོགས་ཀྱི་ནམ་
མཁའ་ནས་ཁ་དོག་ཤིན་ཏུ་སེར་བའི་འོད་ཀྱི་ཕུང་པོ་གསུམ་རིམ་པ་བཞིན་དུ་འོང་གིན་འདུག་པ་ལས་
ཞལ་ཕྱག་གི་རྣམ་པ་ཅན་ནི་མི་སྣང་ཞིང་། དེ་རྣམས་རིམ་གྱིས་ནམ་མཁའ་ལ་ཡལ་སོང་བའི་མོད་
ལ་མནལ་སད་པས་ཐུགས་སེམས་ལ་སྤྲོ་བ་ཆེན་པོ་ཞིག་འཁྲུངས། དེ་ནས་དེས་རྐྱེན་བྱས་ཕ་ཡུལ་དུ་
མི་ཕེབས་པར་ཐག་བཅད། དེའི་ཉིན་ཞོགས་ཀའི་ཚོགས་གྲོལ་ནས་རྗེ་གྲུབ་པའི་དབང་ཕྱུག་གི་སྐུ་
དྲུང་དུ་ཤོག་གསུང་བ་ལྟར་ཕེབས་པས་སྒྲུབ་ཁང་རིན་པོ་ཆེ་སྐུ་སྟོད་གཅེར་བུར་མཛད། སྐུ་འགག་
ལ་ཤིག་མེད་ཀྱང་སྒྲུག་པ་ལྟར་མཛད་ཀྱིན་འོ་ངེད་རང་ཚོའི་སྒྲུབ་སྡེ་འདིར་བཞུགས་པའི་དགེ་སློང་
ཐམས་ཅད་ཀྱིས་བསྟན་པ་སྤྱིའི་རིམ་གྲོ་ལ་དམིགས་ནས་ས་རུབ་པའི་སྐབས་སུ་གཅོད་དུས་མཉམ་
དུ་བཏང་རྐང་དུང་དུས་མཉམ་དུ་བུས་བྱེད་དགོས་རྒྱུ་ཡིན། ཕུར་བུ་ལྕོག་གི་རི་འདི་དཔལ་འཁོར་ལོ་
སྡོམ་པའི་ཕོ་བྲང་ཡིན། ཕྱོགས་བཞིར་སྒོ་བཞིའི་རྣམ་པ་སོགས་གསལ་པོ་ཡོད། གནས་འདིར་
འཁོར་ལོ་སྡོམ་པའི་རྣལ་འབྱོར་ཉམས་སུ་བླངས་ན་སྒྲུབ་ཐག་ཉེ་བ་ཡིན་པས་དྲིལ་བུ་ལྷ་ལྔའི་སྒྲུབ་
ཐབས་ཐམས་ཅད་ཀྱིས་གཟུངས་ལ་ཚོགས་སུ་ཚུགས། འཇམ་དཔལ་ཞལ་ལུང་ཐམས་ཅད་ཞལ་
ལུང་ཐམས་ཅད་ཀྱིས་གཟུངས་ནས་རྒྱུགས་སྤྲོད་དགོས་རྒྱུ་ཡིན་གྱིས་ལ་ཚོགས་གཏམ་ཐོངས་གསུང་
བར༑ དེ་དུས་མདང་གི་མནལ་ལྟས་རྣམས་ཞུས་པས་སྒྲུབ་ཁང་རིན་པོ་ཆེས་འོ་དེ་རེད། ཁྱོད་ཕ་
ཡུལ་ནས་ཕྱིར་ལོག་པ་རྨིས་བ་དེ་རེ་ཞིག་ཡུལ་དུ་མི་སླེབ་པའི་ལྟས་སུ་འདུག །ཡི་དམ་གྱི་ལྷ་དམིགས་
ནས་ཡལ་བ་དེ་ལྟ་བ་ལྷས་སྟོན་བྱ་བའི་བརྡ་རུ་འདུག །ཁ་དོག་སེར་པོ་འོང་བ་དེ་བླ་མ་དང་ཡི་དམ་
-38-



( ） ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽ ..
ཐ་མི་དད་པའི་བརྡར་འདུག་པས་སྒྲོལ་དཀར་གྱི་རྗེས་གནང་ཞིག་དགོས་པར་འདུག་སྟེ་སླར་བྱེད་
གསུངས། རྗེ་འདི་པའི་ཐུགས་ལ་ཡི་དམ་དང་བླ་མ་གཉིས་དབྱེར་མི་ཕྱེད་པར་ཞལ་གྱིས་བཞེས་
འདུག་སྙམ་པའི་ངེས་ཤེས་ཁྱད་པར་ཅན་འཁྲུངས། ཕྱིར་ཕེབས་ནས་དགེ་སློང་རྣམས་ལའང་བཀའ་
སྩལ་བ་བསྒྱུར། དེའི་རྗེས་ཤིག་རྗེ་གྲུབ་པའི་དབང་ཕྱུག་ཆེན་པོས་རྗེ་བཙུན་སྒྲོལ་དཀར་གྱི་རྗེས་
གནང་ཤིན་ཏུ་རྒྱས་པ་ཞིག་དགྱེས་བཞིན་དུ་སྩལ་ཞིང༌། དེ་དུས་ལྟ་བའི་འཛིན་ཚུལ་ཀླུ་སྒྲུབ་ཀྱི་བཞེད་
སྲོལ་རྗེ་བདག་ཉིད་ཆེན་པོའི་མན་ངག་བཞིན་ཤིན་ཏུ་རྒྱས་པ་ཆོས་ཐམས་ཅད་རྟོག་པས་བཞག་པ་
ཙམ་ཡིན་པའི་ཚུལ་ལ་ངེས་ཤེས་འདྲེན་ཚུལ་ཞིབ་པར་གསུངས་ནས། དེང་ཕྱིན་ཆད་རྗེ་བཙུན་ཡིད་
བཞིན་འཁོར་ལོ་འདི་ལ་ཡི་དམ་དུ་གྱིས་ཤིག་ཅེས་སྩལ་བ་ལྟར་རྗེ་བྱམས་པའི་མཚན་ཅན་རིན་པོ་
ཆེས་ཀྱང་དེ་ནས་བཟུང་སྟེ། རྗེ་བཙུན་མ་སྒྲོལ་མ་དཀར་མོའི་རྣལ་འབྱོར་ལ་ཐུགས་དམ་གྱི་མཐིལ་
དུ་མཛད་ནས་ཟླ་བ་གསུམ་ཙམ་གྱི་རིང་རྗེ་བཙུན་མའི་བསྙེན་སྒྲུབ་ལ་འགྲུས་པར་མཛད་པས་ཆོས་
རབ་ཏུ་རྣམ་འབྱེད་ཀྱི་ཤེས་རབ་སྔར་ལས་ཀྱང་ཇེ་རྒྱས་སུ་སོང་བས་སྙན་ངག་གི་ཚིགས་བཅད་མང་
པོ་ཐུགས་ལ་འབད་མེད་དུ་ལམ་ལམ་འཆར་བ་བྱུང་གསུང་སྟེ། རྗེ་དགེ་ལེགས་རྒྱ་མཚོའི་ལུང་བསྟན་
དང་རྗེ་འདི་པའི་མནལ་ལྟས་སོགས་གོང་དུ་བཤད་པ་རྣམས་ལ་གཞིགས་ན་དུས་དེའི་ཚེ་རྗེ་བཙུན་
ཡིད་བཞིན་གྱི་འཁོར་ལོའི་ཟབ་གསལ་གཉིས་མེད་ཀྱི་ལྷའི་རྣལ་འབྱོར་རྩེ་གཅིག་པ་ལ་བརྟེན་ནས།
ཆོས་ཐམས་ཅད་སྣང་བ་ཙམ་གྱི་དབང་གིས་ཐ་སྙད་ཁོ་ནར་བཞག་པ་དོན་དམ་དཔྱོད་བྱེད་ཀྱི་རིག་
ཤེས་ཡང་དག་གིས་དཔྱད་པའི་ཚེ་མ་བརྟགས་ཉམས་དགའ་བའི་སྣང་བ་ལས། བདེན་པར་གྲུབ་པ་
རྡུལ་ཕྲ་རབ་ཀྱི་ཆ་ཤས་ཙམ་ཡང་མེད་ཅིང་། དེ་ལྟ་ནའང་ཀུན་རྫོབ་ཏུ་བྱ་བྱེད་ལས་གསུམ་བསྙེན་
མེད་པར་འཇོག་ཏུ་རུང་བའི་གནས་ཚུལ་གྱི་ལྟ་བ་ཁྱད་པར་ཅན་རྒྱལ་བའི་ཡུམ་གྱི་དགོངས་དོན་
ཐུགས་ལ་འཁྲུངས་ནས་ལྷག་པའི་ལྷས་ཞལ་དངོས་སུ་གཟིགས་ཏེ་བྱིན་རླབས་ཀྱི་ཆར་ཕབ་པར་
གདོན་མི་ཟའོ། །སྐུ་མཚམས་གྲོལ་ཟིན་པའི་རྗེས་ཤིག་རྒྱལ་ཡུམ་བློ་བཟང་ཆོས་སྒྲོན་གྱིས་ཟངས་
རིར་གཙུག་ལག་ཁང་བཞེངས་པའི་རབ་གནས་ལ་རྗེ་སྒྲུབ་ཁང་པ་ཆེན་པོ་གདན་འདྲེན་ཞུས་པར་བླ་
མ་ཕེབས་མ་བཞེད་ནས་ཕུར་བུ་ལྕོག་གི་དབུ་མཛད་རྗེ་བཙུན་བྱམས་པ་རིན་པོ་ཆེ་དང༌། ར་ཁ་བྲག་
གི་དབུ་མཛད་གཉིས་སྐུ་ཚབ་ཏུ་སོང་གསུངས་པ་ལྟར་ཟངས་རིར་ཕེབས། ཕར་ལམ་ནག་ཕྱོགས་ཀྱི་
འཚུབ་ལྷོངས་ལྟ་བུས་ལྷ་ས་ནས་གཞུང་ཀོ་ལ་ཕེབས་དུས་སྐུ་མཁྲིས་རླུང་གིས་བསྐྱོད་ནས་སྙན་གཞི་
- 39 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
དང༑ བསམ་ཡས་ཀྱི་ཐད་དུ་ཀོ་བ་རླུང་གིས་བུབ་པའི་གྲབས་སོགས་བྱུང་བར་བླ་མ་ལ་གསོལ་
འདེབས་མཛད་པས་ཉེར་འཚེས་ཅུང་ཟད་ཀྱང་མ་གོས། ཟངས་རི་ (ཁར་མཁར་）དམར་དུ་ཕེབས་
ནས་གཙུག་ལག་ཁང་རྟེན་དང་བརྟེན་པར་བཅས་པ་ལ་རབ་ཏུ་གནས་པ་རྒྱས་པར་མཛད་ནས་རྒྱལ་
ཡུམ་འོལ་ཁ་ཆུ་ཚན་ལ་ཕེབས་པའི་རིམ་གྲོའི་ཆེད་དུ་གསོལ་བ་བཏབ་པ་བཞིན་ཆིབས་བསྐྱོད་གནང་
ནས༑ རྫིང་ཕྱི་དང་མགར་ཕུག་ཆོས་ལུང་། ལྷ་སྡིངས་རྒྱ་སོག་སོགས་རྗེའི་སྒྲུབ་གནས་རྣམས་མཇལ་
ཏེ་ཚུར་ཟངས་རིར་འཁོར་ཏེ་གདན་ས་མཐིལ་གྱི་མཆོད་མཇལ་ཞིབ་པར་མཛད། དེ་ནས་རྒྱལ་ཡུམ་
ཆིབས་རགས་དང་བཅས་པ་རྫོང་ནས་ཕེབས་པའི་རྟ་གྲལ་གྱི་གསེབ་ཏུ་ཕེབས་དགོས་བྱུང་བར་རྗེ་
འདི་པའི་ཐུགས་ལ། ལོངས་སྐུ་རྣམས་ཀྱི་འཁོར་དུ་བྱང་སེམས་འཕགས་པ་ཤ་སྟག་ཡོད། སྟོན་པ་
སངས་རྒྱས་ཀྱི་འཁོར་དུ་དགྲ་བཅོམ་པ་འཁོར་བ་ལས་གྲོལ་བ་བསམ་གྱིས་མི་ཁྱབ་པ་ཡོད། ང་དེ་
དག་གི་གྲལ་དུ་མི་ཚུད་པར་དེ་རིང་བཙུན་རྒན་མ་ཞིག་གི་རྟ་གྲལ་ལ་འགྲོ་དགོས་པ་སྙམ་དུ་ཐུགས་
སྐྱོ་ཤས་དང་བཅས་ནས་སྤྱན་ཆབ་ཀྱང་བབས་པར་སྣང་། དེ་ནས་བསམ་ཡས་ནས་ཕེབས་པའི་ནུབ་
མོ་རྟ་སྔོན་པོ་རི་བོང་ཙམ་ལ་ཞོན་པའི་རྒྱལ་འགོང་ཞིག་མནལ་ལམ་དུ་གཟིགས་ཤིང་། དེ་ཉིན་་་་་
གེགས་འཚུབ་ཀྱི་རྣམ་པས་ཆིབས་འགྱེལ་ནས་སྐུའི་གཡོན་ཕྱོགས་ཀྱི་སྒྲོག་རུས་ལགས་ཆག་གིས་
བསྙུན་གཞི་ཆེ་ཙམ་བྱུང་ཡང༌། བླ་མའི་བཀའ་སྒྲུབ་པའི་ཆེད་དུ་བྱུང་བ་ཡིན་དགོངས་ནས་སྤྲོ་དགའ་
དང་གསོལ་འདེབས་མཛད་པས་ལས་སྒྲིབ་དག་པའི་རྟགས་ཀྱང་འགའ་རེ་བྱུང་གསུང་། དེ་སྐབས་
གཞན་གྱི་བཀུར་སྟི་དང་ངོ་འཛིན་ལ་གཏིང་ནས་ཞེ་ཁྲེལ་བའི་སྐྱོ་ཤས་ཀྱང་འཁྲུངས། ཚུར་བླ་མའི་དྲུང་
དུ་ཕེབས་ནས་ཐུགས་བཞེད་ལེགས་པར་འགྲུབ་སྟེ་རྗེ་གྲུབ་པའི་དབང་ཕྱུག་ལ་གྲུམ་མདའ་མཁན་
ཆེན་ངག་དབང་རྒྱལ་མཚན་གྱིས་ཞུས་ངོར་སྩལ་བའི་བྱང་ཆུབ་བདེ་ལམ། གཅོད། སྙིང་པོ་དོན་གསུམ།
རྡོར་སེམས་སྒོམ་བཟླས་སོགས་ཀྱི་ཁྲིད་རྣམས་གསན། དགུང་ལོ་ཉི་ཤུ་རྩ་དགུ་པ་སྟག་གི་ལོ་མངོན་
དུ་གྱུར་པའི་སྐབས་ཇོ་བོ་རྗེའི་ལམ་ཡིག་སོགས་ཀྱི་ལུང་དང་ཐབས་ཤེས་གཅོད་ཀྱི་ཟབ་ཁྲིད་རྣམས་
གསན་ཅིང་། ལོ་དེའི་སྟོན་གྱི་དུས་ལ་བབས་པ་ན་རི་ཁྲོད་འཛིན་པའི་དགེ་སློང་རྣམས་བསོད་སྙོམས་
ལ་ཕེབས་ཁར། རྗེ་སྒྲུབ་ཁང་པ་ཆེན་པོས་རྗེ་བྱམས་པ་རིན་པོ་ཆེར་བསོད་སྙོམས་ཀྱི་ཚབ་གྱིས་
གསུངས་ནས་བལ་ཊམ་བདུན་གནང་སྟེ། ད་ལོ་བསོད་སྙོམས་ལ་མ་ཐེངས་པར་འདི་ཁར་འཁོད་
ཅིག་གསུངས་པ་ལྟར་བཞུགས་ནས། སྐུ་མཚམས་དམ་པོ་ཞིག་གི་ངང་ཐུགས་དམ་མཛད་དགོས་
- 40 -



དོ ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
སྙམ་དུ་དགོངས་ཏེ་གནས་ཁང་རྣམས་བྱི་དོར་དང་། མཆོད་པ་ཕུན་སུམ་ཚོགས་པའི་གྲབས་མཛད་
ནས་མཚམས་མཐོ་འཛུགས་གྲབས་ཡོད་སྐབས་དགེ་སློང་དངོས་གྲུབ་བྱ་བ་རྗེ་སྒྲུབ་ཁང་པ་ཆེན་པོའི་
ཉེ་གནས་ཤིག་ཡོད་པ་བྱུང་པས། དེ་ན་རེ། བླ་མའི་བཀའ་ལུང་གིས་ང་དང་མཉམ་དུ་ལྷ་སར་ཡོ་
བྱད་འགའ་རེ་ལེན་དུ་སོངས་གསུངས་བྱུང་ཞེས་ཟེར་བས། སྐུ་མཚམས་བཤོལ་ཏེ་ལྷ་སར་ཕེབས་
ལམ་དུ་དགེ་སློང་ནས་ཁྱེད་རང་ཧུར་ཐག་བྱེད་དགོས་པར་འདུག །སྒྲུབ་ཁང་རིན་པོ་ཆེས་ཁྱེད་ལ་
ཁོང་རང་གི་སྙིང་དང་ཁྱད་མེད་པའི་ཐུགས་གཙིགས་བསམ་གྱིས་མི་ཁྱབ་པ་མཛད་འདུག་ཀྱང་གསལ་
པོ་བཤད་མི་རུང་། ངེད་ཀྱིས་སྔ་མོ་ཞིག་ནས་བཀའ་གདམས་ཐིག་ལེ་བཅུ་དྲུག་གི་དབང་ཞིག་སྙན་
གསན་ཕབ་ཡོད་པ་བླ་མའི་ཞལ་ནས། ད་ལམ་རབ་འབྱམས་པ་བྱམས་པ་དང་ཁྱེད་གཉིས་ལ་བསྐུར་
བ་ཡིན། ཡོ་བྱད་ཀྱང་ཁྱེད་རང་གཉིས་སོངས་ལ་ལྷ་ས་ནས་སྒྲུབ་ཤོག་གསུང་བ་ཡིན་ཟེར་བས་ཤིན་
ཏུ་དགྱེས་ཤིང་དཔོན་སློབ་གཉིས་པོས་ལྷ་ས་ནས་ཡོ་བྱད་ཚང་བ་འདུ་མཛད་ནས་སྒྲུབ་ཁང་དུ་ཕེབས་
པས༑ རྗེ་གྲུབ་པའི་དབང་ཕྱུག་སྒྲུབ་ཁང་པ་དགེ་ལེགས་རྒྱ་མཚོས་གཟིམས་ཆུང་གི་སྦུག་ཏུ་ཤིན་ཏུ་
དབེན་པར་མཛད་ནས། དཔལ་ཨ་ཏི་ཤའི་བཞེད་སྲོལ་དམ་པ་འབྲོམ་རྒྱལ་བའི་འབྱུང་གནས་ཀྱི་
ཟབ་ཆོས་རྨད་དུ་བྱུང་བ་ངེས་དོན་སྟོང་ཉིད་སྙིང་རྗེ་དབྱེར་མེད་པའི་ཐིག་ལེ་གདུལ་བྱའི་ཁམས་དང་
འཚམས་པར་བཞིན་ལག་ཅན་གྱི་ལྷ་སྐུའི་རྣམ་པར་ཤར་བ་བཀའ་གདམས་ཐིག་ལེ་བཅུ་དྲུག་གི་
དབང་དགྱེས་བཞིན་དུ་སྩལ་བ་ལེགས་པར་གསན་ཅིང་ར་ཁ་བྲག་ཏུ་བུ་ཆོས་ཀྱི་ལུང་ཡང་བཞེས།
དེའི་ཚེ་རྗེ་འདིས་སྒྲུབ་ཁང་པ་ཆེན་པོར་རང་གིས་ཐོབ་པའི་དལ་འབྱོར་གྱི་མི་ལུས་རིན་པོ་ཆེ་ཤིན་ཏུ་
རྙེད་དཀའ་བ་འདི་ཆུད་ཟོས་སུ་མ་སོང་བར་སྙིང་པོ་ལེན་རྒྱུའི་གཙོ་བོ་བྱང་ཆུབ་ཀྱི་སེམས་དང་། །
ལམ་གཞན་རྣམས་དེའི་ཡན་ལག་ཏུ་འགྲོ་ཚུལ་སོགས་ཐུགས་ལ་ཉམས་མྱོང་ཇི་ལྟར་འཁྲུངས་པ་རྣམས་
ཀྱི་རྒྱུ་མཚན་ཞུས་པས་ཐུགས་མཉེས་ནས་དེ་རྣམས་གོ་བ་ལེགས་པོ་ཡིན། འོན་ཀྱང་གཏིང་ཕ་
གི་མ་གྲོལ་བ་འདུག་ཅེས་པ་ཞིག་གསུངས། དེར་རྗེ་འདིའི་ཐུགས་ལ་ང་རང་གིས་དེ་རྣམས་ལ་གོ་བ་
ཙམ་མིན་པ་ངེས་འབྱུང་སོགས་ལ་མྱོང་བ་ཚད་ཐུབ་མེད་པས་གཏིང་མ་གྲོལ་བ་ཐུགས་བདེན་སྙམ་
པ་བྱུང་ཞིང་། ནུབ་གཅིག་མནལ་ལམ་དུ་རྗེ་སྒྲུབ་ཁང་པ་ཆེན་པོ་ཕྱག་ན་རྟ་རུས་ཀྱི་ཐེ་གེ་ཞིག་བསྣམས་
ནས༑ མི་གཞན་ལ་ཡིན་ན་གསེར་དངུལ་སོགས་རིན་པོ་ཆེ་ལས་གྲུབ་པའི་ཐེ་གེ་རེ་སྙིང་ནང་དུ་འཇུག་
རྒྱུ་ཡོང་། དེ་ཁྱེད་ལ་སྐལ་བ་མི་འདུག་པས་འདི་ཁྱོད་ཀྱི་སྙིང་ནང་དུ་ཆུག་གསུང་བ་རྨིས་པས། ངེད་
- 41-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡） –
ཀྱིས་རིན་པོ་ཆེ་ལས་གྲུབ་པ་ལྟ་བུ་ལམ་གྱི་གཙོ་བོ་རྣམ་གསུམ་ལ་རྩོལ་བཅས་དང་རྩོལ་མེད་ཀྱི་མྱོང་
བ་ཐོན་པ་ལ་ཟེར། དེའི་སྐལ་བ་མི་འདུག །འོན་ཀྱང་བློས་མ་གཏོང་སྙིང་རུས་བསྐྱེད་ཅིག་ཅེས་པར་
གོ་བ་བླངས་པ་ཡིན་ཞེས་གསུང་མོད། ཚུལ་དེ་ནི་རང་ཅག་ཐོས་པ་ཅུང་ཟད་ཙམ་ཡོད་པ་ལ་རང་
ཉིད་མཆོག་ཏུ་འཛིན་པའི་ང་རྒྱལ་ཅན་རྣམས་ཀྱི་ང་རྒྱལ་གཞོམ་པའི་ཕྱིར་བཀའ་སྩལ་བར་སྣང་། །
སྐབས་ཤིག་གི་ཚེ་དཀའ་བཅུ་འཕགས་པ་སྐལ་ལྡན་སྐུ་མདུན་དུ་བྱུང་ནས་བཤད་རྒྱུ་ཞིག་འདུག་སྟེ་
ང་རྒྱལ་སྐྱེས་ཡོང་ངམ་ཟེར། ང་རྒྱལ་སྐྱེས་མི་ཡོང་ངམ་གསུངས་པར། འོ་ན། སྒྲུབ་ཁང་རིན་པོ་ཆེའི་
མནལ་ལམ་དུ་རབ་འབྱམས་པ་བྱམས་པ་འདི་ངའི་པང་དུ་བཞག་པས་ཁོ་རང་སྡོད་པ་ལ་འཚེར་པོ་
བྱེད་འདུག །འོན་ཀྱང་ཁོ་ངའི་པང་དུ་བསྡད་མ་ཐག་ཉི་མ་ཤར་བ་ལྟ་བུའི་འོད་ཟེར་འཕྲོས་པས་མུན་
པ་ཐམས་ཅད་བསངས་ཤིང་ནམ་མཁའི་ཁམས་ཐམས་ཅད་ཁྱབ་སོང་བ་ཞིག་བྱུང་། འདི་ལེགས་པོ་
ཞིག་འོང་བ་འདུག །ཅེས་གསུང་གིན་འདུག་ཞུས་པར། སླར་ཡང་བླ་མ་ལ་གསོལ་འདེབས་དྲག་ཏུ་
མཛད། དཔལ་མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པའི་རྗེས་གནང་དཀའ་ཆེན་སྐལ་ལྡན་
གྱིས་ནན་ཏན་ཆེན་པོས་ཞུས་ཀྱང་མ་གནང་བ་ལ། རྗེ་འདི་པས་ཞུ་བ་སོགས་ཅི་ཡང་མ་མཛད་པར་
ལན་ཅིག་སྐུ་མདུན་དུ་ཕེབས་གསུངས་ནས་མགོན་པོ་བར་གཅོད་ཀུན་སེལ་གྱི་རྗེས་གནང་ལེགས་
པར་སྩལ། ཁྱད་པར་དུ་སེ་ར་རྩེའི་སྒྲུབ་ཁང་དུ་རྗེ་གྲུབ་པའི་དབང་ཕྱུག་ཆེན་པོས་རྗེ་བཙུན་བྱམས་
པ་རིན་པོ་ཆེར། དཔལ་འདོད་པ་ཁམས་ཀྱི་དབང་ཕྱུག་མ་ལྷ་མོ་དམག་ཟོར་རྒྱལ་མོའི་རྗེས་གནང་
སྩལ་ཏེ། ལྷ་མོ་འདི་དང་དམ་ཚིག་གི་ཕྱག་སྦྲེལ་ནས་བསྲུང་མར་གནང་བ་དེ་ཕྱིན་ཆད་ནས་ལྷ་མོ་ལ་
གཏོར་བསྔོས་བསྙེན་སྒྲུབ་སོགས་མ་ཆག་པར་མཛད་ཅིང་། དེ་ནས་གཟུང་དཔལ་ལྡན་དམག་ཟོར་
གྱི་རྒྱལ་མོས་བཞེད་དོན་འཕྲིན་ལས་མ་ལུས་པ་ཚུལ་བཞིན་དུ་བསྒྲུབ་པར་མཛད། དགུང་ལོ་སུམ་
ཅུ་པ་ལྕགས་མོ་ཡོས་ཀྱི་ལོར། རྗེ་སྒྲུབ་ཁང་པས་གྲུབ་པའི་དབང་པོ་རྒྱུད་སྨད་མཁན་པོ་ངག་དབང་
མཆོག་ལྡན་དང་བསམ་བློ་དགེ་བཤེས་དྲག་རིམ་སོགས་དགེ་བའི་བཤེས་གཉེན་མང་པོ་ལ་ར་ཁ་
བྲག་ཏུ་འཇམ་དཔལ་ཞལ་ལུང་གི་ཟབ་ཁྲིད་སྨོན་སེམས་ཆོ་གས་འཛིན་པ་དང་བཅས་པ་སྩལ་བ་དང་།
བྱང་ཆུབ་ལམ་སྒྲོན། ནོར་བུའི་ཕྲེང་བ། ཞལ་ལུང་། ཆོས་སྤྱོད་རབ་གསལ་གྱི་ལུང་བཅས་གསན།
དགུང་ལོ་སུམ་ཅུ་སོ་གཅིག་པ་ཆུ་ཕོ་འབྲུག་གི་ཧོར་ཟླ་ལྔ་པའི་ནང་དུ་མངའ་རིས་གྲྭ་ཚང་གི་དཔོན་སློབ་
ཆོས་གྲགས། གྲུབ་དབང་བླ་མ་འཇམ་དབྱངས་སོགས་ལ་འཇམ་དཔལ་ཞལ་ལུང་གི་བཀའ་ཁྲིད་
-42 -



） ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
སྨོན་སེམས་ཀྱི་ཆོ་ག་དང་བཅས་ཏེ་གནང་སྐབས། ཕུར་བུ་ལྕོག་གི་གཟིམས་ཆུང་དོག་པས་རི་ཁྲོད་
པ་སྔར་ཁྲིད་ཐོབ་པ་རྣམས་མ་འོང་ཞེས་ཕེབས་པས་སྐྱེས་བུ་ཆུང་ངུའི་རིང་ལ་མ་ཕེབས་ཤིང་། འབྲིང་
ཚུགས་ནས་རྒན་པ་དྲུག་ཕེབས་གསུང་བས་རྗེ་བཙུན་འདི་སོགས་རི་ཁྲོད་འཛིན་པ་དྲུག་ཕེབས། རྗེ་
སྒྲུབ་ཁང་རིན་པོ་ཆེ་དེ་སྔགས་ལ་ཤིན་ཏུ་དམ་དོག་ཆེ་བས་ཤོ་པ་མདོའི་དགེ་སློང་རྒྱལ་པོ་ཟེར་བ་གྲོགས་
མཆེད་གཉིས་ལ་འཇིགས་བྱེད་ཀྱི་བསྐྱེད་རྫོགས་ལན་ཅིག་ཙམ་མ་གཏོགས་གཞན་ལ་གནང་སྐད་
ཆེར་མེད་པས་བསྐྱེད་རྫོགས་ཀྱི་གཏམ་ཙམ་ཡང་གཞན་གྱིས་ཞུ་མི་སྤོབས་པ་ལ། རྗེ་འདི་ལ་སྒྲུབ་
ཐབས་ཟ་མ་ཏོག་གི་བཤད་ལུང་ཞིབ་པར་ལན་ཁ་ཡར་སྩལ་ཞིང་། ལན་ཅིག་གཟིམས་ཆུང་དུ་རྗེ་འདི་
པ་གཅིག་པུ་ལས་མེད་སྐབས་འོག་ཏུ་ཚོགས་པ་རྣམས་ཀྱིས་རྗེ་རྒྱལ་བ་གཉིས་པའི་གསོལ་འདེབས་
ཙོང་ཁ་བརྒྱད་བཅུ་མ་གསུངས་ཏེ། འོད་ཀྱི་རང་བཞིན་ཨེ་ཝཾ་ཡི་གེ་གཉིས། ཞེས་སོགས་ཀྱི་ཚིག་གི་
ཐད་དུ་སླེབ་པ་ན། རྗེ་སྒྲུབ་ཁང་པ་ཆེན་པོས། འོ༑ དེ་ལྟ་བུའི་ཡོན་ཏན་མངོན་དུ་བྱེད་པ་ལ་ཐོག་
མར་ལམ་ཐུན་མོང་བས་རྒྱུད་སྦྱངས་ཏེ། ཞེས་སོགས་དཔལ་རྡོ་རྗེ་འཇིགས་བྱེད་ཀྱི་རིམ་པ་གཉིས་
ཀའི་གནད་ཆ་ཚང་བ་ཞིག་གསུངས། རྗེ་བཙུན་འདི་མཆོག་ཏུ་དགྱེས་ཏེ་བླ་མ་རིན་པོ་ཆེ་བླ་མ་རིན་
པོ་ཆེ་སྔགས་ལ་དམ་དོག་ཆེ་བས་ཞུ་མ་ནུས་ཀྱང་བདག་ལ་འདི་ལྟར་གནང་བ་བཀའ་དྲིན་ཆེ་ཞེས་ཞུ་
བར་མཛད། ལན་མང་པོ་ཞིག་ཁམས་ཕྱོགས་ལ་ཕེབས་དགོས་གྲགས་བྱུང་བར། སྒྲུབ་ཁང་རྗེའི་
ཞལ་ནས། ལམ་རིམ་ཆེན་མོའི་བཤད་ལུང་ཚང་མ་ཞིག་མ་ཐོབ་པར་ཁམས་ལ་འགྲོ་དགོས་བྱུང་ན་
མི་ལེགས་གསུངས་ནས། ཉིན་རེ་བཞིན་གསོལ་ཚིགས་ཀྱི་རྒྱབ་ལ་རྒྱལ་བ་ཀུན་གྱི་བགྲོད་པའི་ལམ་
གཅིག་པུ་བྱང་ཆུབ་ལམ་ཀྱི་རིམ་པ་ཆེ་བ་ནས་ཉུང་དུས་སུ་ཤོག་བུ་བརྒྱད་རེ་ཙམ་དང༌། མང་དུས་སུ་
ཤོག་བུ་བཅོ་ལྔ་རེ་ཙམ་མ་ཆག་པར་མཛད་དེ། ལོ་གསུམ་གྱི་ཁོངས་སུ་གསུང་བཤད་ཞིབ་ལ་རྫོགས་
པར་སྩལ་བ་ལེགས་པར་གསན་ནས་ཐུགས་ཉམས་སུ་བསྟར། དེ་ནས་སྒྲུབ་ཁང་རིན་པོ་ཆེར་ད་དུང་
ཅི་བྱས་ཀྱང་ཁམས་ཕྱོགས་ལ་ཐེངས་དགོས་པ་བྱུང་ན་ཇི་ལྟར་བགྱི་ཞེས་རབ་འབྱམས་པ་དམ་ཆོས་
ལ་ཞུ་བརྒྱུད་བཅོལ་ནས་ཞུ་བར་མཛད་པས། སྒྲུབ་ཁང་རིན་པོ་ཆེས་རང་ལ་གང་དགའ་བྱུང་ན་
ཁམས་ལ་ཅི་བྱེད་དུ་འགྲོ། །ལྷ་མོའི་བསྙེན་པ་ཚད་དུ་ཐེམ་པ་ཞིག་དང་བར་བར་དུ་སྒྲོལ་དཀར་གྱི་ཚེ་
སྒྲུབ་རེའང་གྱིས། གང་དུ་འདུག་ཀྱང་ལམ་རིམ་ལ་བློ་སྦྱོང་བ་དང་མ་བྲལ་བར་གྱིས། ཁ་ཆེམས་དེ་
ཁ་ཡིན་གསུངས་པས། ཟླ་བ་ལྔའི་རིང་གསུང་ངག་བཅད་ཅིང་དཔལ་ལྡན་དམག་ཟོར་རྒྱལ་མོའི་བསྙེན་
- 43 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡）
སྒྲུབ་ལ་འགྲུས་པར་མཛད་པས་འདོད་པའི་ཁམས་ཀྱི་དབང་མོས་བཞེད་པ་ཅི་མཆིས་པ་ཐམས་ཅད་
ཐོགས་པ་མེད་པར་སྐད་ཅིག་ལ་བསྒྲུབ་པའི་རང་དབང་(མཉེས་བརྙེས་)། ལན་ཅིག་ཁམས་ཕྱོགས་
ཀྱི་ས་ཆར་གདན་འདྲེན་མི་ནན་ཏན་ཤིན་ཏུ་ཆེ་བ་ཞིག་བྱུང་ནས་ཅི་བྱས་ཀྱང་ལོག་མི་འགྲོ་བ་ཞིག་བྱུང་
བས༑ སྒྲུབ་ཁང་རྗེ་ར་ཁ་བྲག་ཏུ་བཞུགས་པའི་སྐུ་མདུན་དུ་ཕེབས་ཏེ། གནས་ཚུལ་རྣམས་ཞུས་
པས་ཁྱེད་ལ་བར་གཅོད་ཆེ་བ་ཞིག་འདུག །སྐུ་རིམ་གྱིས་གསུངས་པ་ལ། རྗེ་འདིས་ད་ཅི་བྱས་ཀྱང་
སྡད་མི་འཇུག་པར་འདུག་པས་ལ་ཁར་ཤི་ན་བྱ་རོ་དང་ཆུ་ཁར་ཤི་ན་ཉ་རོ་བྱས་ནས་གནས་ངེས་མེད་
ལ་ཐེངས་འགྲོ་ཞུས་པར། གྲུབ་པའི་དབང་ཕྱུག་ནས། དེ་ཀ་བར་གཅོད་ཡིན། བློ་མ་མང་བར་སྐུ་
རིམ་གྱིས་དང་དེ་ནས་གསལ་པོ་འོངས་ཞེས་གསུངས་པ་ལྟར་སྐུ་རིམ་མཛད་པས་གདན་འདྲེན་ཞུ་མི་
རྣམས་ཕྱིར་ལོག །ཡང་ལན་ཅིག་རྒྱལ་བ་འཕགས་པ་ལྷའི་དྲུང་ནས། ཁམས་ལ་ཕེབས་དགོས་
གསུང་བའི་བཀའ་ཤོག་བྱུང་བར། རྗེ་སྒྲུབ་ཁང་རིན་པོ་ཆེར་ཇི་ལྟར་བྱ་ཞེས་ཞུས་པར་དོ་ནུབ་ངེད་ཀྱི་
བརྟག་པ་བྱེད་པས་སང་ཉིན་ཤོག་གསུངས། སང་དེ་ཕེབས་པར་སྒྲུབ་ཁང་རིན་པོ་ཆེས་མདང་ངས་
རྨི་ལམ་བརྟགས་པས་ཁམས་ལ་འགྲོ་མི་དགོས་པ་འདུག །འོན་ཀྱང་རྨི་ལྟས་གསུམ་བྱུང་སྟེ། རང་
རེ་གཉིས་ལྷ་སར་འོངས་འདུག་པའི་ལམ་དུ་ཞིང་མང་པོ་ལ་ལོ་ཏོག་བཟང་པོ་སྐྱེས་འདུག་པ་ལས་བསྡུས་
མང་པོ་བཏོགས་ནས་ངེད་ཀྱི་ཨམ་ཕྲག་ཏུ་བཅུག་པ་དང་། ནམ་མཁའ་ནས་སྒྲ་ཞིག་ལ་ལོ་ཏོག་འདི་
རྣམས་བསྐམས་འགྲོ་བར་འདུག་པས་ཁྱོད་ཀྱིས་ཆུ་ཐོངས་ཟེར་བ་བྱུང་ཞིང་། ཟམ་པ་ཞིག་ལ་འགྲོ་
འདུག་པས་ཁོ་བོ་བརྒལ་ནས་ཁྱོད་མ་བརྒལ་བའི་བར་དེར་ཟམ་པ་དེ་རྡིབ་སོང་བ་ཞིག་བྱུང་། དེ་ཁྱོད་
ལ་བར་གཅོད་ཡོང་བའི་ལྟས་སུ་འདུག །དེ་ནས་ཕུར་བུ་ལྕོག་གི་ཆུ་མིག་བྱང་དུ་རང་རེ་འགྲོ་འདུག་
པ་ལ་ལམ་གཡས་གཡོན་དུ་བ་ལང་གི་པགས་པ་དམར་པོ་མང་ཙམ་བཏིང་འདུག་པ་བྱུང་། དེ་ཁྱོད་
ལ་བར་གཅོད་འོང་བའི་ལྟས་སུ་འདུག །བྱང་གི་ཆུ་མིག་ནས་ཆུ་གསེར་པོ་ཞིག་གི་རྒྱུན་རྡོལ་ནས་
ལུང་པ་འདི་གང་འགྲོ་བ་རྨིས། དེ་ཁྱོད་ཀྱིས་བསྟན་པ་ལ་ཕན་པའི་ལྟས་སུ་འདུག །ཡང་ཁྱོད་ཀྱི་
ལག་པ་གཡས་སུ་སྤྱན་རས་གཟིགས་བཅུ་གཅིག་ཞལ་འདྲ་བ་ཞིག་ཁྱེར། ལག་པ་གཡོན་དུ་མར་མེ་
ཞིག་ཁྱེར་ནས་མར་མེ་དེས་སྐུ་དེ་གསལ་བར་བྱེད་རྒྱུའི་རྩིས་ལ། མར་མེ་རླུང་གིས་ལན་གསུམ་དུ་
བསད་པས་སྐུ་དེ་གསལ་བར་བྱེད་མ་ཐུབ་པ་སྐུ་སྨད་ཡུམ་དང་བཅས་པ་སྐྱིལ་ཀྲུང་བཅས་པ་ཞིག་
འདུག །ཁྱེད་ཡུལ་དུ་འགྲོ་དགོས་རྒྱུ་མ་རེད། དཀོན་མཆོག་ལ་གསོལ་བ་ཐོབ་ལ་ཞུ་ཤོག་བཟོས་
- 44 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
ནས་འདིར་ཁྱེར་ཤོག་གསུང་པ་ལྟར། རྗེ་འདི་པས་རྒྱལ་བ་འཕགས་པ་ལྷར་འབུལ་རྒྱུའི་ཞུ་ཡིག་བཅོ་
བར་མཛད་ནས། སྒྲུབ་ཁང་རིན་པོ་ཆེར་ཕུལ་བས་རྗེ་གྲུབ་པའི་དབང་ཕྱུག་གིས་ཀྱང་ཕྱག་བྲིས་ཕྱག་
ཏུ་བཞེས་ནས་ཐུགས་སྨོན་གསོལ་འདེབས་ནན་ཏན་དུ་མཛད་པའི་ཞུ་ཤོག་ཁམས་ལ་འབུལ་བ་མཛད་
པས་བརྟུལ་ཞུགས་ཀྱི་ནུས་པ་དོན་དང་ལྡན་པའི་བདེན་ཚིག་གི་མཐུ་ལ་བརྟེན་ནས། མདོ་ཁམས་
བསྟན་པའི་སྒྲོན་མེ་འཕགས་པ་ལྷས་ཀྱང་དགོངས་པ་ཁྲོལ་ནས་ཐུགས་ཀྱི་བཞེད་དོན་གེགས་མེད་
པར་གྲུབ། གཞན་ཡང་དེ་དག་གི་སྐབས་སུ་རྗེ་གྲུབ་པའི་དབང་ཕྱུག་ཆེན་པོ་སྒྲུབ་ཁང་པ་ཆེན་པོའི་
དྲུང་ནས་དམིགས་བརྩེ་མའི་ལས་ཚོགས་ཀྱི་ལུང་། མཁས་གྲུབ་རིན་པོ་ཆེ་ནས་བརྒྱུད་པའི་བླ་མའི་
རྣལ་འབྱོར་ཆིག་བརྒྱུད་མ་ཤིན་ཏུ་ཟབ་པའི་ཁྲིད་ལུང༌། ཀུན་མཁྱེན་ལྔ་པ་ཆེན་པོས་མཛད་པའི་ཐིག་
ལེ་བཅུ་དྲུག་གི་ཆོ་གའི་ལུང་རྣམས་དང་ཐབས་ཤེས་གཅོད་ཀྱི་ཁྲིད། གཅོད་ཐར་འདོད་དེད་དཔོན་
དང་སྐལ་ལྡན་འཇུག་ངོགས་ཀྱི་ལུང་། རྒྱལ་བ་དགེ་འདུན་རྒྱ་མཚོས་མཛད་པའི་སྙིང་པོ་དོན་གསུམ་
གྱི་ཁྲིད་ཡིག་དགའ་ལྡན་དུ་བགྲོད་པའི་ཐེམ་སྐས་ཀྱི་སྟེང་ནས་ཁྲིད་ལུང་། དགེ་ལྡན་བཀའ་བརྒྱུད་
རིན་པོ་ཆེའི་ཕྱག་ཆེན་གྱི་ཁྲིད་ཅུང་ཟད་མ་ཚང་བ་དང་དེའི་ལུང་། དགེ་སློང་མ་དཔལ་མོ་ལུགས་ཀྱི་
བཅུ་གཅིག་ཞལ་གྱི་རྗེས་གནང་། གྲུབ་རྒྱལ་ལུགས་ཀྱི་ཚེ་དབང་དང་རྟ་མགྲིན་ཟུང་འབྲེལ་གྱི་དབང་།
བློ་སྦྱོང་ལེགས་བཤད་ཀུན་འདུས་ཀྱི་ལུང་རྣམས་དང་གཞན་ཡང་གོང་དུ་སྨོས་ཟིན་པའི་བྱང་ཆུབ་
ལམ་ཀྱི་རིམ་པའི་ཁྲིད་ལེ་ཚན་སོགས་ཟབ་པ་དང་རྒྱ་ཆེ་བའི་ཆོས་ཚུལ་མཐའ་ཡས་པའི་ལེགས་པར་
བཤད་པ་གསན་ཅིང་། རྗེ་སྒྲུབ་ཁང་པ་ཆེན་པོའི་སྐུ་ཚ་དགེ་སློང་ལུང་རིགས་ཀྱི་དྲུང་ནས་སྔགས་
རིམ་ཆེན་མོ་དང་ལམ་རིམ་ཆུང་བ། བློ་སྦྱོང་སྙན་བརྒྱུད་ཆེན་མོ། རྗེ་གྲུབ་པའི་དབང་ཕྱུག་ལས་རྣལ་
འབྱོར་གྱི་དབང་ཕྱུག་མི་ལ་རས་པའི་རྣམ་ཐར་མྱ་ངན་ལས་འདའ་མཚམས་བར་དང་མགུར་འབུམ་
ཁྱི་ར་རས་པ་མན་ཆད་གསན་པའི་འཕྲོ་རྣམས་ཀྱི་ལུང་བཅས་གསན། བརྟུལ་ཞུགས་གྲུབ་པ་མཁར་
རྡོ་མཁན་རིན་པོ་ཆེའི་དྲུང་ནས་ཐམས་ཅད་མཁྱེན་པར་བགྲོད་པའི་ལམ་རིམ་བདེ་ལམ་གྱི་ཁྲིད་རྒྱས་
པ་དང་། བླ་མ་མཆོད་པའི་ཁྲིད་ཤིན་ཏུ་རྒྱས་པ། བླ་མ་མཆོད་པའི་ཊིཀྐ་མཁར་རྡོ་བླ་མ་ཉིད་ཀྱིས་
མཛད་པའི་ལུང་། བྱང་སེམས་རྭ་སྒྲེང་བས་མཛད་པའི་བློ་སྦྱོང་དང་བློ་སྦྱོང་ཉི་མའི་འོད་ཟེར་གྱི་ལུང་།
གཅོད་དབང་གཅོད་ཁྲིད་དང་བཅས་པ་རྣམས་གསན། བླ་མ་འདིའང་ལམ་གྱི་གཙོ་བོ་རྣམ་གསུམ་
ཐབས་ཤེས་གཅོད་ཀྱི་ཉམས་ལེན་དང་བཅས་པ་དང་། རྩ་རླུང་གི་གནས་རྣམས་ལ་རྩོལ་མེད་ཀྱི་མྱོང་
-45-



()༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བ་ཐོན་པ་དང་། ཏིང་ངེ་འཛིན་གྱི་མཐུ་ལས་རྣལ་འབྱོར་གྱི་དབང་ཕྱུག་མི་ལ་རས་པས་གདམས་ངག་
དངོས་སུ་སྩལ་བའི་སྐྱེས་མཆོག་ཡིན་གསུངས་ནས། རྗེ་གྲུབ་པའི་དབང་ཕྱུག་དགེ་ལེགས་རྒྱ་མཚོའི་
འོག་ནས་བཀའ་དྲིན་ཆེ་ཤོས་སུ་འཛིན་པར་མཛད། བར་སྐབས་ཤིག་དམ་སེལ་གྱི་རྣམ་པས་མནལ་
ལམ་དུ་སྟེང་གདོན་གྱི་རྣམ་པ་ཞིག་བྱུང་བ་ན་རྗེ་གྲུབ་པའི་དབང་ཕྱུག་ཆེན་པོར་གསོལ་བས། ཕྱག་
ན་རྡོ་རྗེ་འབྱུང་པོ་འདུལ་བྱེད་ཀྱི་རྗེས་གནང་སྩལ་ཏེ་འདིའི་བསྙེན་སྒྲུབ་གྱིས་ཞེས་གསུངས་པ་ལྟར་
འབྱུང་འདུལ་གྱི་སྒོམ་བཟླས་དང་། ཁྱད་པར་རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་སྐབས་
རྗེ་བདག་ཉིད་ཆེན་པོའི་ཐུགས་ཀར་ཕྱག་ན་རྡོ་རྗེ་འབྱུང་པོ་འདུལ་བྱེད་བསྐྱེད་དེ་བཟླས་སྒོམ་མཛད་
པས་མི་མཐུན་ཕྱོགས་དེ་དག་ལས་རྣམ་པར་རྒྱལ་ཞིང་། ཁྲོ་བོའི་རྒྱལ་པོ་རྟ་མགྲིན་གསང་སྒྲུབ་ཀྱི་
ལྗགས་བསྙེན་ཟླ་བ་བཞིའི་བར་དུ་གསུང་ངག་བཅད་ནས་མཛད་དེ། འདི་སྐབས་ཞལ་གཟིགས་
སོགས་ངོ་མཚར་ཅན་གྱི་སྣང་བ་འབྱམས་སུ་ཀླས་པ་གདོན་མི་ཟ་ཡང་། རྗེ་བཙུན་བླ་མ་འདི་ཉིད་
བཀའ་གདམས་པའི་དགེ་བའི་བཤེས་གཉེན་གོང་མ་རྣམས་ཀྱི་མཛད་པ་ཁོ་ན་ཐུགས་ཉམས་སུ་བསྟར་
བས་ཡོན་ཏན་གྱི་རིགས་འདི་ལྟར་མངའ་ཞེས་བདག་ཉིད་གསལ་བར་མཛད་པའི་ངང་ཚུལ་རིང་དུ་
བསྲིང་སྟབས་འདིར་གསལ་བར་མ་བྲིས་ལ། ཆ་ཤས་རྣམས་ནི་འོག་ནས་རིམ་གྱིས་འབྱུང་བས་
རྟོགས་པར་འགྱུར། གཞན་ཡང་དེའི་ཚེ་སྐྱེ་བོ་འགའ་ཞིག་ལ་སྒྲུབ་ཁང་རིན་པོ་ཆེའི་སྐུ་ཚབ་མཛད་དེ་
རྡོ་རྗེ་རྣམ་འཇོམས་ཀྱི་བྱབས་ཁྲུས་མཛད་པས་སྐྱེ་བོ་དེ་དག་ཉེར་འཚེ་ལས་གྲོལ་ཞིང་། དེ་དུས་རྗེ་
གྲུབ་པའི་དབང་ཕྱུག་ནས་བ་རི་ལུགས་ཀྱི་རྣམ་འཇོམས་ཀྱི་རྗེས་གནང་དང་བཀྲུ་བྱབས་ཀྱི་མན་ངག་
བཅས་རྒྱས་པར་སྩལ། རི་ཁྲོད་དུ་ཕེབས་ཟིན་ནས་ཀྱང་བས་མཐར་གནས་པའི་དགོས་པ་ནི་ཚེ་འདིའི་
བྱ་བཞག་རྣམས་རེས་སུ་བོར་ཏེ་རང་གི་སེམས་རྒྱུད་འདུལ་བར་བྱེད་པའི་སྤོང་བ་བསམ་གཏན་གྱི་
འཁོར་ལོ་ཉིད་ལ་གཞོལ་བར་བྱེད་པའོ་སྙམ་དུ་དགོངས་ནས་འཚོ་བའི་ཡོ་བྱད་སོགས་བྱ་ཚོལ་བྱི་
ཚོལ་ལས་དོན་གཉེར་ཅུང་ཟད་ཙམ་མཛད་ཅིང་། ལན་ཅིག་བལ་ཊམ་གཅིག་ཕྱག་ཏུ་བྱུང་བ་ལའང་
ཏིང་ཆུང་ངུ་ཞིག་སྒྲུབ་འཚོལ་མཛད་ནས་ཡོན་ཆབ་ཆག་མེད་འབུལ་བར་མཛད་པ་དང་། ཡང་བལ་
ཊམ་གཅིག་བྱུང་བ་ལའང་མར་བསྒྲུབས་ཏེ་ཞལ་དུ་མ་གསོལ་བར་མཆོད་མེ་འབུལ་བར་མཛད་པ་
སོགས་འཚོག་ཆས་ཕྲན་བུ་བྱུང་བ་རྣམས་ཀྱང་འཚོ་བའི་ཡོ་བྱད་དུ་མ་བསྒྱུར་བར་དཀོན་མཆོག་མཆོད་
པ་ཁོ་ན་ལ་བརྩོན་པར་མཛད་པས་འཕྲལ་སྣང་གསོལ་ཞིབ་སོགས་དཀོན་སེ་བའི་ཉམས་བྱུང་བར།
- 46 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ)
རྗེ་སྒྲུབ་ཁང་པ་ཆེན་པོས་ཕྱེ་ཁལ་གཅིག་ལས་མི་ཉུང་བ་ལ་གཏོར་མ་གྱིས་ལ་ལྷ་མོའི་བསྐང་བ་ཐོངས་
གསུང་བ་ལྟར། ཞིབ་ཁལ་གཅིག་ལྷག་ཙམ་ལ་གཏོར་མ་མཛད་ནས་སྐུ་མཚམས་མཛད་དེ་ལྷ་མོའི་
བསྐང་བ་ལ་བརྩོན་པར་མཛད། དེ་ནས་བཟུང་སྟེ་འཚོ་བའི་ཡོ་བྱད་ཀྱི་ཉེར་མཁོ་རྣམས་འབད་མེད་
དུ་འགྲུབ། གཞན་ཡང་རྗེ་ཉིད་ཀྱི་གསུང་ལས། དང་པོ་འཚོ་ཆས་དཀོན་པའི་དུས་སུ་སྙིང་ཁམས་བསྐྱེད་
ནས་དཀོན་མཆོག་གི་མཆོད་པ་ལ་བརྩོན་པར་བྱས་པས་མར་མེ་ཉིན་འབར་མཚན་འབར་སོགས་
མཆོད་པ་རྣམས་ཀྱང་ཇེ་བཟང་དུ་འགྲོ་བ་སོགས་མྱོང་གྲུབ་ཏུ་བྱུང་གསུང་། དེར་རྗེ་རྒྱལ་བ་གཉིས་པའི་
སྙན་བརྒྱུད་ཀྱི་མན་ངག་དམ་པ་བྱང་ཆུབ་ལམ་གྱི་རིམ་པ་ལ་བཤད་པ་ཙམ་མ་ཡིན་པར། རྗེ་གྲུབ་
པའི་དབང་ཕྱུག་གི་གསུང་གི་བདུད་རྩི་བཞིན་མྱོང་བ་ཐོན་ངེས་པར་དཔྱད་སྒོམ་དང་འཇོག་སྒོམ་གཉིས་
བླ་མ་ལྷ་ལ་གསོལ་བ་འདེབས་པའི་གནད་དམ་པ་དང་བཅས་ཏེ་ཉམས་མྱོང་ལ་བཀར་ནས་བསྒོམ་
པར་མཛད་པས། བཤེས་གཉེན་དམ་པ་སངས་རྒྱས་དངོས་སུ་མཐོང་བ། རང་གིས་ཐོབ་པའི་དལ་
འབྱོར་དོན་ཆེ་ཞིང་རྙེད་དཀའ་བ། འཆི་བ་མི་རྟག་པ། ངན་སོང་གསུམ་གྱི་སྡུག་བསྔལ། དེ་ལས་
ཐར་པའི་ཐབས་དཀོན་མཆོག་ལ་སྐྱབས་འགྲོ་དང་སྡིག་སྤོང་དགེ་བ་བསྒྲུབ་པ། མཐོ་རིས་ཀྱི་བདེ་
བ་ཐོབ་ཀྱང་སྡུག་བསྔལ་གྱི་རང་བཞིན་ལས་མ་འདས་ཤིང་མི་བརྟན་པ། དེར་འཁོར་བར་བྱེད་པའི་
རྩ་བ་འཇིག་ལྟ་ལ་སོགས་པའི་ཉོན་མོངས་རྣམས་ཡིན་པ། དེ་སྤོང་བྱེད་ཀྱི་ཐབས་ལམ་བསླབ་པ་
རིན་པོ་ཆེ་གསུམ་ཡིན་པ། རང་ཉིད་འཁོར་བའི་སྡུག་བསྔལ་ལས་གྲོལ་ཀྱང་སེམས་ཅན་གཞན་
འཁོར་བའི་སྡུག་བསྔལ་གྱིས་མནར་བ་རྣམས་དྲིན་ཅན་གྱི་མ་ཤ་སྟག་ཡིན་པས་དེ་རྣམས་ལ་བྱམས་
པ་དང་། སྙིང་རྗེ་དང་། དྲིན་དུ་གཟོ་བ་དང་། བདག་གཞན་བརྗེ་བའི་འཕྲུལ་ཁྱད་པར་ཅན་ལ་བརྟེན་
ནས་བྱང་ཆུབ་དམ་པ་སངས་རྒྱས་བཅོམ་ལྡན་འདས་ཀྱི་གོ་འཕང་ལ་དམིགས་པའི་སྨོན་སེམས་དང་
འཇུག་པའི་བློ་གྲོས་ཡང་དག་པར་བསྐྱེད་ནས་སྦྱིན་སོགས་ཕ་རོལ་ཏུ་ཕྱིན་པ་དྲུག་དང༌། བསྡུ་བ་
རྣམ་བཞི་ལ་ལེགས་པར་བློ་སྦྱོང་བ་དང་། ལུས་སེམས་ཤིན་སྦྱངས་དང་བཅས་པའི་ཞི་གནས་དང་།
གནས་ལུགས་སྟོང་པ་ཉིད་ཀྱི་དོན་ལ་དམིགས་པའི་ལྷག་མཐོང་རྣམས་ཟུང་དུ་འབྲེལ་བ་རྣམས་ལ་
རྡོ་རྗེ་ཐེག་པའི་ལམ་གྱིས་སྣོན་པ་བཏབ་ནས་ཉམས་སུ་ལེན་ཚུལ་རྣམས་རྒྱལ་བ་ཐུགས་རྗེ་དང་བཀའ་
དྲིན་མཚུངས་པའི་ཟླ་ཐམས་ཅད་དང་བྲལ་བ་ཤཱཀྱའི་རྒྱལ་པོའི་གསུང་རབ་ཀྱི་དགོངས་དོན་རྒྱལ་བ་
ཉིད་ཀྱི་རང་གི་རྒྱལ་ཚབ་དམ་པར་དབང་བསྐུར་བ་མི་ཕམ་མགོན་པོ་དང་། ཤིང་རྟ་ཆེན་པོ་རྣམས་
- 47 -



V
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཀྱིས་ལེགས་པར་བཤད་པའི་གདམས་པའི་ཆུ་བོ་གཅིག་ཏུ་འདྲེས་པ་དཔལ་ལྷ་གཅིག་དི་པཾ་ཀ་རའི་
བཤད་སྲོལ་རྗེ་རྒྱལ་བ་གཉིས་པ་ཡབ་སྲས་ཀྱི་གསུང་ལས་འབྱུང་བ་བཞིན་དུ་ཐུགས་རྒྱུད་ལ་རྟོགས་
པའི་ཡོན་ཏན་འཁྲུངས་པས་བྱང་ཆུབ་ཀྱི་ཡན་ལག་དེ་དག་གང་དང་གང་གི་དོན་ལ་མཉམ་པར་བཞག་
པའི་ཚེ། མཉམ་གཞག་གི་དུས་སུ་དེ་དང་དེའི་གནད་ཀྱི་དོན་བཅོས་མ་མ་ཡིན་པའི་ཏིང་ངེ་འཛིན་ལ་
ཁྱུར་གྱིས་འགྲོ་ཞིང་། རྗེས་ཐོབ་ཏུ་ཡུལ་(ཡང་སྣང་)ཀུན་ལ་དེས་རྒྱས་ཐེབས་ནས་རང་དགའ་བའི་
སྣང་བ་བཟློག་ནུས་པར་བཞུགས་ཏེ། དེའི་རྒྱུ་མཚན་ཡང་། ཚུལ་དེ་ལྟ་བུས་ལམ་རིམ་གྱི་གནད་ཀུན་
ལ་བརྩོན་པ་དྲག་པོས་མྱོང་བ་འདོན་པའི་དུས་སུ་ཚུལ་ཁྲིམས་རྣམ་པར་དག་པས་གཞི་བཟུང་། བླ་
མ་ལྷའི་རྣལ་འབྱོར་ལམ་གྱི་སྲོག་ཏུ་བྱས་ཤིང་སྦྱོར་བ་སྣ་ཚོགས་པའི་སྒོ་ནས་ཉམས་མྱོང་ལ་བཀར་
ནས་གྲང་དམྱལ་གྱི་སྡུག་བསྔལ་བསྒོམ་པར་མཛད་པའི་ཚེ། དགུན་འཁྱགས་སྒང་ལ་ན་བཟའ་སྐུ་་་
གཡོགས་ཙམ་ལས་མེད་པར་སྤྱིལ་པོའི་འགག་ཏུ་བཞུགས་ནས་མྱོང་འདོན་མཛད་པས། དང་པོར་
(སེར་བསིལ་)ཉམས་ཤིན་ཏུ་ཆེ་བ་ལ་རྒྱུན་རིང་དུ་སོང་སྐབས་དམ་སྦྲང་ངེ་བ་ཞིག་ལས། སྙན་
གཞི་ཆེར་མེད་ཅིང་། ནང་དུ་ཕེབས་ནས་ན་བཟའ་བཞེས་ཏེ་སྐུ་ལུས་དྲོད་པ་ན་ཕྱག་སེན་སོགས་ཀྱི་
བར་ན་གཟུག་གཟེར་ཆེ་ངེས་དང་སྐུ་ལུས་འདར་བ་མི་ནོན་པ་ལྟ་བུ་འདུག་ཅེས་གསུངས་པས་རྟོགས་
པར་གདའ། དེ་སྐབས་རྗེ་གྲུབ་པའི་དབང་ཕྱུག་སྒྲུབ་ཁང་པ་ཆེན་པོ་དེ་གསུང་རིགས་གང་ལ་བལྟས་
ཀྱང་ཡུན་རིང་མི་བཞུགས་པར་འདུག་སྙམ་དུ་དགོངས་ནས། ཆུ་འབྲུག་གི་ལོ་འདིའི་ནང་དུ་སེམས་
བསྐྱེད་མཆོད་པ་བྱུང་རེས་ཀྱི་གསུང་བཤད་རྣམས་ཟིན་བྲིས་སུ་མཛད་དེ། སྒྲུབ་ཁང་རིན་པོ་ཆེ་ཞིང་
གཞན་དུ་གཤེགས་པའི་ཐུགས་འདུན་ཆེར་མངོན་པའི་ཚེ། སྔར་ཟིན་བྲིས་སུ་མཛད་པའི་གདམས་
ངག་རྣམས་རྗེ་གྲུབ་པའི་དབང་ཕྱུག་ཆེན་པོར་སྤྱན་འབེབས་ཞུ་རྒྱུ་ཕུལ་ནས། བླ་མས་ལོང་བ་ཐང་
སྐྱུར་འདི་འདྲ་ཞིག་མཛད་པར་འདུག །དེ་དུས་རང་གི་སྙིང་ལ་བཅང་རྒྱུ་བླ་མའི་སྐུ་ཚབ་གཅིག་དགོས་
པར་འདུག་བསམས་ནས། གསུང་འགའ་ཞིག་ཟིན་བྲིས་སུ་བཏབ་པ་འདི་ལ་བླ་མས་ཕྱག་གི་བྱིན་
རློབས་ཤིག་གནང་དགོས་ཞེས་གདུང་ཤུགས་དྲག་པོས་གསོལ་འདེབས་དང་བཅས་ཏེ་གཟིགས་་་
འབུལ་ཞུ་རྒྱུ་སྙན་གཡོག་ཚུལ་ཁྲིམས་རྒྱལ་མཚན་ལ་འཆོལ་བར་མཛད་པས། བླ་མས་དེ་ནས་ཤོག་
བུ་ཁ་ཤས་ཤིག་ལྗགས་ཀློག་གནང་ནས་མཐར་ཐུགས་སྨོན་རྒྱ་ཆེར་སྩལ་ཏེ། ཕྱག་མཐེ་བོང་ཀེར་ནས་
འདི་འདྲ་མོ་བྱུང་འདུག་གསུང་ཞིང་རབ་འབྱམས་པ་བྱམས་པ་ཁོ་སྙིང་རྗེ་པོ་རང་ཡིན། ཁོ་ལ་ལག་
- 48-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
རྟགས་ཤིག་སྟེར་དགོས་པ་ཡོད་པ་ཡིན་ཏེ་གསུངས། ཉེ་གནས་དགེ་སློང་ཚུལ་ཁྲིམས་རྒྱལ་མཚན་
གྱིས༑ རྗེ་གྲུབ་པའི་དབང་ཕྱུག་ཆེན་པོར་སྐུ་གདུང་གི་བསླབ་དོན་ཞུས་པ་དང་། དེའི་ལན་བཀའ་
སྩལ་ཞིང་། རྗེ་གྲུབ་པའི་དབང་ཕྱུག་ཆེན་པོས་བཀའ་སྩལ་བ་ལྟར། རྗེ་བླ་མ་ཉིད་ཀྱིས་རྗེ་གྲུབ་པའི་
དབང་ཕྱུག་ཆེན་པོའི་སྐུ་གདུང་ཞུགས་འབུལ་གྱི་རྡོ་རྗེ་སློབ་དཔོན་མཛད་པ་སོགས་ནི། རྗེ་བཙུན་བླ་
མ་བཀའ་དྲིན་མཚུངས་པ་མེད་པ་དེ་ཉིད་ཀྱིས་མཛད་པའི་རྗེ་གྲུབ་པའི་དབང་ཕྱུག་གི་རྣམ་པར་ཐར་
པ་བྱང་ཆུབ་གཞུང་ལམ་དུ་གསལ་བ་ལྟར་ཡིན་ལ། དེ་ལྟར་ཞུགས་འབུལ་མཛད་ཟིན་མཚམས་སུ་
བླ་མ་དམ་པའི་བཀའ་དྲིན་དྲན་ནས་སྐུ་ལུས་ཞིག་འགྲོ་བ་ཙམ་གྱིས་ཐུགས་ཁྲལ་ཚད་མེད་པ་འཁྲུངས་
ཤིང༑ བླ་མ་དྲན་པའི་གདུང་དབྱངས་དྲག་པོའང་མཛད་ནས་དགོངས་རྫོགས་ཀྱི་རྟེན་བཞེངས་རྣམས་
ཀྱི་གཟུངས་འབུལ་སོགས་ཀྱང་། རྗེ་གྲུབ་པའི་དབང་ཕྱུག་ཉིད་ཀྱི་ཕྱག་ལེན་ལྟར་རྗེ་བླ་མ་དམ་པ་
འདི་ཉིད་ཀྱིས་ཕྱག་ལེན་ལ་བསྟར། དེ་ནས་རྗེ་གྲུབ་པའི་དབང་ཕྱུག་དམ་པ་ཉིད་ཀྱི་གདན་ས་ཕུར་བུ་
ལྕོག་བྱང་ཆུབ་གླིང་ཉིད་དུ་སྒྲུབ་པའི་རྒྱལ་མཚན་གྱི་གཞི་བཙུགས་ཏེ། ཟླ་བ་ལྔར་གསུང་ངག་བཅད་
ནས་དཔལ་ལྡན་དམག་ཟོར་གྱི་རྒྱལ་མོའི་བཟླས་སྒྲུབ་ལ་བརྩོན་པར་མཛད་པའི་ཚེ་ལྷ་མོའི་སྐུ་གསུང་
ཐུགས་ཀྱི་སྣང་བ་བསམ་གྱིས་མི་ཁྱབ་པས་ཉིན་མཚན་ཀུན་ཏུ་འདའ་བ་དང་། ལྷན་སྐྱེས་ཀྱི་བདེ་བ་
ཆེན་པོ་དང་སྟོང་པ་ཉིད་ཟུང་དུ་འཇུག་པའི་བདེ་སྟོང་དབྱེར་མེད་ཀྱི་ཡེ་ཤེས་ཆེན་པོའི་རོལ་པར་རྣམ་
པ་ཀུན་ཏུ་བརྩོན་པར་མཛད། དེ་སྐབས་རྗེ་གྲུབ་པའི་དབང་ཕྱུག་ཆེན་པོའི་གདུང་རུས་རྣམས་ཕལ་
ཆེ་བ་དྲི་བཟང་དང་བསྲེས་ཏེ། ཀུན་གཟིགས་རྒྱལ་མཆོག་ལྔ་པ་ཆེན་པོའི་ཕྱག་པར་ལམ་རིམ་བླ་
བརྒྱུད། གནས་བཅུ། ཡི་དམ། སངས་རྒྱས་བྱང་སེམས་ཀྱི་སྐུ་བརྙན་དུ་མ་རབ་འབྱམས་པ་རྒྱལ་
མཚན་འོད་ཟེར་སོགས་དགེ་སློང་རྣམས་ཀྱིས་བཏབ་པའི་འཇིམ་པ་བྱིན་རླབས་སོགས་རྗེ་ཉིད་ཀྱིས་
སྩལ༑ དེ་ནས་རྟ་ཡི་ལོ་མངོན་དུ་བཞད་པ་ན་རྗེ་བླ་མ་བཀའ་དྲིན་མཚུངས་པ་མེད་པ་མཚན་བརྗོད་
པར་དཀའ་བ་དེ་ཉིད་ཀྱི་འཕྲིན་ལས་ཡངས་པོའི་སྒོ་འཕར་ཐོག་མར་བྱེ་སྟེ། སྐལ་ལྡན་ཀྱི་གདུལ་བྱ་
དགའ་རེ་ལ་མན་ངག་དམ་པ་བེའུ་བུམ་སྔོན་པོ་སོགས་ཀྱི་ལུང་ཁ་ཤས་ཀྱི་བཤད་པ་དང་བཅས་པ་
སྩལ༑ དེར་ཡིད་སྲུབས་བདག་པོ་སྙིང་ལ་ཞུགས་ཤིང་ཕྲག་དོག་གི་དུག་ཆུས་ཡིད་མྱོས་པའི་སྐྱེ་བོ་མི་
བསྲུན་པ། རྗེ་བླ་མ་དམ་པ་ངག་གི་དབང་ཕྱུག་འདི་ཉིད་ཀྱི་འཕྲིན་ལས་བྱེ་བ་ལ་མི་བཟོད་པའི་ཕྲག་
དོག་ཅན་འགའ་ཞིག་གིས། རྗེ་འདི་ཉིད་ཀྱིས་བཀའ་ཆོས་སོགས་སྩལ་བ་ལ་དགག་བྱ་སྣ་ཚོགས་པས་
- 49 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ..
ཐུགས་ཟོས་མི་བདེ་བར་མངོན་པའི་ཚུལ་ཅུང་ཟད་བྱུང་བ་ན་ཐུགས་མི་བདེ་བའི་རྣམ་པ་རྣམས་ལ་
ཅུང་ཟད་ཀྱང་ཇི་སྙམ་དུ་མི་དགོངས་པར་སྐུ་མཚམས་དམ་སེ་བ་མཛད་དེ། རྗེ་བདག་ཉིད་ཆེན་པོའི་
ལེགས་བཤད་དམ་པ་འཇམ་པའི་དབྱངས་ཀྱི་དགོངས་གསལ་ཞེས་བྱ་བ་ཐུགས་ལ་ཆ་ཚང་བར་་་་་
གཟུངས་ནས། རྗེ་བཙུན་འཇམ་པའི་རྡོ་རྗེའི་བསྙེན་སྒྲུབ་ཟབ་མོའི་ཏིང་ངེ་འཛིན་གྱི་རོལ་པས་
སངས་རྒྱས་ཀྱི་མཆོད་སྤྲིན་དཔག་ཏུ་མེད་པ་ཕྱོགས་བཅུའི་ཞིང་ཐམས་ཅད་ཁྱབ་པར་སྤྲོས་ཏེ། ཇི་
ལྟར་པདྨ་ཆུས་མི་ཆགས་པ་བཞིན། །ཉི་ཟླ་ནམ་མཁར་ཐོགས་པ་མེད་ལྟར་སྤྱད། །ཅེས་པའི་བྱང་
སེམས་ཀྱི་སྤྱོད་པ་གསང་བ་བསམ་གྱིས་མི་ཁྱབ་པ་རྨད་དུ་བྱུང་བ་ངེས་དོན་གྱི་མཾ་ཡིག་ལས་སྤྲོ་བ་དང་
སྡུད་པའི་རྣམ་འཕྲུལ་གྱིས་ལྟད་མོ་སྣ་ཚོགས་པ་འབྱམས་སུ་ཀླས་པར་གྱུར་ཅིང་། ཁྱད་པར་དུ་བདག་
གཞན་བརྗེ་བའི་བྱང་ཆུབ་ཀྱི་སེམས་དང་གཏོང་ལེན་གྱི་དམིགས་པ་ཟབ་མོ་ལ་འབད་པ་རྩལ་དུ་
བཏོན་པའི་ཉམས་བཞེས་ལྷུར་མཛད་པས་བར་གཅོད་ཀྱི་རྣམ་པ་རྣམས་ཀྱང་རིམ་གྱིས་ཞི་བར་གྱུར།
བྱ་ལོའི་ནང་དུ་ཡོངས་ཀྱི་དགེ་བའི་བཤེས་གཉེན་དམ་པ་དགའ་ལྡན་ཁྲི་རིན་པོ་ཆེ་བློ་བཟང་དར་རྒྱས་
ཀྱི་བཀས་བསྐུལ་ནས། ཁྲི་ཆེན་བློ་བཟང་དར་རྒྱས་ཉིད་ཀྱི་སྐུ་ཚ་བསོད་ནམས་རབ་བརྟན་ལ་ཞལ་
ལུང་གི་ཁྲིད་གནང་དགོས་པར་གསོལ་བ་བཏབ་པས། རྗེ་བཙུན་དམ་པ་ཉིད་ཀྱིས་རེ་ཤིག་སྐུ་
མཚམས་མཛད་ནས་བརྟག་པ་ཞིག་མཛད་དེ། སྐབས་སུ་བབས་པའི་མཚན་མ་བརྟན་པོ་གཟིགས་
ནས་ཞལ་གྱིས་བཞེས་པའི་ཞུ་འཕྲིན་འབུལ་བར་མཛད་པས། ཁྲི་རིན་པོ་ཆེ་ནས། ལན་དུ། ཁོ་བོ་
བདེ་མཆོག་ལཱུ་ཨི་པའི་བདག་འཇུག་ལེན་པའི་གསང་དབང་གི་སྐབས་སུ་འཕྲིན་ཡིག་འབྱོར་བྱུང་
བ་དེ་གསང་དབང་གསུང་གི་བྱིན་རླབས་ཀྱི་སྐབས་ཡིན་པས་ཉིད་ཀྱི་ཁྲིད་འགྲོ་དོན་ཆེན་པོ་ཡོང་
བའི་རྟེན་འབྲེལ་འགྲིག །དེས་ན་ད་ལམ་ཤིན་ཏུ་ནས་ཐོངས། འོན་ཀྱང་དགོས་ཟེར་ཚད་ལ་བཏང་
ན་ཆོས་གཙིགས་ཆུང་དུ་འགྲོ་བས་ལོ་རེ་ལ་ཁྲིད་ཟླ་བ་ལོངས་པ་རེ་ཐོངས། ཞེས་ཞུས་པས་མཚམས་
སྦྱར་ནས། བྱ་ཡི་ལོ་ས་ག་ཟླ་བའི་ཚེས་བརྒྱད་ནས་བཟུང་སྟེ་དབོན་ཆུང་བསོད་ནམས་རབ་བརྟན།
བླ་མ་དཀོན་མཆོག་རྡོ་རྗེ་གཉིས་ཀྱིས་གཙོ་བྱས་པའི་སྐལ་ལྡན་ཀྱི་གདུལ་བྱ་དགེ་འདུན་བཞི་བཅུའི་
གྲངས་སུ་ལོངས་པ་ལ་དུས་གསུམ་རྒྱལ་བའི་བགྲོད་པ་གཅིག་པུ་བྱང་ཆུབ་ལམ་གྱི་རིམ་པའི་ཁྲིད་
འཇམ་དཔལ་ཞལ་ལུང་གི་ཟབ་ཁྲིད། ཤིང་རྟ་ཆེན་པོ་རྣམ་གཉིས་དང་རྗེ་རྒྱལ་བ་གཉིས་པའི་ལེགས་
པར་བཤད་པ་ཉམས་མྱོང་མན་ངག་གིས་བརྒྱན་ཏེ་སྩལ་བས་དམ་པའི་ཆོས་ཀྱི་རྔ་བོ་ཆེའི་དབྱངས་
5-



) ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
མི་བཟད་པས་སྐྱེ་བོ་དེ་དག་མ་རིག་པའི་གཉིད་ལས་རྣམ་པར་བསླངས་ཏེ། རྣམ་པ་ཐམས་ཅད་
མཁྱེན་པའི་ཡེ་ཤེས་ལ་བགྲོད་པའི་ཐུན་མོང་དང་ཐུན་མོང་མིན་པའི་ལམ་ནི་ཀུན་འཁོར་གྱི་ངོས་ཡངས་
ལྟ་བུར་སྩལ་ཞིང་། སེམས་བསྐྱེད་མཆོད་པའི་སྐབས་གློ་བུར་དུ་ཆར་གྱི་རྒྱུན་བཟང་པོ་བབས་པས་
ཆོས་ཀྱི་བདུད་རྩིའི་ཆར་ཆེན་པོས་འགྲོ་བ་རྣམས་ཀྱི་ཉོན་མོངས་པའི་ཚ་གདུང་སེལ་བའི་རྟེན་འབྲེལ་
ལེགས་པར་འགྲིག །ལོ་དེའི་ཟླ་བ་ལྔ་པའི་ནང་དུ་ཇུན་སྒར་གྱི་དམག་དཔུང་ཚན་ཆེ་བ་བོད་དུ་འབྱོར་
ནས་ལྷ་(སངས་བཟང་)རྒྱལ་པོའི་དཔུང་དང་ཕན་ཚུན་འཁྲུག་གཟིང་སྣ་ཚོགས་པ་བྱས་ཏེ། མཐར་ཟླ་
བ་བཅུ་པའི་ཚེས་ཉེར་དགུ་ལ་ལྷ་ (སངས་བཟང་)ཁང་འཁོར་དང་བཅས་པ་གཡོན་རུའི་དཔུང་གིས་
བཅོམ་སྟེ་ལྷ་(སངས་བཟང་)རྒྱལ་པོ་མཚོན་གྱི་ཁར་ཤི་བར་གྱུར། དེ་དག་ལ་སོགས་པ་མིའི་
ཤ་ཚུགས་ལ་གཅན་གཟན་མ་རུངས་པའི་སེམས་དང་ལྡན་པའི་སྐྱེ་བོ་གླང་སྤྱོད་ཅན་རྣམས་ཀྱི་ངང་
ཚུལ་ལ་ཐུགས་ལྷག་པར་སྐྱོ་བ་འཁྲུངས་ནས། ལོ་དེའི་ཟླ་བ་བཅུ་གཅིག་པའི་ཚེས་གཅིག་ནས་བཟུང་
ཕག་ལོ་ཟླ་བ་གཉིས་པའི་བར་ཐེམ་པ་ཕྱིར་མི་འདའ་བའི་སྐུ་མཚམས་དམ་པར་བཅད་ནས་ཉིན་མཚན་
ཁོར་ཡུག་ཏུ་བདག་གཞན་མཉམ་བརྗེའི་བྱང་ཆུབ་ཀྱི་སེམས་དང་ཡི་དམ་ལྷའི་རྣལ་འབྱོར་གྱི་རོལ་
པ་ཟབ་མོས་དུས་འདའ་བར་མཛད། དེ་དུས་ལོ་གསུམ་གྱི་རིང་ཇུན་སྒར་པ་རྣམས་ཀྱིས་བོད་ཁམས་
ལ་དབང་བསྒྱུར་ཏེ། སྐྱ་སེར་གྱི་ཚོགས་དཔག་ཏུ་མེད་པ་ལ་ལུགས་གཉིས་ཀྱི་ཁྲིམས་ལས་བརྩམས་
ཏེ་དབྱེ་འབྱེད་སྣ་ཚོགས་པ་བྱས་ནས། གྲྭ་པ་འདུལ་ཁྲིམས་ལས་ཅུང་གཡེལ་བ་དང་། མི་ནག་གི་
གྲོང་དགོན་པའི་ཉེ་འདབས་སུ་ཡོད་པ་རྒྱང་རིང་དུ་ཕུད། གྲྭ་པ་བགྲེས་པ་དགེ་བ་ལ་སྦྱོར་མི་བཟོད་
པ་དང་རྙིང་མའི་བླ་དགོན་རྣམས་ལའང་དྲག་ཤུལ་གྱི་སྤྱོད་པ་སྣ་ཚོགས་བྱས་པའི་བྱ་བ་འགའ་ཞིག་
བཟང་ཡང་། ཕལ་ཆེར་རང་གཞན་ཀུན་སྡུག་བསྔལ་ལ་སྦྱོར་བའི་ངང་ཚུལ་འབའ་ཞིག་ཏུ་སྣང་བས་
རྗེ་འདི་པ་ཐུགས་ལྷག་པར་སྐྱོ་སྟེ་བླ་མ་ལྷ་ལ་གསོལ་འདེབས་དྲག་ཏུ་མཛད་པས་དཔལ་མགོན་ཞལ་
བཞི་པ་བུ་ཆུང་མགོ་བཞི་པ་འཕྲེད་ཉལ་དུ་གནས་པ་ཞིག་གི་ཚུལ་དུ་བྱོན་ནས་རྣལ་འབྱོར་པ་ཁྱོད་ཀྱི་
བྱ་བ་ཐམས་ཅད་ནི་མཐར་ཕྱིན་པའོ་ཞེས་གསུང་གི་སྣང་བ་སྩལ་བས་ཐུགས་བདེ་འབོལ་གྱིས་འགྲོ་
བ་ཞིག་བྱུང་། ལྕགས་བྱི་ལོའི་ནང་དུ་འཇམ་པའི་དབྱངས་གོང་མ་ཆེན་པོ་བདེ་སྐྱིད་རྒྱལ་པོའི་ལྷ་
སྲས་ཆེན་པོས་གཙོ་མཛད་པའི་དཔུང་ཆེན་འབུམ་ཕྲག་དུ་མར་ལོངས་པ་དང་བཅས་ཏེ། རྗེ་བཙུན་
བླ་མ་དམ་པ་བཀའ་དྲིན་མཚུངས་པ་མ་མཆིས་ཤིང་མཚན་བརྗོད་པར་དཀའ་བ་རྒྱལ་དབང་ཐམས་
-51



(༧） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཅད་མཁྱེན་པ་བློ་བཟང་བསྐལ་བཟང་རྒྱ་མཚོ་དཔལ་བཟང་པོ་སྐུ་འབུམ་ནས། ཕོ་བྲང་གྲུ་འཛིན་
ཆེན་པོའི་གཞལ་མེད་ཁང་ཆེན་པོར་གསེར་གྱི་ཁྲི་ལ་མངའ་གསོལ་བའི་ཕྱིར་སྤྱན་དྲངས་པའི་དཔུང་
གི་ཚོགས་ཀྱི་གཟི་བརྗིད་ལས་གཡོན་རུའི་དཔུང་རྣམས་རང་གི་ཡུལ་དུ་ཕྱིར་ལྡོག་ཅིང་། ཐམས་ཅད་
མཁྱེན་པ་ཕྱག་ན་པདྨོ་ངུར་སྨིག་གར་གྱིས་རྣམ་པར་རོལ་པའི་ཞབས་སེན་བཀྲ་ཤིས་ཀྱི་རི་མོ་རྣམ་པར་
བཀྲ་བ་མི་འཇིགས་གདོང་ལྔའི་ཁྲི་འཕང་མཐོན་པོར་བཀོད་པའི་དུས་སུ། རྗེ་འདི་པའང་ཐུགས་ཤིན་
ཏུ་སྤྲོ་ཞིང་པོ་ཏ་ལར་མཇལ་ཕྱག་ལ་ཕེབས་སྐབས་ཤིག་ར་བ་སྟོད་དུ་བྲག་གཡབ་སྤྲུལ་སྐུ་ཆེ་བ་བློ་
བཟང་རྣམ་རྒྱལ་དང་། བྱམས་མདུན་མཁན་པོ་རིན་ཆེན་རྒྱ་མཚོ་སོགས་ཀྱིས་གདན་འདྲེན་ཞུས་པ་
ལྟར་ཆིབས་བསྐྱོད་ནས་གོང་སྨོས་གཉིས་ཀྱིས་མཚོན་དགེ་འདུན་བརྒྱ་ཕྲག་ལོངས་པར་རྗེ་བདག་ཉིད་
ཆེན་པོའི་ལེགས་པར་བཤད་པ་རྨད་དུ་བྱུང་བ་བྱང་ཆུབ་ལམ་རིམ་ཆེན་མོའི་བཤད་ལུང་དང་བདེ་
ལམ་གྱི་ཟབ་ཁྲིད། བློ་སྦྱོང་སྣ་ཚོགས་ཀྱི་ལུང་། བྱམས་མདུན་མཁན་པོ་དང་རབ་འབྱམས་པ་ཤེས་
རབ་གྲགས་པ་སོགས་བཅུ་སྐོར་ལ་གཅོད་དབང་དང་གཅོད་ཁྲིད་བཅས་ཞིབ་པར་སྩལ། ཚེས་བཅོ་
ལྔའི་ཉིན་སྙེ་ཐང་འོར་ལྷ་ཁང་དུ་སྐལ་ལྡན་གྱི་གདུལ་བྱ་དེ་དག་དང་ལྷན་ཅིག་གསོ་སྦྱོང་གི་བྱ་བ་དང་།
ཕྱི་དྲོ་སེམས་བསྐྱེད་ཆོ་གས་འཛིན་ཚུལ་གསུང་བཤད་ཤིན་ཏུ་རྒྱས་པ་དང་བཅས་ཏེ་བཀའ་དྲིན་གྱིས་
སྩལ་༑ རྨོག་ལྕོག་དང་ཆོས་རྫོང་རྣམས་སུའང་གནས་གཟིགས་ཞིབ་རྒྱས་དང་རྨོག་ལྕོག་ཏུ་མཁས་
གྲུབ་ཁྱུང་པོའི་གཟིམས་ཕུག་ཏུ་མཆོད་པ་སྙན་ཤལ་སོགས་བཟང་བ་དང་བཅས་ནས་ཐུགས་སྨོན་
རྒྱ་ཆེ་བ་མཛད། དེ་སྐབས་ཤར་ཕྱོགས་འཇམ་དབྱངས་གོང་མ་ཆེན་པོའི་རྒྱལ་ཁབ་ཏུ་ཕེབས་བསྐྱོད་
དགོས་པའི་མཚན་མ་གླེང་གཞི་དང་བཅས་པ་ཤིན་ཏུ་མངོན་ཆེ་བ་བྱུང་བ་ན། གོང་མ་ཆེན་པོའི་རྒྱལ་
ཁབ་ཏུ་ཆིབས་བསྐྱོད་ན་ཕྱོགས་དེར་བསྟན་འགྲོའི་མགོན་པོ་བླ་ན་མེད་པར་འགྱུར་ནའང་། རྗེ་ཉིད་
ཀྱི་གདུལ་བྱའི་གཙོ་བོ་ཕལ་ཆེ་བ་བསིལ་ལྡན་གྱི་ལྗོངས་འདི་ཉིད་ན་འཁོད་པ་དང་། བོད་ལྗོངས་འདི་
ཉིད་དུ་བཞུགས་པ་བསྟན་འགྲོ་ལ་ལྷག་པར་སྨན་པར་གཟིགས་ནས་དཔལ་ལྡན་འདོད་པ་ཁམས་
ཀྱི་དབང་ཕྱུག་མར་འཕྲིན་ལས་དྲག་ཏུ་འཆོལ་བར་མཛད་པས་ཤར་ཕྱོགས་སུ་ཆིབས་བསྐྱོད་པའི་
བྱ་བ་ལས་ཕྱིར་ཡོལ་ཞིང་། དཱ་ཆིངས་སྣ་དུར་པས་སེ་ནས་སྣར་ཐང་མཁན་པོར་ཕེབས་དགོས་ཀྱི་
གསོལ་བ་བཏབ་པའང་ཞལ་གྱིས་མ་བཞེས། དེ་ལྟར་ཕུན་སུམ་ཚོགས་པའི་འཁོར་ལོ་གསུམ་གྱི་
མཛད་པ་དེ་ལྟ་བུས་བཤད་པ་དང་སྒྲུབ་པའི་རྒྱལ་མཚན་གཉིས་ཀ་དང་ཁྱད་པར་སྒྲུབ་པའི་རྒྱལ་་་
- 52 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
མཚན་ཉིད་བཟུང་སྟེ། མདོ་སྔགས་ཀྱི་ལམ་ཆ་ཚང་ལ་མ་ནོར་བ་ཀུན་སངས་རྒྱས་ཀྱི་གོ་འཕང་སྙིགས་
དུས་ཀྱི་ཚེ་ཐུང་འདི་ཉིད་ལ་ཐོབ་པར་འགྱུར་བའི་ཆ་རྐྱེན་དུ་ཁྱེར་བར་མཛད་པ་ན་ཕྱོགས་བཅུའི་རྒྱལ་
བ་སྲས་དང་བཅས་པ་ཐམས་ཅད་ཀྱིས་ཇི་ལྟར་མ་ཡིས་བུ་གཅིག་པ་བཞིན་དུ་སྐྱོང་བར་མཛད་དོ། །
སྨྲས་པ། དབེན་གནས་པདྨོའི་རྫིང་བུ་ལ། །ཆགས་པའི་རྐང་དྲུག་བསམ་གཏན་གྱི། །སྦྲང་
རྩིའི་བཏུང་བས་མྱོས་པ་ལས། །ཞི་ལྷག་ཏིང་འཛིན་བདུད་རྩི་སྐྱུག །གྲུབ་པའི་དབང་ཕྱུག་ལྷའི་
དབང་པོའི། །ཡེ་ཤེས་ཞོ་འཐུང་མཚོན་ཆ་ཡིས། །མཐར་ལྟའི་སྦྱིན་སྐྱེས་བཅོམ་པ་ལས། །ལྟ་བའི་
འཆི་མེད་བཏུང་བ་ལེན། །ཕ་ཁོལ་བཞིན་དུ་བཤེས་ལ་གུས། །ཀུན་ཏུ་བཟང་ལྟར་མཆོད་སྤྲིན་སྤྲོ། །
འཇམ་པའི་དཔལ་ལྟར་ཟབ་གསལ་གྱི། །བློ་གྲོས་རྨད་དུ་བྱུང་བ་བརྙེས། །བར་གཅོད་ནག་པོའི་རྩ་
ལག་ཀུན། །བླ་མ་ལྷ་ཡི་ཐུགས་རྗེའི་ཞུགས། །འབུམ་ཕྲག་དག་གིས་བསྲེགས་སྦྱངས་པས། །རྣམ་
པར་རྒྱལ་བའི་རུ་མཚོན་བསྒྲེངས། །བཤེས་གཉེན་ལེགས་བཤད་ཚེམས་དཀར་སྤྲིན། །ཟབ་ཡངས་
ལྗགས་ཀྱི་གློག་ཕྲེང་དག །འཁྲུག་ལས་འོངས་པའི་མེ་ཏོག་རྒྱུན། །ལྟ་བུའི་ལེགས་ཆུ་སྤྱི་བོར་
བསྟེན། །ལོངས་སྤྱོད་རྫོགས་པའི་ཐུགས་ཀྱི་དབྱིངས། །གྲུབ་པའི་དབང་ཕྱུག་ཐིམ་པ་ན། །མཆོད་
དང་རིགས་ཀྱི་རྒྱལ་ཚབ་ཏུ། །དབང་བསྐུར་དམ་པ་ཅིར་ཡང་ཐོབ། །རྒན་ཐིག་བཀྲ་བའི་སྲད་བུ་ལ། །
བཻཌུར་དོ་ཤལ་རིང་བརྒྱུས་ནས། །ཀུན་གསལ་མཛེས་ལས་འོངས་འདྲའི་ངོགས། །ལེགས་བཤད་
རིན་ཆེན་ཅིར་ཡང་སྩལ། །སངས་རྒྱས་སྤྲིན་མང་སྤྲོ་བ་དང་། །ཚེ་དང་ཡེ་ཤེས་མཆོག་སྦྱིན་མ། །འཇམ་
དཔལ་ཁྲོས་དང་རེ་མ་ཏཱི། །པདྨ་དབང་གི་རྒྱལ་པོ་སོགས། །ཀུན་ཀྱང་ཆོས་ཀྱི་འཁོར་ལོའི་དབུས། །
རླུང་སེམས་མི་ཤིགས་པར་རོལ་པས། །དག་དང་ངོ་མཚར་སྣང་བ་ནི། །རྒྱུ་སྐར་བདག་ལ་གཟུགས་
ལྟར་བཀྲ། །ཆོས་ཀྱི་ཆུ་ཡིས་ཀུན་ཚིམས་དང་། །ཉེར་འཚེ་མ་ལུས་ཞི་བ་དང་། །ད་དུང་བདུད་རྩིའི་རྔ་
བརྡུང་བ། །འདི་དག་ཕན་ཚུན་འགྲན་བཞིན་འཕེལ། །
རྗེ་བླ་མ་དམ་པ་བཀའ་དྲིན་མཚུངས་པ་མེད་པ་གང་གི་རྣམ་པར་ཐར་པ་རྒྱ་མཚོ་ལྟ་བུ་ལས་ཆ་
ཤས་ཙམ་བརྗོད་པར་བྱེད་པའི་གཏམ་དད་པའི་འདབ་བརྒྱ་བཞད་པར་བྱེད་པའི་ཉི་མ་ཞེས་བྱ་བ་
ལས་གཅིག་ཏུ་དབེན་པའི་རི་ཁྲོད་དུ་རྒྱལ་བ་དགྱེས་པའི་ལམ་བཟང་ལ་གཞོལ་བས་ཇི་ལྟ་ཇི་སྙེད་
ཀྱི་ཆོས་ཀུན་ལ་མངའ་འབྱོར་ཞིང་གཞན་དོན་འཕྲིན་ལས་ཀྱི་སྒོ་འཕར་ཐོག་མར་བྱེ་བའི་འོད་ཟེར་
ཏེ་བཞི་པའོ།། །།
-53-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །（༡)
༈ རྒྱལ་བའི་བསྟན་པ་ལ་ལོག་པར་ཞུགས་པའི་སྨྲ་བ་
ངན་པ་དྲུངས་ཕྱུང་བ་སོགས་ཀྱི་
མཛད་པའི་སྐོར།
༈ དེ་ནས་རྗེ་བཙུན་བླ་མ་འདི་ཉིད་ཀྱི་གཞན་དོན་འཕྲིན་ལས་ཀྱི་རིམ་པ་ཇེ་རྒྱས་སུ་སོང་བར་
བརྟེན་ལོ་རེ་བཞིན་དཔྱིད་ཀྱི་དུས་སུ་ལམ་རིམ་འཇམ་དཔལ་ཞལ་ལུང་གི་ལྗགས་ཁྲིད་སེམས་བསྐྱེད་
མཆོད་པ་དང་བཅས་པ་སྐལ་ལྡན་གྱི་གདུལ་བྱ་རྣམས་ལ་སྩལ་བས་དམ་པའི་ཆོས་ཀྱི་བདུད་རྩིའི་
བཀའ་དྲིན་ནོད་པ་ཇེ་རྒྱས་སུ་སོང་སྟེ། དང་པོར་ཕུར་བུ་ལྕོག་གི་འདུ་ཁང་ཆུང་བར་ཤོང་ཙམ་དང༌།
དེ་ནས་ཕྱིའི་ར་བ་གཉིས་ཀྱང་ཁེངས་པར་གྱུར་ཅིང་། ཐོག་མར་མ་དད་པའི་རྣམ་པ་ཅུང་ཟད་བགྱིད་
པ་རྣམས་ཀྱང་རིམ་གྱིས་འགྱོད་པའི་མེས་གདུང་བཞིན་པས་མཆོག་ཏུ་དད་པར་གྱུར། དུས་དེར་བླ་
མ་གྲུབ་དབང་དོན་ཡོད་མཁས་གྲུབ་པ་སེ་ར་བྱེས་ཚ་བ་ཁང་དུ་ཕེབས་སྐབས་གཅུང་པོ་རབ་འབྱམས་
པ་རིན་ཆེན་ལེགས་པ་མངགས་པར་མཛད་ནས། སླར་ཞིག་དཔལ་གསང་བ་འདུས་པའི་བསྐྱེད་
རྫོགས་ཀྱི་ཁྲིད་བསྡུས་པ་ཞིག་གནང་དགོས་ཞེས་ཞུ་བ་མཛད་པར། བླ་མ་མཁས་གྲུབ་པ་རིན་པོ་
ཆེས་ཁྱོད་ཚོ་དགེ་བཤེས་ཚོས་བསྡུས་པ་རང་དགོས་ཞེས་རྒྱས་པ་སུས་བྱེད་ཀྱི་ཡིན་བསྟན་པ་རང་
བཤིག་པའི་སྐད་ཆ་རེད་རྒྱས་པ་ཞིག་ཉན་ན་སླར་ཡོང་གསུང་བ། བསྟན་པ་ཐུགས་ལ་བཞག་པའི་
གསུང་དུ་མཁྱེན་ནས་མཆོག་ཏུ་དགྱེས་ཏེ་བཀའ་དྲིན་ཆེ་ཞེས་གསུངས། དེ་ལྟར་ཆོས་གྲྭ་ལ་ཕེབས་
དུས་ནས་བཟུངས་སྐབས་འདི་བར་དུ་སྔ་ཕྱི་མ་ངེས་པར་ཡོངས་ཀྱི་དགེ་བའི་བཤེས་གཉེན་མང་པོ་
ལ་དམ་པའི་ཆོས་ཀྱི་བདུད་རྩིའི་རིམ་པ་ཇི་ལྟར་བཞེས་པ་ནི། བློ་གླིང་སློབ་དཔོན་བློ་བཟང་སྦྱིན་
པར་མགོན་པོ་སྙིང་ཞུགས་ཀྱི་བྱིན་རླབས། རྟ་མགྲིན་གསང་སྒྲུབ་ཀྱི་རྗེས་གནང་། བླ་མ་ལྔ་བཅུ་པའི་
རྣམ་བཤད། གནམ་རྩེ་ལྡེངས་མ། བྱང་ཆུབ་གཞུང་ལམ། རྩ་ལྟུང་རྣམ་བཤད་ཀྱི་ལུང་དང་། འབྲས་
སྤུངས་སུ་བླ་མ་འཇམ་དབྱངས་ནས། སྣར་ཐང་བརྒྱ་རྩའི་རྗེས་གནང༌། སྨན་མཆོག་རྒྱ་མཚོའི་
འཇུག་ངོགས་ཀྱི་ལུང་། སྔགས་རིམ་ཆེན་མོ། བསླབ་གཏུས། རྒྱལ་བ་ལྔ་པའི་གཏོར་མ་སྣ་ཚོགས་
-54-



S)༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
ཀྱི་ལུང་། ཁྱད་པར་དུ་རྣལ་འབྱོར་མ་རྒྱུད་དུང་ཕྱུར་ཕྲག་གཅིག་དང་བྱེ་བ་ཕྲག་དྲུག་གི་ནང་ནས་རྒྱལ་
མཚན་གྱི་ཏོག་ལྟར་འཕགས་པ་དཔལ་འཁོར་ལོ་བདེ་མཆོག་ལཱུ་ཨི་པའི་ལུགས་ཀྱི་བསྐྱེད་རྫོགས་
ཀྱི་དམར་ཁྲིད་མཆོག་ཏུ་རྒྱས་པ་དང་། ནཱ་རོ་མཁའ་སྤྱོད་མའི་དབང་དང་བསྐྱེད་རྫོགས་ཀྱི་ཁྲིད།
གདུགས་དཀར་ལྷ་སོ་བདུན་མའི་དབང་། ཐུབ་པ་དམ་ཚིག་གསུམ་བཀོད་ཀྱི་དབང་། བསྙེན་དུས་
ཀྱི་དཔལ་མགོན་ཞལ་བཞི་པ་དང་། མགོན་པོ་ཕྱག་བཞི་པ། དུར་ཁྲོད་བདག་པོ་རྣམས་ཀྱི་རྗེས་
གནང་དང་། དཔལ་མོ་ལུགས་ཀྱི་བཅུ་གཅིག་ཞལ། མཁའ་འགྲོ་སྡེ་ལྔའི་རྗེས་གནང་། རྣམ་སྲས་
མདུང་དམར་ཅན་གྱི་རྗེས་གནང་རྣམས་དང་། ཡེར་པ་རྡོ་རྗེ་ཕུག་ཏུ་རྡོ་རྗེ་འཆང་ཕུན་ཚོགས་རྒྱ་
མཚོའི་དྲུང་ནས་བཅོམ་ལྡན་འདས་དཔལ་འཁོར་ལོ་བདེ་མཆོག་ལཱུ་ཨི་པ་དང་དྲིལ་བུ་ལུས་དཀྱིལ་
ཀྱི་དབང་དང་བསྐྱེད་རྫོགས་ཀྱི་ཁྲིད་རྣམས་གསན་ཅིང་། འདི་སྐབས་འཚོ་བ་དཀའ་ཐུབ་ལ་བརྟེན་
ནས་དཀའ་སྤྱད་ཀྱང་དྲག་ཏུ་མཛད་པ་ཡིན་གསུང༌། རྟེན་འབྲེལ་གྱི་ཆོས་རྣམས་ཆུ་ནང་གི་ཟླ་བ་ལྟར་
གཟིགས་པ་གྲུབ་པའི་དབང་ཕྱུག་ཁྲི་ཆེན་རྡོ་རྗེ་འཆང་ (ནི་མིན་ནོ་མོན་) ཧན་ངག་དབང་མཆོག་ལྡན་
པ་རྒྱུད་སྨད་མཁན་པོ་མཛད་སྐབས། རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པའི་
དཀའ་གནད་ཐམས་ཅད་དཔལ་ལྡན་ཟླ་བའི་ཞབས་དང་། སྙིགས་དུས་ཀྱི་རྒྱལ་བ་གཉིས་པ་རྗེ་བདག་
ཉིད་ཆེན་པོ་གཉིས་ཀྱི་ལེགས་པར་བཤད་པས་མཐའ་དྲུག་ཚུལ་བཞིའི་སྒོ་ནས་ཐུབ་དབང་རྡོ་རྗེ་འཆང་
གི་དགོངས་པ་ཇི་ལྟ་བ་བཞིན་གཏན་ལ་འབེབས་པའི་ལེགས་བཤད་འགྲེལ་བ་བཞི་སྦྲགས་སུ་གྲགས་
པའི་བཤད་ལུང་ཤིན་ཏུ་ཞིབ་པ་དང་། རྗེ་རྒྱལ་བ་གཉིས་པའི་སྙན་བརྒྱུད་འཇམ་དབྱངས་ཆོས་སྐོར་
དུ་གྲགས་པའི་རྗེས་གནང་དང་ལུང་ཆ་ཚང་། སྙིང་ཞུགས་མ་གཏོགས་པའི་མགོན་ཆེན་བཅུ་གསུམ་
གྱི་དབང་བཀའ་ཡོངས་སུ་རྫོགས་པ། མགོན་པོའི་བེའུ་བུམ་གྱི་ལུང་ཡོངས་རྫོགས། རྣམ་སྲས་སེར་
ཆེན་དང་དཔལ་མགོན་ཞལ་བཞི་པའི་རྗེས་གནང་རྣམས་དང་ཁྲི་ཆེན་བློ་བཟང་དར་རྒྱས་ལ་དཔལ་
གསང་བ་འདུས་པ་མི་བསྐྱོད་པའི་དབང་། དཔལ་རྡོ་རྗེ་འཇིགས་བྱེད་ཀྱི་ལམ་རིམ་པ་གཉིས་སྨོན་
ལམ་གྱི་སྒོ་ནས་འཆད་པའི་འགྲེལ་པ་རིག་འཛིན་ཀུནྡའི་དགའ་སྟོན་གྱི་ལུང་། དཔལ་རྡོ་རྗེ་འཇིགས་
བྱེད་བཅུ་གསུམ་མ་དང་བདུད་ལས་རྣམ་པར་རྒྱལ་བའི་དབང་ཆེན། དཔལ་རྡོ་རྗེ་འཇིགས་བྱེད་ཀྱི་
སྔགས་བཏུའི་རྗེས་གནང་དང་དེའི་བསྐྱེད་རྫོགས་གཉིས་ཀྱི་ཁྲིད། ཆོས་རྒྱལ་ཕྱི་ནང་གསང་གསུམ་
དང་བེཀྱེ། སྒྲོལ་དཀར། ཁྱུང་ནག །ཁྱུང་ཁྲ། བཅུ་གཅིག་ཞལ་རྣམས་ཀྱི་རྗེས་གནང་དང་། ཚེ་
- དུང -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
དཔག་མེད་འཇམ་ལུགས་ཀྱི་ཚེ་དབང་། ཁྲི་ཆེན་དེ་ཉིད་ཀྱིས་མཛད་པའི་འཇིགས་བྱེད་ཀྱི་བསྐྱེད་རིམ་
དང་ཡི་དམ་སྒྲུབ་སྐོར་ནས་འགའ་ཞིག་གི་ལུང་བཅས་ཞུ་བ་གནང༌། བླ་མ་བསོད་ནམས་བཟང་པོའི་
སྐུ་ཞབས་ནས། རྗེ་བདག་ཉིད་ཆེན་པོའི་ལེགས་བཤད་རྩ་འཇུག་གི་ཊིཀ་ཆེན་སོགས་རྗེའི་དངོས་
རྩོམ་ཕལ་ཆེ་བ་དང་། རིགས་ཚོགས་དྲུག་དང་། བྱམས་ཆོས་སྡེ་ལྔ། བཀའ་གདམས་ཕ་ཆོས། རྣམ་
བཤད་གསེར་ཕྲེང་། འདུལ་ཊཱིཀ་རིན་ཆེན་འཕྲེང་བ་རྣམས་ཀྱི་ལུང་དང་། རྒོད་ཚང་བླ་མ་བློ་བཟང་
རབ་རྒྱས་ལས། པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་གསུང་འབུམ་པུསྟི་ལྔ་བཀའ་བརྒྱ་མ་
དང་བཅས་པའི་ལུང་། ཨེ་པ་ཆོས་མཛད་ངག་དབང་རྒྱལ་མཚན་རིན་པོ་ཆེའི་དྲུང་ནས་རྒྱལ་བའི་
བཀའ་གངས་ཅན་གྱི་ལྗོངས་སུ་འགྱུར་རོ་འཚལ་གྱི་ལུང་། བསམ་བློ་ངག་དབང་བརྩོན་འགྲུས་པའི་
དྲུང་ནས་བསླབ་སྤྱོད་དང་སྐྱེས་ཚོམས་རྣམས་ཀྱི་ལུང་། ཁྲི་རིན་པོ་ཆེ་རྒྱལ་མཚན་སེངྒེའི་སྐུ་ཞབས་
ནས་གྲུབ་ཆེན་མི་ཏྲ་ཛོ་ཀིའི་ལུགས་ཀྱི་ཐུགས་རྗེ་ཆེན་པོ་རྒྱལ་བ་རྒྱ་མཚོའི་དབང་ཆེན། གོང་མ་ཆེན་
པོའི་ཕུ་ཡན་ཏཱ་བླ་མ་བཀའ་འགྱུར་བ་བློ་བཟང་ཚུལ་ཁྲིམས་པའི་དྲུང་ནས། སློབ་དཔོན་ཆེན་པོ་ཨ་
བྷུ་ཀ་རའི་ལུགས་ཀྱི་རྡོ་རྗེ་འཕྲེང་བའི་དཀྱིལ་འཁོར་ཆེན་པོ་དགེ་ལེགས་སུ་བྱེད་པའི་དཀྱིལ་འཁོར་
གསུམ་དང་བཅས་པའི་དབང་སྦྱོར་དངོས་རྗེས་གསུམ་ཡོངས་སུ་རྫོགས་པ། དགེ་སློང་འཇམ་དབྱངས་
གྲགས་པའི་དྲུང་ནས་རྟ་མགྲིན་ཡང་གསང་གི་དབང་ཆེན། དེའི་སྒྲུབ་ཐབས་སྙིང་པོ་གཅིག་བསྡུས་
ཀྱི་ལུང་། རྒྱལ་སྲས་རིན་པོ་ཆེའི་དྲུང་ནས་ཇོ་བོའི་ཆོས་འབྱུང་བརྒྱ་རྩའི་ལུང་། ཆུ་བཟང་དཔོན་སློབ་
བློ་བཟང་རིན་ཆེན་གྱི་དྲུང་ནས་དཔལ་འཁོར་ལོ་བདེ་མཆོག་ལྷ་ལྔའི་དབང་ཆེན་དང༌། བཅོམ་ལྡན་
འདས་དགྱེས་པ་རྡོ་རྗེའི་མན་ངག་ལུགས་ཀྱི་དབང་ཆེན། འོལ་ཁ་རྗེ་དྲུང་གི་དྲུང་ནས་གསང་བདག་
སྙན་བརྒྱུད་ལས་ཕྱག་རྡོར་སྐུ་ལྔའི་གཅེས་འཕྲེང་བདུད་རྩིའི་ཐིགས་པ། དོན་དམ་སེམས་བསྐྱེད།
ཚེ་དཔག་མེད་ལྷ་བཅུ་བདུན་རྣམས་ཀྱི་རྗེས་གནང་། རྣམ་འཇོམས་སྣུར་ལུགས་ཀྱི་དབང་ཆེན། ལྷོ་
བྲག་བཀའ་འབུམ་པུསྟི་གཉིས་ཀྱི་ལུང་། རྒྱུད་སྟོད་དབུ་མཛད་མཐུ་སྟོབས་ཀྱི་དབང་ཕྱུག་དགེ་འདུན་
ཡེ་ཤེས་ཀྱི་དྲུང་ནས། བཅོམ་ལྡན་འདས་དཔལ་རྡོ་རྗེ་འཇིགས་བྱེད་ཆེན་པོ་ལྷ་བཅུ་གསུམ་གྱི་
འཁྲུལ་འཁོར་གྱི་རྟོག་པའི་རྒྱ་ཆེར་བཤད་པ་ཁམས་གསུམ་ལས་རྣམ་པར་རྒྱལ་བའི་ཉི་འོད་ཀྱི་སྟེང་
ནས་ལས་བཞིའི་འཕྲིན་ལས་ཐོགས་པ་མེད་པར་སྒྲུབ་པའི་འཁྲུལ་འཁོར་གྱི་ཕྱག་ཁྲིད་ཤིན་ཏུ་ཞིབ་
པ་དང་། མཁས་གྲུབ་ཆོས་ཀྱི་རྒྱལ་པོའི་ལེགས་བཤད་དེ་གའི་ལུང་རྣམས་ཤིན་ཏུ་ཞིབ་པར་གསན་
- 56 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ཏེ༑ ཕྱག་ལེན་ལའང་ཇི་ལྟར་འཚམས་པར་བཏབ། ཕར་ཡང་ཁྲི་ཆེན་རྡོ་རྗེ་འཆང་ངག་དབང་མཆོག་
ལྡན་ལ་བླ་མ་མཆོད་པ་བདེ་སྟོང་དབྱེར་མེད་མ་དང༌། བློ་སྦྱོང་དོན་བདུན་མ་དང་། དྲིལ་བུ་ལུས་་་་་
དཀྱིལ་གྱི་བསྐྱེད་རྫོགས་ཀྱི་ཁྲིད་དང་། འོལ་ཁ་རྗེ་དྲུང་ལ་བདེ་མཆོག་ལུས་དཀྱིལ་གྱི་རྫོགས་རིམ་
གྱི་ཁྲིད་རྣམས་སྩལ། དེ་སྐབས་སྐྱབས་མགོན་ཐམས་ཅད་མཁྱེན་པ་ཆེན་པོ་གོང་མ་གཡུང་ཊིང་རྒྱལ་
པོས་བོད་དབུས་གཙང་ཞོད་མ་འཇགས་ཀྱི་བར་ལ་མགར་ཐར་ཕྱོགས་སུ་ཕེབས་དགོས་པའི་བཀའ་
བྱུང་བོ་ལྟར། ཕེབས་པར་མངོན་དུ་ཕྱོགས་པའི་ཚེ་རྗེ་འདིས་ཀྱང་མཇལ་བར་ཕེབས། རྒྱལ་དབང་
ཐམས་ཅད་མཁྱེན་པ་ཆེན་པོ་མགར་ཐར་ཕྱོགས་སུ་ཕེབས་ཟིན་ནས་ཟླ་བ་གཉིས་ཙམ་སོང་བའི་་་་
རྗེས་སུ། རྗེ་འདི་པའང་རྒྱལ་བ་འཕགས་པ་ལྷའི་རིགས་ཀྱི་ཅོད་པན་དུ་བཞེས་པར་བཞེད་པའི་
གསུང་གིས་བསྐུལ་ནས་ཕེབས་པར་མངོན་དུ་ཕྱོགས་ཤིང་། སྤྱན་འདྲེན་པ་རྣམས་ཀྱང་འབྱོར་པའི་
ཚེ་བོད་ཀྱི་སྲིད་སྐྱོང་བ་ཕོ་ལྷ་བ་བསོད་ནམས་སྟོབས་རྒྱས་ཀྱང་། དམ་པ་འདི་ཉིད་ཀྱི་སྐུའི་གཟི་བྱིན་
གྱིས་ང་རྒྱལ་དབལ་གཞོམ་ནས་ཕུར་བུ་ལྕོག་ཏུ་བྱུང་སྐབས་རྗེ་བཙུན་བླ་མ་འདི་ཉིད་ཀྱིས་ཆབ་མདོར་
ཕེབས་རྒྱུ་ཡིན་ཚུལ་གྱི་བཀའ་གནང་བར་ཕོ་ལྷ་བས་ཀྱང་གུས་པ་ཆེན་པོས་མར་ལམ་གྱི་རྟ་ཁལ་་་་
སོགས་ཚང་མ་ངེད་རང་གིས་འགན་ལེན་བྱེད་ཅིང་། ལོ་གཅིག་ནས་ཕྱོགས་འདིར་ངེས་པར་
ཕེབས་དགོས་ཞེས་ཞུས། ཁལ་ཁ་རྗེ་བཙུན་དམ་པའི་དགོངས་རྫོགས་པ་བླ་དཔོན་ཁག་གི་རོགས་
ལམ་དུ་ཕོ་ལྷ་བ་དགའ་ལྡན་དུ་བྱོན་པ་དང་རྗེ་ཉིད་གཟིམས་ཆུང་མངོན་དགར་མཇལ་དུས་ཕོ་ལྷ་
བས་རང་ཉིད་ཀྱིས་སྔོན་གསང་སྔགས་རྙིང་མའི་ཆོས་སྐོར་ལ་ཅུང་ཟད་སྦྱངས་པ་བྱས་པའི་ཡོན་ཏན་
ལས་བརྩམས་ཏེ་ལྟ་བ་དང་རླུང་གི་འཕྲོས་པ་མང་པོ་ཞུས་པར། མདོ་རྒྱུད་དགོངས་འགྲེལ་གྱི་ལུང་
ཚད་མའི་རྒྱབ་རྟེན་དང་བཅས་པ་ཞིབ་པར་སྩལ་བས་ཅིའང་ཞུ་མ་སྤོབས། ཟླ་བ་དྲུག་པའི་དུས་སུ་
ཞོགས་ལ་ཕེབས། བླ་མ་དམ་པ་ངེས་དོན་གྱི་མཁས་གྲུབ་ཆེན་པོ་དོན་ཡོད་མཁས་གྲུབ་པ་དང་ཞལ་
མཇལ་མངོན་དུ་གྱུར་ཏེ། སྔར་རྗེ་ཉིད་ནས་གསོལ་འདེབས་གནང་བ་བཞིན་རྗེ་ཉིད་ཀྱིས་དབུ་མཛད།
དྭགས་པོ་རབ་འབྱམས་པ་དང་བླ་མ་མཁས་མཆོག་སོགས་རིན་པོ་ཆེ་ལྟ་བུའི་གང་ཟག་དྲུག་ཅུ་སྐོར་
ལ༑ ཟླ་བ་གཅིག་དང་ཞག་ཉི་ཤུའི་བར་དུ་སྟོན་པ་བླ་ན་མེད་པ་ཐུབ་དབང་རྡོ་རྗེ་འཆང་དེ་ཉིད་ཀྱི་
གསུང་གི་གསང་བ་དང་སྙིང་པོ་གཅིག་ཏུ་བསྡུས་པ་རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་
པའི་ལམ་རིམ་པ་ལྔ་དང་། དཔལ་མགོན་འཕགས་པ་ཀླུ་སྒྲུབ་དང་ཟླ་བའི་ཞབས་ཀྱི་མན་ངག་ལས་
-57-



་ --
-----
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
འབྱུང་བའི་སྙིང་པོ་མ་ལུས་པ་གཅིག་ཏུ་བསྡུས་པ། རྗེ་རྒྱལ་བ་གཉིས་པ་བློ་བཟང་རྡོ་རྗེ་འཆང་ཆེན་
པོའི་ལེགས་པར་བཤད་པ་འགྲན་པའི་ཟླ་ཐམས་ཅད་དང་བྲལ་བ་རིམ་པ་ལྔ་གསལ་བའི་སྒྲོན་མེའི་
བཤད་ལུང་ཤིན་ཏུ་ཞིབ་ཅིང་ཕུ་ཐག་ཆོད་པ་གསན་ཏེ། བློ་ཆེན་ས་ལ་གནས་པའི་རྒྱལ་སྲས་ཆེན་པོ་
རྣམས་ཀྱི་ཡིད་ཀྱང་འཕྱང་མོ་ཉུག་ཏུ་འགྱུར་བའི་ལམ་རིམ་པ་ལྔ་ལེགས་པར་བཤད་པའི་བདུད་རྩིས་
ཐུགས་ཀྱི་བུམ་བཟང་ཕྱུར་བུར་གཏམས་ཤིང་། དེའི་ཚེ་གྲུབ་དབང་དོན་ཡོད་མཁས་གྲུབ་པས་རྗེ་
བླ་མ་འདི་ཆོས་གྲྭར་སེངྒེའི་ཁྲི་ལ་བཞུགས་སུ་གསོལ་ནས་ཚེ་དཔག་མེད་ཀྱི་སྐུ་དང་། ཞལ་དཀར་ཡུ་
རིང་ཞོས་བཀང་བ་བཅས་ཕྱག་ཏུ་ཕུལ་ནས། རྗེ་དོན་ཡོད་མཁས་གྲུབ་པ་སྐྱ་བཙུན་དུ་མའི་འཁོར་
དང་བཅས་པ་ལ། རྒྱན་འཇུག་དང་རྩ་ཤེ་སྤྱོད་འཇུག་རྣམས་ཀྱི་ལུང་གསུང་བར་གསོལ་བ་འདེབས་
པར་མཛད་པ་བཞིན་རྗེ་འདིས་ཀྱང་ལེགས་པར་སྩལ། རྗེ་དོན་ཡོད་མཁས་གྲུབ་པས་འཁོར་རྣམས་
ལ་ལུང་བཞི་པོ་དེ་རྣམས་ལས་རང་རང་གིས་ཇི་ལྟར་འདོད་པ་རེ་འདོན་དགོས་པའི་ཁས་ལེན་སྐོར་
བར་མཛད་ནས། རྗེ་བཙུན་བླ་མ་འདི་བསྟན་པ་ཡོངས་སུ་རྫོགས་པའི་མངའ་བདག་ཆོས་ཀྱི་རྒྱལ་
སྲིད་ཆེན་པོར་མངའ་གསོལ་བར་མཛད་དོ། །ལོ་ཟླ་ཞག་དུས་ལ་དབང་བའི། །བློ་གསལ་འཆི་མེད་
ཚོགས་རྣམས་ཀྱིས། །སྦྱིན་སྐྱེས་བཅོམ་ཚེ་ལྷ་དབང་ལ། །ཉེ་བར་མཆོད་ཅིང་མངའ་གསོལ་ལོ། །དེ་
ནས་སླར་ཡང་བཞུགས་གནས་སུ་ཕེབས་ཏེ་སེ་ར་རྩེར་དགེ་བཤེས་དྲི་མེད་སོགས་དགེ་འདུན་བརྒྱ་
ཕྲག་སྐོར་ལ་བདེ་ལམ་གྱི་ལྗགས་ཁྲིད་ཐར་པའི་ས་བོན་ཐེབས་ངེས་པ་དང་ཐབས་ཤེས་གཅོད་ཀྱི་
དབང་བཅས་གནང་། དེར་རྗེ་བཙུན་བླ་མ་འདི་ཉིད་ཁམས་ཕྱོགས་སུ་ཕེབས་པར་མངོན་དུ་ཕྱོགས་
པའི་ཚེ་སེ་ར་བྱེས་སྨད་ཁང་ཚན་འགའ་རེ་སོགས་དད་ལྡན་གྱི་སློབ་མ་མང་པོས་ཞབས་པད་ཡུན་
རིང་དུ་བརྟན་པའི་རྟེན་འབྲེལ་མང་དུ་བསྒྲིགས་ཤིང་། བོད་ལྗོངས་འདིར་མྱུར་དུ་ཕེབས་དགོས་པའི་
གསོལ་བ་ནན་ཏན་ཆེན་པོས་འདེབས་པ་རྣམས་ལ་ཞལ་བཞེས་ཀྱང་ལེགས་པར་སྩལ། པཎ་ཆེན་
ཐམས་ཅད་མཁྱེན་པ་རྗེ་བཙུན་བློ་བཟང་ཡེ་ཤེས་དཔལ་བཟང་པོས་མཛད་པའི་བླ་མའི་རྣལ་འབྱོར་
དང་གསོལ་འདེབས་རི་ཁྲོད་དུ་བཙུགས་པར་མཛད་པ་ཕྱོགས་ཐམས་ཅད་དུ་ཤིན་ཏུ་འཕེལ་བར་
གྱུར་པའི་རྟེན་འབྲེལ་རྨད་དུ་བྱུང་། དེ་རྗེས་ལྷ་སར་ཕེབས་ནས། མི་དབང་ཕོ་ལྷ་བ་དང་མཉམ་དུ་
༧ཇོ་ཤཱཀ་རྣམ་གཉིས་སོགས་མཆོད་མཇལ་ཐུགས་སྨོན་གྱིས་མཐའ་བརྒྱན་པར་མཛད་ནས། རྩེ་མོ་
སྐུ་གཉེར་གྱིས་ཇ་ཞུས་དུས་སུ་མང་པོས་བཀུར་བའི་གདུང་བརྒྱུད་དྲི་མ་མེད་པ་གུ་གེ་ཆོས་ཀྱི་རྒྱལ་
-58 -



ང
(?)༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽ …
པོ་དང་ཕོ་ལྷ་བ་གཉིས་རྗེ་བླ་མ་འདི་པའི་སྐུ་མདུན་དུ་གུས་པ་དང་བཅས་པས་འཁོད། དེའི་ཕྱི་ཉིན་
དགའ་ལྡན་ཁང་གསར་དུ་སྲིད་སྐྱོང་ཕོ་ལྷ་བས་བསོད་ནམས་ཀྱི་ཞིང་དུ་སྤྱན་དྲངས་ཏེ་བསྙེན་བཀུར་
ཕུན་སུམ་ཚོགས་པ་དང་། རྗེ་ཉིད་ཆབ་མདོར་ཕེབས་རྒྱུའི་སྐུའི་ཉེར་མཁོ་རྫོང་བ་སྣ་ཚོགས་པ་ཕུལ་
ཞིང༑ དེ་ཉིན་གུ་གེ་ཆོས་རྒྱལ་སོགས་དང་མི་དབང་ཕོ་ལྷ་བ་བཅས་ལ་ཚེ་དབང་ལེགས་པར་སྩལ།
དེ་སྐབས་སེར་འབྲས་ཀྱི་ཚོགས་ཆེན་དུ་མང་ཇ་རེ་དང་བྱེས་པའི་འདུས་ཚོགས་སུ་མང་ཇ་བཅུ་ཐམ་
པ་འགྱེད་དངུལ་སྐར་ལྔ་རེ་དང་བཅས་པ་སྩལ་ཞིང་། དངུལ་དང་གོས་ཆེན་གྱི་རིགས་འགའ་ཞིག་
མི་དབང་གི་ལག་ཏུ་པཎ་ཆེན་ཐམས་ཅད་མཁྱེན་པ་ཆེན་པོར་སྐྱབས་ཞུའི་རྟེན་དུ་འབུལ་རྒྱུར་འཇོག་
པར་མཛད་། དེ་ནས་ཟླ་བ་བརྒྱད་པའི་ཚེས་དགུའི་ཉིན་ཕུར་བུ་ལྕོག་བྱང་ཆུབ་གླིང་གི་གདན་ས་ནས་
མདོ་ཁམས་བསྟན་པའི་སྒྲོན་མེ་རྒྱལ་བ་འཕགས་པ་ལྷའི་རིགས་ཀྱི་ཅོད་པན་དང་། མདོ་ཁམས་
ཕྱོགས་ཀྱི་སྐྱེ་བོ་མང་པོ་ལ་ཕན་པའི་ཕྱིར་ཆིབས་ཀྱི་ཁ་ལོ་བསྒྱུར་ཏེ་ཐོག་མར་ཞོགས་སུ་ཕེབས། །
མཁས་གྲུབ་ཆེན་པོ་དོན་ཡོད་མཁས་གྲུབ་པ་དང་ཉིན་གཅིག་གི་རིང་ལྷན་རྒྱས་སུ་མཛད་དེ། དམ་
པའི་ཆོས་ཀྱི་བཀའ་མཆིད་ཤིན་ཏུ་ཞིབ་པ་དང་། ཁྱད་པར་དུ་བླ་མ་མཁས་གྲུབ་པའི་གསུང་གིས་
མདོ་ཁམས་བསྟན་པའི་སྒྲོན་མེ་རྒྱལ་བ་འཕགས་པ་ལྷ་ལ་རྗེ་རིན་པོ་ཆེའི་བཞེད་སྲོལ་གྱི་བསྟན་པ་
ཡོངས་སུ་རྫོགས་པའི་གནད་ལེགས་པར་ཕུལ་ལ་ཡིད་ཆེས་ཀྱི་རྐང་ཚུགས་པར་མཛད་དགོས་ཞེས་
གསུངས་ཤིང་ལི་དམར་ལས་གྲུབ་པའི་བདེ་མཆོག་གི་སྐུ་སོགས་སྩལ། རྗེ་འདིས་དེའི་ཚེ་ཐག་རིང་
པོར་ཕེབས་དགོས་པ་དང་བླ་མ་ཉིད་ཀྱང་སྐུ་ན་བགྲེས་པ་བཅས་ཐུགས་ཀྱིས་མི་བཟོད་པ་ཆེན་པོས་
སྤྱན་ཆབ་མང་དུ་བསིལ་བས། དོན་ཡོད་མཁས་གྲུབ་པ་ཆེན་པོ་ནས། སེམས་སྐྱོ་བར་བྱེད་མི་དགོས།
ཉིད་ཁམས་སུ་འགྲོ་དོན་ཆེན་པོ་འོངས་ཤིང་འདིར་མ་འཁོར་བར་དུ་ངེད་རྒས་ཀྱང་མི་འཆི། ཡར་
འཁོར་ནས་གསང་བ་འདུས་པའི་དབང་ཆེན་ཡང་བསྐུར་རྒྱུ་ཡིན་གསུངས་པས་རྗེ་འདི་ཤིན་ཏུ་དགྱེས།
དེ་ནས་རིམ་གྱིས་ལ་མོ་བྱང་ཆུབ་ལྕོག་ཏུ་ཕེབས། གཙང་ཁང་དུ་སྐུ་རྟེན་པས་བཞེས་པ་གདན་ནོན་པ་
ཕུལ་ཞིང༌། ཆོས་སྐྱོང་ལ་སྙན་ཤལ་ཐུགས་སྨོན་ཡང་དག་གིས་བརྒྱན་པ་བཅས་མཛད། དེ་ནས་
རིམ་གྱིས་ཕེབས་ལམ་དང་ཚ་ཞག་གང་དུ་གནང་བའི་ཕྱོགས་ཀྱི་སྐྱེ་བོ་རྣམས་ལ་ཕན་པ་དང་བདེ་
བའི་དཔལ་བླ་ན་མེད་པ་སྩལ་ཞིང༌། ཞབས་སེན་བཀྲ་ཤིས་ཀྱི་དོག་པ་རྣམ་པར་བཀྲ་བས་ས་ཕྱོགས་
ཐམས་ཅད་བདེ་ལེགས་ཀྱི་དཔལ་ལ་འགོད་བཞིན་པས་བསྐྱོད་ཅིང་། ལྷ་རིར་མཆོད་མཇལ་ཞིབ་
- 59 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
པ་དང་ཞག་གཉིས་བཞུགས་ཏེ་ཚོགས་པར་ཆོས་ཀྱི་འབྲེལ་བ་སྩལ། ལྕགས་རིར་ཞག་གསུམ་
བཞུགས་ཏེ་ཚོགས་པར་བདེ་ལམ་གྱི་བཀའ་ཁྲིད་གནང་། དཔལ་འབར་དུ་དཔལ་འབར་སྤྲུལ་
སྐུས་དད་གུས་བླ་ན་མེད་པ་དང་ཞབས་བརྟན་དུ་གདུགས་དཀར་མཛད་དགོས་པར་གསོལ། ཤོ་པ་
མདོར་ཞག་གསུམ་བཞུགས་ཚོགས་པར་བདེ་ལམ་གྱི་ལྗགས་ཁྲིད་མདོར་བསྡུས་སྩལ། ཆོས་ཁྲི་
མར་བླ་མ་དཀར་རྒྱལ་འོངས་ཏེ་སྒོམ་གྱི་ཉམས་མྱོང་དང་ས་ལམ་གྱི་བརྩད་གཅོད་མང་པོ་བྱས་པར་
ལེགས་པར་བཤད་པའི་གནང་སྦྱིན་གྱིས་ཡིད་ཚིམ་པར་མཛད། ཁང་གསར་དུ་རྟ་ཚག་རྗེ་དྲུང་སྤྲུལ་
པའི་སྐུ་དང་ལྷན་རྒྱས་ཏེ་བསྟོད་ཆེན་བཞིའི་ལུང་སྩལ། དེ་དག་ཏུ་བསྙེན་བཀུར་འབུལ་བ་རྣམས་ཀྱང་
ལེགས་པར་བདག་གིར་མཛད། ཟླ་ལྷག་གི་དབང་གིས་ཆབ་མདོའི་ཟླ་བ་བཅུ་པའི་ལྔ་མཆོད་ཀྱི་
ཉིན་ཆབ་མདོ་ཕྱག་མཛོད་གཙོ་བོར་གྱུར་པའི་ཆེ་བགྲེས་རྣམས་དང་གྲྭ་ཚང་ལྔའི་བླ་མ་སོགས་ཀྱིས་
ཆིབས་བསུ་ཕུན་སུམ་ཚོགས་པ་དང་། ཤ་ཕོ་ཁར་ཚོགས་ཆེན་གྱིས་སེར་ཕྲེང་རྒྱས་པ་དང་ཕུ་དུད་བླ་
ན་མེད་པ་རྒྱལ་དབང་ཐམས་ཅད་མཁྱེན་པ་དབུས་ནས་ཕེབས་སྐབས་ཇི་ལྟ་བ་བཞིན་མཛད། །
གཟིམས་ཆུང་དུ་མཇལ་མ་ཐག་རྗེ་བཙུན་བླ་མ་འདི་ཉིད་ཀྱིས། རྒྱལ་བ་འཕགས་པ་ལྷར། རྒྱ་གར་
ཤར་ལི་ཕུན་སུམ་ཚོགས་པ་ལས་གྲུབ་པའི་སྒྲོལ་མ་གཙོ་འཁོར་གསུམ་གྱི་སྐུ་བརྙན་ཞིག་ཕྱག་རྟེན་
དུ་འབུལ་བར་མཛད་པས་ཤིན་ཏུ་དགྱེས་པར་མཛད། དེ་ནས་གཟིམས་ཆུང་དུ་བླ་མཆན་ལྷ་དབང་།
བློ་བཟང་དོན་གྲུབ། བླ་མ་ཀུན་རྡོར། བླ་མ་ཡེ་ཤེས་ལ་སོགས་པ་རི་ཁྲོད་པ་འགའ་ཞིག་དང་བཅས་
པ་ལ་ཐོག་མར་ལམ་རིམ་ཆེན་མོའི་བཤད་ལུང་ཤིན་ཏུ་ཞིབ་པ་རྗེ་རྒྱལ་བ་གཉིས་པའི་མན་ངག་བླ་
ན་མ་མཆིས་པས་བརྒྱན་པ་སྩལ་བས་མདོ་ཁམས་བསྟན་པའི་སྒྲོན་མེ་རྒྱལ་བ་འཕགས་པ་ལྷ་འཁོར་
དང་བཅས་པའི་ཐུགས་ལ་བྱང་ཆུབ་ཀྱི་སེམས་ཀྱི་ས་བོན་བརྟན་པོ་ཐེབས། དེའི་ཚེ་ཆབ་མདོར་ས་
འགུལ་ཤིན་ཏུ་ཆེ་བ་ལན་བདུན་ཙམ་བྱུང་བ་ནི་རྗེ་འདི་ཉིད་ཀྱི་གསུང་ལས་སྐྱེས་བུ་རྣམས་ཀྱི་རྒྱུད་ལ་
རྟོགས་པ་ཁྱད་པར་ཅན་སྐྱེས་པའི་སྔ་ལྟས་སུ་སྣང་། འདི་སྐབས་ཆབ་མདོར་སྐོར་བ་ལན་བདུན་
བྱས་ན་སྐོར་བ་འབུམ་ཐེར་འགྲོ་ཟེར་བའི་གཏམ་གྲགས་ཤིག་བྱུང་བ་ལ་བརྟེན་མངའ་འོག་རྒན་
རྒོན་རྣམས་ཀྱང་རྒྱགས་ཁུར་ནས་སྐོར་བ་ཉིན་མཚན་མེད་པར་བསྐོར་བ་ཞིག་བྱུང་། དེ་སྐབས་རྗེ་
བྱམས་པའི་མཚན་ཅན་འདི་ཉིད་ཀྱིས་རྒྱལ་བ་འཕགས་པ་ལྷར་རྒྱུད་ཀྱི་རྒྱལ་པོ་དཔལ་གསང་བ་འདུས་
པའི་རྩ་བའི་རྒྱུད་ལེགས་པར་བཤད་པ་འགྲེལ་པ་བཞི་སྦྲགས་རྗེ་བདག་ཉིད་ཆེན་པོའི་མན་ངག་
-60-



{༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽ ..
།
སྙན་བརྒྱུད་ཀྱིས་བརྒྱན་པ་དང་། རྗེ་བླ་མ་ཙོང་ཁ་པ་ཆེན་པོའི་སྙན་བརྒྱུད་འཇམ་དབྱངས་ཆོས་སྐོར།
སྒྲོལ་མ་ཉེར་གཅིག །སྣང་ཐང་བརྒྱ་རྩ། དབྱངས་ཅན་མ་དམར་མོ་རྣམས་ཀྱི་རྗེས་གནང་། གསང་
འདུས་འཇམ་པའི་རྡོ་རྗེའི་དབང་ཆེན། མགོན་ཆེན་བཅུ་གསུམ་གྱི་བྱིན་རླབས་རྣམས་ལེགས་པར་
སྩལ་ཞིང་། ཚོགས་ཆེན་དུ་ཞལ་ལུང་གི་ཁྲིད་ཤིན་ཏུ་རྒྱས་པ། བདེ་མཆོག་སྒྲུབ་མཆོད་པ་རྣམས་ལ་
ལུས་དཀྱིལ་གྱི་བསྐྱེད་རྫོགས་རྣམས་བཀའ་དྲིན་གྱིས་བསྐྱངས། རྒྱལ་བ་འཕགས་པ་ལྷར་བཅོམ་
ལྡན་འདས་དཔལ་རྡོ་རྗེ་འཇིགས་བྱེད་ཆེན་པོའི་འཕྲུལ་འཁོར་ཁམས་གསུམ་ཆོས་ཀྱི་རྒྱལ་པོ་ཡབ་
སྲས་ཀྱི་བཞེད་སྲོལ་དང་། རྭ་ཆེན་རྡོ་རྗེ་གྲགས་ཀྱི་ལུགས་བཅས་མན་ངག་སྙན་བརྒྱུད་ཞིབ་བཤད་
ཀྱིས་བརྒྱན་པའི་བདུད་རྩི་ས་སྐྱེས་ཆེན་དེ་དག་གི་ཐུགས་ཀྱི་བུམ་བཟང་ཕྱུར་བུར་གཏམས། དེ་དུས་
རྗེ་ཉིད་ལ་དངོས་འབུལ་གྱི་རིགས་བྱུང་བ་ཡོད་དོ་ཅོག་འབུལ་བར་མཛད་དེ་ཚེ་ཆོག་དང་འབྲེལ་
བའི་བརྟན་བཞུགས་ཀྱང་གནང་། མདོ་ཁམས་བསྟན་པའི་སྒྲོན་མེ་ཉིད་ནས་ཀྱང་དགའ་སྟོན་གྱི་སྤྲོ་
སྤྲོ་ཤིན་ཏུ་གཟབས་པ་དང་། འབུལ་ནོད་གྱ་ནོམ་པ་དང་བཅས་པ་ཁ་ཡར་མཛད་ཅིང་། ལྷ་ཁང་་་
རྣམས་ལ་རྗེ་ཉིད་ཀྱིས་རབ་གནས་མཛད་དགོས་ཞེས་རྒྱལ་བ་འཕགས་པ་ལྷས་བསྐུལ་མ་མཛད་པ་
ལྟར༑ དམ་ཚིག་པ་སོ་སོ་ལ་ཡེ་ཤེས་པ་རོ་མཉམ་དུ་བསྟིམ་པར་མཛད། ཕྱོགས་དེའི་དད་ལྡན་མང་
པོས་དངོས་པོ་ཕུལ་བའི་རིགས་རྣམས་ལ་བཀའ་དང་བསྟན་བཅོས་ཀྱི་པུསྟི་ཀ་མང་པོ་གསེར་དངུལ་
ལས་བཞེངས་པར་མཛད་པའི་ལྷག་རྣམས་འཕྲལ་ཆས་སུ་མཁོ་བ་འགའ་ཞིག་མ་གཏོགས་ཁང་པ་
ཞིག་ཏུ་བཞག་ནས་ལྡེ་མིག་རྒྱལ་བ་འཕགས་པ་ལྷའི་ཕྱག་ཏུ་ཕུལ་ཏེ། གཞུང་བཞིའི་འདོན་པ་གྲྭ་ཇེ་
རྒྱས་སུ་མཛད་པའི་བཀའ་ཁྱབ་ཀྱིས་བསྟན་པ་རིན་པོ་ཆེ་ལ་སྨན་ཡོན་བླ་ན་མ་མཆིས་པར་སྩལ།
དེ་ནས་སླར་ཡང་ཕྱོགས་འདིར་ཕེབས་པར་བཞེད་དེ་ཁྱི་ལོ་ཟླ་བ་ལྔ་པའི་ཚེས་ཉེར་གཉིས་ལ་ཕྱག་
མཛོད་སོགས་ཀྱིས་ཆིབས་སྐྱེལ་དང་བཅས་ཏེ་གྲུ་གུ་ཐང་དུ་ཕེབས། དེར་ཆོས་བཀའ་ཅི་རིགས་པ་
སྩལ༑ གྲུ་གུ་ཐང་ནས་ལ་སྒང་བརྒྱུད་རི་བོ་ཆེར་ཕེབས་ནས་མཆོད་མཇལ་ཐུགས་སྨོན་གྱིས་བརྒྱན་
པ་ཞིབ་པར་གནང་ཞིང་། ལ་གོང་གཡམ་རྫོང་མདར་གསོལ་ཚིགས་མཛད་སྐབས་གཡམ་རྫོང་གི་
སྒོམ་ཆེན་གཉིས་ཀྱི་སྐུ་མདུན་དུ་བཅར་ནས་རྨི་ལམ་གྱི་ཉམས་མྱོང་སོགས་སྒོམ་བཤད་མང་པོ་བྱས་
པར༑ རྗེ་བཙུན་བྱམས་པ་རིན་པོ་ཆེས་རིམ་ལྔ་དམར་ཁྲིད་ནས་འབྱུང་བའི་རྨི་ལམ་རླུང་སྟོབས་དང་།
འདུན་སྟོབས་ཀྱིས་འཛིན་པ་སོགས་རྗེ་རྒྱལ་བ་གཉིས་པའི་ལེགས་བཤད་ཀྱི་ཆ་ཤས་རེའི་བཤད་པ་
ཁ 61-



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
མཛད་པས། སྒོམ་ཆེན་པ་གཉིས་སྔར་མིང་ཙམ་ཡང་མ་ཐོས་པའི་ལེགས་བཤད་ཐོས་པས་ཤིན་ཏུ་
ཧ་ལས་པར་གྱུར། དེ་ནས་བྱང་ལམ་བརྒྱུད་དེ་རིམ་གྱིས་དགའ་ལྡན་དུ་ཕེབས། རྗེ་རྒྱལ་བ་གཉིས་
པའི་སྐུ་གདུང་རིན་པོ་ཆེ་སོགས་ཀྱི་མཆོད་མཇལ་ཞིབ་པ་དངོས་བཤམས་ཡིད་སྤྲུལ་གྱི་མཆོད་ཚོགས་
མཐའ་ཡས་པས་བརྒྱན་པ་དང་། སྐུ་སྐྱོས་ཀྱི་ཚུལ་དུ་ཆབ་མདོ་ནང་མའི་མང་འགྱེད་བཅས་གནང་།
དེ་ནས་སྟག་རྩེ་རྒན་པོའི་ནང་དུ་གསོལ་ཚིགས་མཛད་སྐབས་ལ་མོ་ཆོས་སྐྱོང་ཆེན་པོའི་ལུང་བསྟན་
སྐུ་རྟེན་པས་བསྐུར་བར་གཟིགས་པས། རྗེ་བཙུན་བླ་མ་ཉིད་ས་བཅུ་པའི་གོ་འཕང་ལ་གནས་པའི་
བྱང་ཆུབ་སེམས་དཔའ་ཡིན་ཚུལ་སོགས་འདུག་པར། རྗེ་ཉིད་བཀའ་གདམས་པའི་བླ་མ་གོང་མ་
རྣམས་ཀྱི་ཕྱག་སྲོལ་བཞིན། རང་གི་ཡོན་ཏན་སྦེད་པ་ཉིད་གཙོ་བོར་བཞེད་པས་ལུང་བསྟན་དེ་ཞུགས་
ལ་སྦྱངས་ཏེ་མི་མངོན་པར་མཛད། དེ་ནས་ཞོགས་གུར་སྨོན་དུ་རྗེ་དོན་ཡོད་མཁས་གྲུབ་པ་དང་ཞལ་
མངོན་དུ་གྱུར་ཏེ། ཐེག་པ་ཆེན་པོའི་ཆོས་ཀྱི་དཀའ་བའི་གནད་བསམ་གྱིས་མི་ཁྱབ་པ་ལས་བརྩམས་
པའི་གསུང་གླེང་ཤིན་ཏུ་ཞིབ་པ་དང་། དོན་ཡོད་མཁས་གྲུབ་རིན་པོ་ཆེས་བསངས་དུད་དང་དར་
ཕྱར་སོགས་བཀུར་སྟི་ཕུན་སུམ་ཚོགས་པ་བསྟར་ཞིང་། རྗེ་ཉིད་ནས་ཀྱང་ཕྱག་རྟེན་དུ་འཕགས་པ་
ལྷ་གོང་མའི་ཤེལ་འཕྲེང་དང་རྗེ་རིན་པོ་ཆེའི་ཕྱག་དྲིལ་ (ཀང་ཤང་)དྲིལ་རྩེ་ལྔ་པ་གཅིག །རྩེ་ཇ་
འཁོར་དྲུག་བཅས་འབུལ་བར་མཛད་པ་སོགས་ཆོས་དང་ཟང་ཟིང་གི་དགྱེས་སྟོན་རྨད་དུ་བྱུང་བར་
གྱུར༑ དེ་སྐབས་དོན་ཡོད་མཁས་གྲུབ་རིན་པོ་ཆེས་གསང་བདག་སྤྲུལ་པའི་སྐུའི་མཛད་སྤྱོད་རྣམས་
ལ་ཐུགས་སྐྱོ་བའི་གསུང་ཡང་ཕེབས་ཤིང་། རྗེ་བཙུན་འདི་ཉིད་ཀྱང་ཐུབ་པའི་བསྟན་པ་རིན་པོ་ཆེའི་
རྩ་བ་སོ་སོ་ཐར་བ་དང་མདོ་སྔགས་ཀྱི་ལམ་རིམ་གྱི་གནད་མ་ལུས་པ་ཉམས་པར་འགྱུར་དོགས་ཀྱི་
ཐུགས་མི་བཟོད་པ་མནན་དུ་མི་བཟོད་པ་འཁྲུངས་ནས། ཕུར་བུ་ལྕོག་ཏུ་རི་ཁྲོད་འཛིན་པའི་དགེ་
སློང་གི་དགེ་འདུན་གྱིས་སེར་འཕྲེང་རྨད་དུ་བྱུང་བ་དང་བཅས་ཏེ་ཕེབས། དེ་རྗེས་དགའ་ལྡན་ཁང་
གསར་དུ་ཕེབས་པར་མི་དབང་ཕོ་ལྷ་བས་བསྙེན་བཀུར་དང་དད་གུས་ཕུན་སུམ་ཚོགས་པ་ཞུས་ཤིང་།
རྗེ་བཙུན་བྱམས་པ་རིན་པོ་ཆེ་ཉིད་ཀྱིས་ཀྱང་དངུལ་དང་གོས་དར་ཇ་ལྕགས་སོགས་ཀྱི་དངོས་པོ་སྤམ་
མཐོ་བ་སྐུ་སྐྱེས་ཀྱི་ཚུལ་དུ་སྩལ། དེ་སྐབས་མི་དབང་ཕོ་ལྷ་བས་བྱ་སླ་ལ་དོན་ཆེ་བ་མྱུར་དུ་འཚང་རྒྱ་
བའི་ཐབས་ཤིག་དགོས་ཞུས་པར། བཀའ་ལས། ཡང་དག་པར་རྫོགས་པའི་སངས་རྒྱས་ཀྱི་རྣམ་
པར་ཐར་པ་ན་ཚོགས་གསོག་སྒྲིབ་སྦྱོང་དང་དཀའ་ལས་མ་སྤྱད་པར་འཚང་རྒྱ་བར་གསུངས་མི་
-62 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
འདུག །དེ་འདྲ་ངེད་ཀྱིས་མི་ཤེས་གསུངས་པས། ཕོ་ལྷ་བས། འོ་ན་ཇི་ལྟར་བྱེད་ཅེས་ཞུས་པར་རྒྱལ་
བ་བྱམས་པའི་སྐུ་འདྲ་བཞེངས་ཏེ་དེའི་བསྟན་པ་དང་མཇལ་ནས་རྒྱལ་སྲས་ཀྱི་སྤྱོད་པ་ལ་སློབ་པའི་
སྨོན་ལམ་བྱས་ན་བཟང་ཞིང་། བླ་མ་གོང་མ་རྣམས་ཀྱང་དེ་ལྟར་མཛད་འདུག་ཅེས་ཕེབས། དེ་
ནས་སླར་ཡང་ཕུར་བུ་ལྕོག་ཉིད་དུ་ཕེབས་ནས་སྒྲུབ་སྡེ་ཕན་ཚུན་གྱི་རི་ཁྲོད་འཛིན་པའི་དགེ་སློང་
རྣམས་ཀྱིས་མཚོན་དོན་གཉེར་ཅན་བརྒྱ་ཕྲག་བརྒལ་བར་བྱང་ཆུབ་ལམ་གྱི་རིམ་པའི་དམར་ཁྲིད་
ཐམས་ཅད་མཁྱེན་པར་བགྲོད་པའི་བདེ་ལམ་གྱི་ཁྲིད་ཆོས་ཐུན་ཉི་ཤུ་རྩ་ལྔ་གསུང་བཤད་ཤིན་ཏུ་རྣོ་
བ་ལུང་ཚད་མའི་རྒྱབ་རྟེན་དང་བཅས་པ་དང་། མཇུག་ཏུ་བྱང་ཆུབ་ཀྱི་སེམས་རིན་པོ་ཆེ་བསྐྱེད་པའི་
ཆོ་ག་མཆོད་པ་དང་བཅས་པ་ཤིན་ཏུ་རྒྱས་པར་མཛད་དེ། སྐལ་ལྡན་གྱི་གདུལ་བྱ་དེ་དག་གི་རྒྱུད་ལ་
རྨད་དུ་བྱུང་བའི་ངེས་འབྱུང་བྱང་ཆུབ་ཀྱི་སེམས་ཡང་དག་པའི་ལྟ་བ་རྣམས་ལ་མྱོང་བ་ཁྱད་པར་ཅན་
བསྐྱེད་པར་མཛད་པས། རྒྱལ་བའི་བསྟན་པ་རིན་པོ་ཆེ་ལ་རྨད་དུ་བྱུང་བའི་བཀའ་དྲིན་གྱིས་ཁྱབ་
པར་མཛད། ཁམས་ནས་ཕེབས་པའི་སྐུ་སྐྱེས་སུ་སེ་ར་ཚོགས་ཆེན་དུ་མང་ཇ་སྦྱོར་སྦྲེལ་དང་འགྱེད་
སྐར་ལྔ་རེ། བྱེས་མཁས་མང་གྲྭ་ཚང་དུ་གྲྭ་ཇ་སྦྱོར་སྦྲེལ་དང་འགྱེད་ཞོ་རེ་སྩལ། སྐབས་དེ་ནས་
བཟུངས་སྐལ་ལྡན་གྱི་གདུལ་བྱ་མང་པོ་ལ་རབ་བྱུང་བསྙེན་རྫོགས་སོགས་སྩལ་བས་བསྟན་པའི་རྩ་
བ་སོ་སོ་ཐར་པའི་སྲོག་རྩ་ནས་བཟུང་སྟེ་སྟོན་པ་ལ་སྟོན་པའི་བྱ་བ་ཕུན་སུམ་ཚོགས་པ་དང་དྲིན་དུ་
གཟོ་བར་མཛད། ལྔ་མཆོད་ཆེན་མོའི་དུས་སུ་སྒྲུབ་སྡེ་གསུམ་གྱི་དགེ་སློང་རྣམས་ཞལ་འཛོམས་
པའི་དུས་སུ་ཞབས་ཏོག་ཕུན་སུམ་ཚོགས་པ་དང་སེམས་བསྐྱེད་ཀྱི་མཆོད་པ་རྨད་དུ་བྱུང་བ་དང་
བཅས་པ་མཛད། དེ་ནས་དགུན་གྱི་དུས་སུ་བཅད་རྒྱར་བཞུགས་ནས་བྱང་ཆུབ་ཀྱི་སེམས་དང་བདེ་
སྟོང་དབྱེར་མེད་པའི་ངེས་དོན་གྱི་ལྷའི་རྣལ་འབྱོར་ལ་ཤིན་ཏུ་གཞོལ་བས་ཐ་མལ་གྱི་སྣང་བ་ཅུང་་་་
ཟད་ཀྱང་མི་རྒྱུ་བར་བཞུགས། ལྕགས་མོ་ཕག་གི་ལོའི་གནམ་ལོའི་རང་ཞལ་གསར་དུ་ཚེས་པའི་དུས་
སུ་རྒྱལ་བའི་ཡུམ་གཅིག་དབྱངས་ཅན་ལྷ་མོ་དྲག་པོའི་སྐུར་བཞེངས་པ་མ་གཅིག་འདོད་པ་ཁམས་ཀྱི་
དབང་ཕྱུག་མར་ཚེས་གཏོར་ཤིན་ཏུ་གཟབས་པ་དང་རྗེ་གྲུབ་པའི་དབང་ཕྱུག་ཆེན་པོའི་དུས་ཀྱི་མཆོད་
པར་སེམས་བསྐྱེད་ཤིན་ཏུ་རྒྱས་པ་བཅས་མཛད་ཅིང་། དུས་ཀྱི་མཆོད་གཏོར་འདི་རྣམས་འདི་ལོ་ནས་
བཟུང་སྟེ་ཆག་མེད་མཛད། མཉན་ཡོད་ཆོ་འཕྲུལ་མཆོད་པའི་དུས་སུ་ལྷ་ས་སྨོན་ལམ་ཆེན་མོར་མང་
ཇ་དང་། ཇོ་ཤཱཀ་རྣམ་གཉིས་ཀྱིས་མཚོན་རྟེན་གཙོ་རྣམས་ལ་མཆོད་འབུལ་སྨོན་ལམ་གྱིས་མཐའ་
-63 -



--
-
--
--
-
མ
བ
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བརྒྱན་པ་སྙན་ཤལ་དང་བཅས་པ་འབུལ་བར་མཛད། ཟླ་བ་གསུམ་པའི་ཚེས་བརྒྱད་ནས་སེར་
འབྲས་དགེ་གསུམ་རྒྱུད་སྟོད་སྨད་སོགས་ཕྱོགས་འདུས་ཀྱི་དགེ་འདུན་སུམ་བརྒྱ་སྐོར་ལ་བྱང་ཆུབ་
ལམ་གྱི་རིམ་པ་འཇམ་དཔལ་ཞལ་ལུང་གི་བཀའ་ཁྲིད་སེམས་བསྐྱེད་མཆོད་པ་དང་བཅས་ཟབ་་་་་
བཤད་བླ་ན་མ་མཆིས་པ་རྒྱལ་བའི་དགོངས་པ་བདེ་བླག་ཏུ་རྟོགས་པའི་བཀའ་དྲིན་སྩལ། གཞན་
ཡང་འཇམ་དཔལ་ཞལ་ལུང་སོགས་ཆོས་ཚན་འགའ་ཞིག་གི་ལྗགས་ལུང་དང་། ས་ཟླའི་ཚེས་བཅུ་
གསུམ་ལ་ཐུགས་རྗེ་ཆེན་པོའི་དབང་ཆེན་སྦྱོར་དངོས་རྗེས་གསུམ་ཚང་བ། བཅུ་བཞི་དང་ས་གའི་ཉ་
བ་གཉིས་ཀྱི་དུས་སྒྲུང་བར་གནས་པའི་ཆོ་གས་སྐྱེ་བོ་མང་པོ་ལ་སྨན་པ་དང་འཇིག་རྟེན་ན་བདེ་བར་
འགྱུར་བར་མཛད། ཟླ་བ་ལྔ་པའི་དུས་སུ་པཎ་ཆེན་ཐམས་ཅད་མཁྱེན་གཟིགས་ཆེན་པོ་དང་དམ་པའི་
ཆོས་ཀྱི་དགའ་སྟོན་གྱིས་རོལ་པའི་ཕྱིར་མཇལ་བར་བཞེད་པ་དང་། གཙང་ཕྱོགས་ཀྱི་སྐྱེ་བོ་རྣམས་
ལའང་ཕན་པ་ཉེ་བར་བསྒྲུབ་པར་བཞེད་ནས་ཆིབས་ཀྱི་ཁ་ལོ་བསྒྱུར་ཏེ་རིམ་གྱིས་ཕེབས་ནས་ཉང་
གཞུང་བརྒྱུད་དཔལ་འཁོར་ཆོས་སྡེར་ཞབས་སེན་བཀོད། མཁན་པོ་ཀླུ་འབུམ་ཞབས་དྲུང་ལ་བློ་སྦྱོང་
དོན་བདུན་མའི་ཁྲིད་བསྡུས་པ་ཞིག་སྩལ་ཞིང་། ཆོས་ཀྱི་གསུང་གླེང་མཛད་བཞིན་པ་དང་མཆོད་་་་
མཇལ་རྒྱས་པར་གནང་། པད་ཚལ་བ་རྣམས་ཀྱིས་བསོད་ནམས་ཀྱི་ཞིང་དུ་སྤྱན་དྲངས་པ་ལྟར་དེར་
ཆིབས་བསྐྱོད་ནས་བྱང་ཆུབ་ཀྱི་སེམས་རིན་པོ་ཆེ་བསྐྱེད་པའི་ཆོ་ག་དང་། རྒྱལ་བའི་བཀའ་འགྱུར་
རིན་པོ་ཆེ་ལ་རབ་ཏུ་གནས་པ་བསྡུས་པ་བཅས་མཛད། འབྲི་ལུང་རི་ཁྲོད་པ་རྣམས་ལ་སྙིང་པོ་དོན་
གསུམ་གྱི་ཁྲིད་བསྡུས་པ་ཞིག་ཀྱང་སྩལ། དེ་ནས་ཆོས་གྲྭ་ཆེན་པོ་བཀྲ་ཤིས་ལྷུན་པོར་ཕྱག་ཕེབས།
པཎ་ཆེན་ཐམས་ཅད་མཁྱེན་པ་ཆེན་པོ་དང་ཞལ་འཛོམ་མངོན་དུ་གྱུར་ཏེ་པཎ་ཆེན་རིན་པོ་ཆེ་ནས་
དགྱེས་པའི་གསུང་གིས་བཀའ་འདྲི་ཡང་འགའ་རེ་མཛད། ཁྱད་པར་དུ་བསྟན་འགྲོའི་དཔལ་དུ་པཎ་
ཆེན་ཐམས་ཅད་མཁྱེན་པ་ཉིད་ཞབས་པད་འགྱུར་བ་མེད་པར་ཡུན་དུ་བརྟན་པའི་གསོལ་འདེབས་
ཤུགས་དྲག་པོ་མཛད་པས། པཎ་ཆེན་བསྟན་པའི་བདག་པོ་བློ་བཟང་ཡེ་ཤེས་ནས་ཀྱང་ཤིན་ཏུ་
དགྱེས་པའི་བཀའ་བཞེས་བཟང་པོ་སྩལ། དེའི་ཚེ་བདེ་ལེགས་ཁང་གསར་དུ་བཞུགས་གནས་མཛད་
པར་སྲད་བ་དགེ་སྐོས་སྤྱད་ནས་ཞེས་བྱ་བ་མཁས་པ་ཞིག་ཀྱང་གནས་དེར་ཡོད་པ་དེས། ཐོག་མར་
མཁས་པའི་ང་རྒྱལ་གྱིས་རྩོད་གླེང་འགའ་ཞིག་ཞུས་པར་ལུང་རིགས་དྲི་མ་མེད་པའི་ལམ་ནས་དྲངས་
པའི་བཀའ་ལན་རྒྱས་པར་སྩལ་བས། དད་པའི་ཤུགས་ཀྱིས་མཆི་མ་ཕྱུང་སྟེ་ཞབས་ཀྱི་པདྨོ་ལ་མགོ་
- 64 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
བོས་གཏུགས་ཤིང་། གཞན་ཡང་བཀྲ་ཤིས་ལྷུན་པོའི་དགེ་བའི་གཤེས་གཉེན་མང་པོས་ཐོག་མར་
ཉམས་སད་པའི་གླེང་མོ་འགའ་ཞིག་ཞུས་ནས་གསུང་གི་གསང་བ་ཟབ་མོ་རྣམས་ཐོས་མ་ཐག་ཏུ་དད་
པའི་སྤུ་ལོང་གཡོས་པར་གྱུར་ཏེ་དྭང་བ་ཆེན་པོས་ཞབས་སྤྱི་བོར་བླངས། དེ་ལྟར་ཀུན་གྱི་དད་པའི་
གསོས་སུ་གྱུར་བའི་སྐལ་བཟང་ཉེ་བར་ཐོབ་ནས་དགེ་བའི་བཤེས་གཉེན་མང་པོས་བྱང་ཆུབ་ལམ་
གྱི་རིམ་པའི་གསུང་ཆོས་བཀའ་དྲིན་གྱིས་བསྐྱངས་དགོས་པའི་གསོལ་བ་དྲག་ཏུ་བཏབ་པར་མ་ཟད།
པཎ་ཆེན་ཐམས་ཅད་མཁྱེན་གཟིགས་ཆེན་པོ་ནས་ཀྱང་ཆོས་གྲྭ་ཆེན་པོ་བཀྲ་ཤིས་ལྷུན་པོའི་དགེ་འདུན་
འདུས་པ་རྒྱ་མཚོར་བྱང་ཆུབ་ལམ་གྱི་རིམ་པ་ཆེན་མོའི་བཤད་ལུང་ཞིབ་པར་འཆད་དགོས། དེ་ཡང་
ངེད་ཀྱིས་སྔར་བཤད་ལུང་ཞིབ་པར་ཕུལ་བ་ཡིན་ཀྱང་ད་ཆ་ཅུང་ཟད་མི་ཐོག་འཕོས་པ་ལྟ་བུའི་ཉམས་
སུ་སྣང་། ཞེས་གསུང་གི་སྣང་བ་སྩལ་བར་བརྟེན། དགེ་འདུན་ལྔ་བརྒྱ་སྐོར་ལ་རྒྱལ་བ་གཉིས་པའི་
ལེགས་པར་བཤད་པ་ཟླ་མེད་པ་བྱང་ཆུབ་ལམ་རིམ་ཆེན་མོའི་བཤད་ལུང་ཉན་པོའི་གང་ཟག་རྣམས་
ཀྱི་སྙིང་ལ་ལྕགས་གཟེར་བཏབ་པ་ལྟ་བུའི་ཚ་ཐམ་ཐམ་འགྲོ་བའི་གསུང་བཤད་རུས་པ་ཅན་དང་།
བྱང་ཆུབ་བདེ་ལམ་དང་། བླ་མཆོད་བདེ་སྟོང་དབྱེར་མེད་མ། ཕྱག་ཆེན། སྙིང་པོ་དོན་གསུམ་རྣམས་
ཀྱི་ལྗགས་ཁྲིད་དང་། ཐབས་ཤེས་གཅོད་ཀྱི་དབང་ནམ་མཁའ་སྒོ་འབྱེད་གཅོད་ཁྲིད་དང་བཅས་པ་
རྣམས་སྩལ། པཎ་ཆེན་ཐམས་ཅད་མཁྱེན་པ་ཆེན་པོས་ལྗགས་རྩོམ་མཛད་པའི་རྗེ་བླ་མ་ཉིད་ཀྱི་བླ་
མའི་རྣལ་འབྱོར་རྨད་བྱུང་ཀུན་བཟང་མ་དང་ཞབས་བརྟན་རྣམ་འདྲེན་ཐུགས་རྗེ་མའི་ལུང་གནང་།
དེ་ནས་སླར་ཡང་དབུས་ཕྱོགས་སུ་ཕེབས་པར་བཞེད་དེ་ཐོན་ཕྱག་ཞུ་བར་ཕེབས་སྐབས་པཎ་ཆེན་
ཐམས་ཅད་མཁྱེན་པ་ཆེན་པོའི་ཕྱག་ནས་རྒྱལ་བ་ཚེ་དཔག་མེད་ཀྱི་སྐུ་དང་དབུ་སྐྱེས་ཕྱག་སེན་བཅས་
སྩལ་ནས། ཁྱེད་ཀྱིས་ཆོས་བཤད་པ་འདི་རྣམས་ཀྱིས་མི་ལ་ཕན་ཐོགས་ཆེན་པོ་འདུག་པས་ད་དུང་
ཡང་བསྟན་འགྲོར་སྨན་པའི་འཆད་ཉན་འཕེལ་པོ་མཛོད་གསུངས་ཤིང་ཤིན་ཏུ་ཐུགས་མཉེས་པའི་
ཚུལ་བསམ་གྱིས་མི་ཁྱབ་པ་མཛད། དེ་ནས་རིམ་གྱིས་བཀྲ་ཤིས་ལྷུན་པོ་ནས་ཕེབས་ཏེ་དབེན་ས་
ཆོས་ཀྱི་ཕོ་བྲང་དུ་ཕེབས། ཞག་གཉིས་ཀྱི་རིང་བཞུགས་ནས་བདེ་སྟོང་དབྱེར་མེད་པའི་ཡེ་ཤེས་ཀྱི་
རོལ་པ་ཟབ་མོའི་ངང་ནས་དེར་བཞུགས་པའི་དགེ་འདུན་ཉིས་བརྒྱ་མ་ལོང་ཙམ་ལ་བྱང་ཆུབ་བདེ་
ལམ་ཆོས་ཐུན་གཅིག་ལ་ཚར་བ་གནང་། རྒྱལ་བ་དབེན་ས་བ་གྲུབ་པའི་དབང་ཕྱུག་བློ་བཟང་་་་་
དོན་ཡོད་གྲུབ་པའི་སྐུ་འདྲ་རིན་པོ་ཆེས་དབུས་དེ་ཁའི་རྟེན་གསུམ་རྣམས་ཀྱི་མཆོད་མཇལ་ཤིན་ཏུ་ཞིབ་
- 65 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
པ་དང་། སྙན་ཤལ་ཐུགས་སྨོན་གྱིས་མཐའ་བརྒྱན་པ། དགེ་འདུན་རྣམས་ལ་མང་ཇ་སྦྱོར་སྦྲེལ་དང་།
འགྱེད་ཁ་གཏགས། ཊམ་རེ་བཅས་སྩལ། དེ་ནས་རོང་བྱམས་ཆེན་དུ་ཕེབས། རྒྱལ་བ་བྱམས་ཆེན་
གྱི་སྤྱན་སྔར་མཆོད་འབུལ་ཆོས་སྤྱོད་སྨོན་ལམ་གྱི་རིགས་མང་པོ་དང་བཅས་པ་དང་། ཚོགས་པར་
མང་འགྱེད་དང་དགེ་ཚུལ་གྱི་སྡོམ་པ་ཡང་མང་ཙམ་བཅས་གནང་། དེ་ནས་རིམ་གྱིས་ལྷ་སར་ཕེབས།
མི་དབང་བསོད་ནམས་སྟོབས་རྒྱས་ཀྱིས་དགའ་ལྡན་ཁང་གསར་དུ་བསྙེན་བཀུར་གཞིས་ལེན་་་་་
གཟབས་ཤིང་རི་ཁྲོད་ཕུར་བུ་ལྕོག་ཏུ་ཕེབས་ནས་དབྱར་གནས་ཀྱི་བྱ་བ་ལེགས་པར་མཛད། འདི་
ལོ་སེར་འབྲས་དགེ་གསུམ་གྱི་ཚོགས་ཆེན་དང་གྲྭ་ཚང་ཁག་སོགས་ལ་གྲྭ་ཇ་དང་མང་ཇ་གང་ཐོན་
རེའི་ཐོག་དངུལ་དང་དངོས་པོ་སྣ་ཚོགས་ཀྱི་སྐུ་འགྱེད་ཆོས་ཐོག་སོ་སོ་དང་བསྟུན་ནས་གནང་། ཟླ་
བ་བརྒྱད་པའི་ནང་དུ་རྭ་སྒྲེང་འདུས་སྤྱིས་མི་དབང་བརྒྱུད་ནས་གསོལ་བ་བཏབ་པ་དང་། མི་དབང་
ཕོ་ལྷ་བ་བསོད་ནམས་སྟོབས་རྒྱས་ནས་ཀྱང་ནན་ཏན་ཆེན་པོས་གསོལ་བ་བཏབ་པ་བཞིན། རྭ་སྒྲེང་
གི་གཙུག་ལག་ཁང་བཞིག་གསོས་ཀྱི་རབ་གནས་ལ་ཕེབས་བསྐྱོད་གནང་སྟེ། ཟླ་བ་བརྒྱད་པའི་
གནམ་གང་ལ་ཕུར་བུ་ལྕོག་ནས་ཆིབས་ཁ་བསྒྱུར་བའི་གྲ་བསྒྲིག་སྣེ་ཤན་དགོས་ཆ་ལ་སོགས་པ་
ཐམས་ཅད་ཕོ་ལྷ་བ་ཉིད་ཀྱིས་དྭང་བ་ཆེན་པོས་ཁུར་ལེན་བྱས་ཤིང༌། རྗེ་བཙུན་བླ་མ་ཉིད་གསུང་
ཆོག་པ་དགེ་སློང་བརྒྱད་གྲྭ་དང་བཅས་པས་ཕར་ལམ་སྟག་ལུང་གི་མཆོད་མཇལ་ཞིབ་པར་གནང་།
དེ་སྐབས་སུ་བཙན་པའི་འཚུབ་ལྷོངས་ལྟ་བུས་སེར་བ་ཤིན་ཏུ་དྲག་པ་བབས། དེ་ཁར་མང་ཇའི་
བསྙེན་བཀུར་ཡང་སྩལ། བཅོམ་མདོར་རྭ་སྒྲེང་སྤྱི་སོ་ལས་སྣེ་དང་བཅས་པས་ཆིབས་བསུ་དང་།
དགོན་པ་ནས་དགེ་འདུན་རྣམས་ཀྱིས་སེར་འཕྲེང་། བླ་བྲང་དང་གྲྭ་ཤག་རྣམས་སོ་སོའི་སྟེང་ནས་
དར་ཕྱར་དང་བསངས་དུད་སོགས་བཀུར་སྟི་ཕུལ་དུ་བྱུང་བ་དང་བཅས་ཏེ་རྭ་སྒྲེང་རྒྱལ་བའི་གཙུག་
ལག་ཁང་ཆེན་པོར་ཕྱག་ཕེབས། མཆོད་ཁང་ཐོག་ལ་བཞུགས་པར་མཛད། དེ་ནས་གནས་དེར་
མཆོད་མཇལ་ཞིབ་པར་མཛད་དུས་ཇོ་བོ་འཇམ་པའི་རྡོ་རྗེའི་སྐུ་མདུན་ནས་ཁ་གཏགས་དཀར་པོ་
ཤིན་ཏུ་དྭངས་པ་ཞིག་སྐུ་མདུན་དུ་བབས་པ་འདི་ངས་ཞུ་ཞེས་སྐུ་ཕག་ཏུ་འཇུག་པར་མཛད། ཚེས་
ལྔ་དྲུག་རྣམས་ལ་དགེ་སློང་གསུང་ཆོག་པ་བརྒྱད་ཀྱི་སྟེང་དུ་རྭ་སྒྲེང་ནས་བརྒྱད་གྲྭ་དང་བཅས་པས་
རབ་ཏུ་གནས་པ་སྦྱོར་དངོས་རྗེས་གསུམ་ཚང་བ་ཞི་རྒྱས་ཀྱི་སྦྱིན་སྲེག་དང་བཅས་པ་མཛད། དེ་
ནས་ཉིན་གཅིག་དཔལ་ལྡན་ཨ་ཏི་ཤ་དང་གཉིས་སུ་མེད་པའི་ཇོ་བོ་དབུ་ཡོན་མ་ཆེ་ཆུང་གཉིས་སེར་
f6 -



༄༅）༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
འཕྲེང་དང་བཅས་ཏེ་ཀ་གཉིས་མ་ནས་གཙུག་ལག་ཁང་དུ་གདན་འདྲེན་མཛད། ཞལ་ཕྱེ་བ་དང་མཉམ་
དུ་རྭ་སྒྲེང་གི་ཚོགས་དུང་བཏང་བ་སོགས་འགྲིག་པས་རྟེན་འབྲེལ་བླ་ན་མེད་པ་འགྲིག །གཞུང་་་་
སར་བསླབ་དོན་མཛད་ནས་གོང་གཤམ་གསར་བརྗེས་དང་ཞལ་གསེར་ཕུན་སུམ་ཚོགས་པ་ཕུལ་
ཞིང་བཞུགས་སྒམ་ཡང་གསར་བཟོ་དང་བཅས་བསྙེན་བཀུར་བླ་ན་མེད་པ་མཛད་ཅིང་། དེ་གོང་
གཞུང་ས་ནས་ཕྱག་ཐམ་གྱིས་མནན་ནས་མཇལ་ཁ་གཏོང་སྲོལ་ཆེར་མེད་པ་ལ་འདི་སྐབས་ནས་གྲྭ་
ཚང་རང་ལ་གནང་སྟེ་དུས་མཆོད་སོ་སོ་དང་གལ་ཆེ་རྣམས་ལ་ཞལ་ཕྱེ་སྟེ་མཇལ་ཆོག་པའི་བཀའ་
དྲིན་བླ་ན་མེད་པ་སྩལ། དེ་ནས་རྭ་སྒྲེང་པ་རྣམས་ནས་གྲྭ་མངས་ལ་ཐིག་ལེ་བཅུ་དྲུག་གི་དབང་གནང་
དགོས་པར་གསོལ་བ་བཏབ་པ་བཞིན་ཞལ་གྱིས་བཞེས་ཏེ། ཇོ་བོ་ཡབ་སྲས་ཀྱི་ཕྱག་སྲོལ་ཐུན་མོང་
མ་ཡིན་པ་བཀའ་གདམས་ཐིག་ལེ་བཅུ་དྲུག་གི་དཀྱིལ་འཁོར་བསྒྲུབ་པའི་ཆོ་ག་རྒྱས་པར་མཛད་ནས་
དགེ་འདུན་གྱི་སྡེ་ལ་དབང་ལེགས་པར་སྩལ་བས། སྟ་གོན་གྱི་ཉིན་དཔལ་མགོན་ལྷོ་ནུབ་པ་དང་ཀླུ་
ཆེན་གཉིས་ཕྱིང་དཀར་བ་དང་བཅས་པའི་ཆོ་འཕྲུལ་གྱིས། ལྷོ་ནུབ་ཕྱོགས་ནས་ཆར་སྤྲིན་ནག་པོ་
ལག་པ་འདྲ་བ་འབྲུག་སྒྲ་མི་བཟད་པ་དང་བཅས་འོངས་ཤིང་སེར་བ་དྲག་པོ་བབས་པར། རྗེ་བཙུན་
འདི་ཉིད་ཀྱིས་བྱམས་པའི་ཏིང་ངེ་འཛིན་ལ་སྙོམས་པར་ཞུགས་ནས་ཇོ་བོ་ཡབ་སྲས་ལ་གསོལ་་་་་་་
འདེབས་མཛད་ཀྱིན་རྣམ་པར་མི་རྟོག་པའི་ངང་དུ་གཞོག་པར་མཛད་པས་ཆོ་འཕྲུལ་རྣམས་རང་ཞིར་
གྱུར་ཏེ། མཐར་ལྷོ་རྒྱུད་ཀྱི་སྦྲ་ནག་གཅིག་ལ་ཐོག་མདའ་བབས་པས་ཁྱིའུ་ཞིག་བསད་པ་ཙམ་ལས་
འཚུབ་འགྱུར་གྱི་རྣམ་པ་ཞི་བར་གྱུར། གནས་དེར་རྗེ་བླ་མ་ཉིད་བཞུགས་རིང་སྟོང་ཉིད་སྙིང་རྗེ་དབྱེར་
མེད་པའི་ཐིག་ལེའི་རྣལ་འབྱོར་ཟབ་མོ་ལས་ཅུང་ཟད་ཀྱང་མི་གཡེལ་བར་བཞུགས་ཤིང་། ཞབས་
ཕྱི་བྱིངས་ཕྱིར་ལོག་ནས་རྗེ་བླ་མ་ཉིད་ཞམ་རིང་ཉུང་བསྡུས་དང་བཅས་ནས་ཟླ་ཤས་བཞུགས་པར།
རྭ་སྒྲེང་ན་བཞུགས་པའི་དགེ་འདུན་རྣམས་ཀྱིས་བཅོམ་ལྡན་འདས་འཇམ་པའི་རྡོ་རྗེའི་དབང་ཆེན་
གནང་དགོས་པར་གསོལ་བ་བཏབ་པ་ལྟར། རྗེ་བཙུན་ཉིད་ནས་ཕྱག་བདར་གྱིས་དཔལ་གསང་བ་
འདུས་པ་འཇམ་པའི་རྡོ་རྗེའི་དཀྱིལ་འཁོར་ཆེན་པོ་རྡུལ་ཚོན་གྱིས་བྲི་བར་མཛད་དེ་དཀྱིལ་འཁོར་
གྱི་དབུས་སུ་ཇོ་བོ་འཇམ་པའི་རྡོ་རྗེའི་སྐུ་འདྲ་མཉྫིའི་སྟེང་དུ་བཞུགས་སུ་གསོལ་བའི་དཀྱིལ་འཁོར་
ཆེན་པོའི་མཐར་མཆོད་པ་བཟང་ཞིང་གྱ་ནོམ་པ་བཤམས་པར་མཛད། དེའི་ཚེ་འཇམ་པའི་རྡོ་རྗེའི་
སྐུ་དཀྱིལ་འཁོར་གྱི་དབུས་སུ་གདན་འདྲེན་མཛད་མ་ཐག་ཆར་གྱི་རྒྱུན་བཟང་པོ་འཇའ་སྤྲིན་དང་
-67 -



，
--
-
--
=
(Y ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བཅས་པ་བབས་པ་སོགས་ལྷ་དང་དཔའ་བོའི་ཚོགས་སྤྲིན་གྱི་ཕུང་པོ་བཞིན་འདུས་པའི་ལྟས་བཟང་
པོ་མངོན་དུ་གྱུར་ཅིང་། སྔགས་དང་ཕྱག་རྒྱ་དང་ཏིང་ངེ་འཛིན་རྨད་དུ་བྱུང་བས་དཀྱིལ་འཁོར་ཆེན་
པོ་སངས་རྒྱས་ཀྱི་སྤྲིན་མང་པོ་སྤྲོ་བའི་རང་བཞིན་དུ་བསྒྲུབ་ཅིང་མཆོད་པའི་བྱ་བ་ལེགས་པར་འདུ་
མཛད་དེ། དབང་བཞི་རྫོགས་པར་སྩལ་བས་དེར་ཚོགས་ཀྱི་སྐལ་བ་དང་ལྡན་པའི་གདུལ་བྱ་རྣམས་
ཀྱི་རྒྱུད་ལ་སྐུ་བཞིའི་ས་བོན་ཐེབས་ངེས་པ་དང་། དཀའ་བའི་གནད་རྣམས་ལ་ཞིབ་བཤད་ཕུལ་དུ་
བྱུང་བས་ཉན་པོའི་གང་ཟག་རྣམས་ཀྱེ་མ་ཧོ་འདི་ལྟ་བུའི་ལེགས་པར་བཤད་པ་ཐོས་པ་ནི་ཚེ་རབས་
དཔག་ཏུ་མེད་པ་ནས་དམ་པའི་མགོན་པོ་འདི་ལྟ་བུའི་གསུང་གི་བདུད་རྩི་མྱོང་བའི་བསོད་ནམས་ཀྱི་
ཟོང་གིས་བསྐྲུན་པའོ། །ཞེས་དགའ་བའི་ཅ་ཅོ་སྣ་ཚོགས་པ་སྒྲོག་པར་གྱུར་ཅིང་། དེ་དག་གི་སྐབས་
ནམ་མཁའི་དབྱིངས་ཤིན་ཏུ་དྭངས་པ་ལས་འཇའ་སྤྲིན་ཁ་དོག་སྣ་ཚོགས་པ་རབ་ཏུ་བཀྲ་བ་དང་ཁ་
ཆར་མེ་ཏོག་གི་རྣམ་པ་ཅན་བབས་པ་སོགས། གྲོལ་བའི་ཐིག་ལེའི་བཅུད་ཀྱི་སྙིང་པོ་དཔལ་ཟུང་
འཇུག་རྡོ་རྗེ་སེམས་དཔའ་གདུལ་བྱ་དེ་དག་གི་རྒྱུད་ལ་མངོན་དུ་འགྱུར་བའི་རྟགས་རབ་ཏུ་གསལ་
བར་གྱུར་པ་ནི། རྗེ་རྒྱལ་བ་གཉིས་པའི་གསུང་རབ་རིན་པོ་ཆེའི་ལེགས་བཤད་ཀྱི་སྙིང་པོ་དུས་ཀྱི་
མཐར་ཡང་མི་ཉམས་པའི་བཀའ་དྲིན་སྩལ། རྭ་སྒྲེང་རྒྱལ་བའི་གཙུག་ལག་ཁང་ཆེན་པོ་དེར་སྔ་མོ་
ཞིག་བཅོམ་ལྡན་འདས་འཇམ་པའི་རྡོ་རྗེའི་ཆོ་ག་ཆ་ལག་ཚང་བར་བཞུགས་པ་བར་སྐབས་སུ་ཉམས་
ཆགས་སུ་གྱུར་པ་ཐུགས་ཀྱིས་མ་བཟོད་ནས། བཅོམ་ལྡན་འདས་རྗེ་བཙུན་འཇམ་པའི་རྡོ་རྗེའི་བདག་
མདུན། སྦྱིན་སྲེག །དབང་ཆོག་དང་བཅས་པའི་ཆོ་ག་ཆ་ལག་ཚང་བ་དང་ཁྱད་པར་དུ་ལྷག་པའི་ལྷ་
འདི་ཉིད་ཀྱི་བསྐྱེད་པའི་རིམ་པ་དང་རྫོགས་པའི་རིམ་པའི་གནད་གསལ་བར་སྟོན་པ་འཇམ་པའི་
དབྱངས་ཀྱི་ཞལ་ལུང་དང་། གྲོལ་བའི་ཐིག་ལེ་གཉིས་ཀྱི་དཀའ་བའི་གནད་ཐམས་ཅད་རྗེ་བློ་བཟང་
རྒྱལ་བའི་མན་ངག་གིས་ལེགས་པར་བརྒྱན་ཏེ་མཐའ་ཆོད་པར་སྟོན་པའི་ལེགས་བཤད་གསར་རྩོམ་
མཛད་པས། རྗེ་འཇམ་དཔལ་སྙིང་པོའི་བསྟན་པ་དྲི་མ་མེད་པའི་ཞབས་འདེགས་ཕུལ་དུ་ཕྱིན་པར་
གྱུར་ལ། བོད་ཀྱི་སྲིད་སྐྱོང་དང་རྭ་སྒྲེང་རང་གི་ལས་འཛིན་པ་སོགས་ལ་བཀའ་གནང་སྟེ་ཆོ་ག་
གསར་འཛུགས་མཛད་ཅིང་། སྒྲུབ་མཆོད་ཀྱི་ཐེབས་དངོས་པོའི་རིགས་ཕོན་ཆེ་བ་སྦྱིན་འཇགས་
མཛད་དེ་ཚུལ་འདི་ནི་རྗེ་བློ་བཟང་གྲགས་པའི་བསྟན་པ་རིན་པོ་ཆེ་ལ་གཞན་དྲིང་མི་འཇོག་པའི་
བཀའ་དྲིན་བླ་ན་མེད་པ་ཡིན་ནོ། །གཞན་ཡང་། གནས་དེར་ཚོགས་ཡོངས་ལ་བཀའ་གདམས་བུ་
- 68 -



མI
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
ཆོས༑ རྗེའི་གསུང་ཐོར་བུ་བ། བེའུ་བུམ་སྔོན་པོའི་འགྲེལ་པ། རྗེ་བཙུན་འཇམ་པའི་རྡོ་རྗེའི་ཆོ་གའི་
ཆོག་བསྒྲིགས་རྗེ་ཉིད་ཀྱིས་མཛད་པའི་ལྗགས་ལུང་། བློ་སྦྱོང་ལེགས་བཤད་ཀུན་འདུས་དང་རང་
རྒྱུད་བསྐུལ་མའི་ལུང་། འཇམ་དབྱངས་ལ་བརྟེན་པའི་བླ་མའི་རྣལ་འབྱོར་དང་འཕོ་བ་དཔའ་བོ་
གཡུལ་འཇུག་གི་ཁྲིད། བཅུ་གཅིག་ཞལ་གྱི་རྗེས་གནང་དང་བྱང་ཆུབ་བདེ་ལམ་གྱི་ཁྲིད་སེམས་
བསྐྱེད་མཆོད་པ་དང་བཅས་པ། སྐལ་ལྡན་གྱི་སྐྱེ་བོ་ཉུང་ཤས་ལ་འཇིགས་བྱེད་ཀྱི་བསྐྱེད་རྫོགས་ཀྱི་
ཁྲིད༑ བོད་འབྲོག་སྟོང་ཕྲག་བརྒལ་བ་ལ་ཚེ་དབང་དང་འབྲེལ་བའི་གསུང་ཆོས་བསླབ་བྱ་རྒྱ་ཆེར་སྩལ་
བས་སྐྱེ་བོ་ཐམས་ཅད་ལ་བཀའ་དྲིན་གྱི་ཕུང་པོ་གཞལ་དཀའ་བ་དང༌། མཐོ་རིས་དང་ཐར་པའི་
ལམ་པོ་ཆེ་ཤུལ་ཤིན་ཏུ་ཡངས་པས་གདུལ་བྱ་རྣམས་ཀྱི་འདོད་དོན་བདེ་བླག་ཏུ་འགྲུབ་པར་མཛད།
གཞན་ཡང་བོད་ཀྱི་བདེ་ཐབས་སུ་རིགས་གསུམ་མགོན་པོ་དང་སྒྲོལ་མ་རྣམས་ཀྱི་སྐུ་མི་ཚད་ཙམ་རེ་
བཞེངས་ནས་རྭ་སྒྲེང་དང་བཅོམ་མདོར་བཞུགས་རྒྱུ་དང༌། འབྲོམ་སྟོན་པ་རྒྱལ་བའི་འབྱུང་གནས་
ཀྱི་གཟིམས་ཆུང་དུ་རྡོ་རྗེ་འཆང་གཙོ་བོར་གྱུར་པའི་ཐིག་ལེ་བཅུ་དྲུག་གི་བླ་བརྒྱུད་མི་ཚད་ཙམ་ཉི་ཤུ་
སྐོར་གྲང་གསེར་རྫིབས་བྱུགས་དང༌། གཟུངས་འབུལ་རབ་གནས་སོགས་ཕུན་སུམ་ཚོགས་པར་
མཛད་དེ་བཞུགས་སུ་གསོལ། དེ་ནས་ཉིན་གཅིག་རྩེ་ཉར་ཕེབས། འདུ་ཁང་གསར་པར་ཕྱག་ནས་
གནང་། ཉིན་གཅིག་ཡང་དགོན་ཏུ་ཕེབས། ཆོས་ཁྲིའི་སྟེང་ནས་ལམ་རིམ་དང་གསེར་ཞུན་མའི་
ལྗགས་ལུང་སྩལ། ཡང་བསམ་གཏན་གླིང་དུ་ཕེབས་ནས་བཙུན་མ་རྣམས་ལ་སྨྱུང་གནས་ཀྱི་ལུང་
གནང་ཞིང་། གནས་མཆོག་ཁྱད་པར་ཅན་རྭ་སྒྲེང་རྒྱལ་བའི་དབེན་གནས་དེར་བཞུགས་རིང་མང་
ཇ་རྒྱུན་མར་གནང་ཞིང་། སྐུ་འགྱེད་སྔ་ཕྱིར་ཕོན་ཆེར་སྩལ་བ་སོགས་ཆོས་དང་ཟང་ཟིང་གཉིས་ཀའི་
སྒོ་ནས་བཀའ་དྲིན་འགྲན་ཟླས་དབེན་པ་དང་ཁྱད་པར་དུ་ཆོས་ཀྱི་བཀའ་དྲིན་ཚད་མེད་པའི་ཐུགས་
རྗེས་སྐྱོང་བར་མཛད་པས། དེར་འཁོད་ཀྱི་དགེ་འདུན་ཚང་མས་ཀྱང་ཇོ་བོ་རྗེ་ཡབ་སྲས་དང་ཁྱད་
པར་མེད་པའི་འདུ་ཤེས་དང་གུས་འདུད་ཆེན་པོས་བསྙེན་བཀུར་བླ་ན་མེད་པས་མཆོད་ཅིང་།
མདོར་ན་གང་དང་གང་དུ་ཞབས་ཀྱི་འཁོར་ལོ་བཀོད་པའི་ས་ཕྱོགས་དེའི་རྡུལ་རྣམས་ཀྱང་བཀྲ་ཤིས་
རྨད་དུ་བྱུང་བའི་རང་བཞིན་དུ་བྱིན་གྱིས་བརླབས་ཏེ། ཟླ་བ་བཅུ་པའི་ཚེས་བཅུ་གསུམ་ལ་ཕེབས་
སྐྱེལ་རིམ་ཅན་དང་བཅས་ནས་ཆིབས་ཁ་བསྒྱུར། རྗེ་བཙུན་བླ་མ་འདི་ཉིད་དཔོན་གཡོག་ཉུང་བསྡུས་
ཀྱིས་ཞོགས་གུར་སྨོན་དུ་གྲུབ་པའི་དབང་ཕྱུག་དོན་ཡོད་མཁས་གྲུབ་པ་རིན་པོ་ཆེ་མཇལ་བར་་་་་
-69 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡）
ཕེབས། ཟུང་འཇུག་ལས་བརྩམས་པའི་དམ་པའི་ཆོས་ཀྱི་གསུང་གླེང་ཤིན་ཏུ་ཞིབ་པར་མཛད་ནས་
རིམ་གྱིས་ཕུར་བུ་ལྕོག་ཏུ་ཕེབས། རྭ་སྒྲེང་དུ་བཞུགས་རིང་ལ་གཟིམས་ཆུང་གསར་བསྐྲུན་མཛད་
པའི་ཞལ་གྲོར་དགོངས་ནས་རྗེ་རྒྱལ་བ་གཉིས་པའི་དུས་ཆེན་ལྔ་མཆོད་ཀྱི་ཉིན། སྒྲུབ་སྡེ་གསུམ་གྱི་
རི་ཁྲོད་འཛིན་པའི་དགེ་འདུན་ཐམས་ཅད་ཚོགས་ནས་སེམས་བསྐྱེད་ཀྱི་མཆོད་པ་ཤིན་ཏུ་རྒྱས་པར་
མཛད་ནས་དགུན་གྱི་རིང་བཅད་རྒྱར་བཞུགས་ཏེ། ཐུགས་དམ་རིམ་གཉིས་ཀྱི་ཏིང་ངེ་འཛིན་ལས་
སྐད་ཅིག་ཀྱང་མི་གཡེལ་བར་བཞུགས། ལོ་འདི་ནས་བཟུངས་དགུན་དུས་རྣམས་སུ་ལོ་རེ་བཞིན་
མི་དབང་ཕོ་ལྷ་བ་སྟོབས་འཁོར་ཚང་མས་མཇལ་ཁར་འོངས་ཤིང་། རྗེ་བཙུན་བླ་མ་གང་གིས་ཀྱང་
ཚེའི་དབང་བསྐུར་ཟབ་མོ་ལ་སོགས་པ་ཆོས་དང་ཟང་ཟིང་གཉིས་ཀའི་བཀའ་དྲིན་སྩལ། ཆུ་བྱིའི་
གནམ་ལོ་གསར་དུ་བཞད་པའི་དུས་སུ་འདོད་པ་ཁམས་ཀྱི་དབང་ཕྱུག་སྲིད་གསུམ་རྒྱལ་མོར་ཚེས་
གཏོར་གྱི་རིམ་པ་ཤིན་ཏུ་ཟབ་པ་དང་སྒྲུབ་སྡེ་ཕན་ཚུན་གྱི་དུས་མཆོད་སོགས་སྔར་བཞིན་ཤིན་ཏུ་རྒྱ་
ཆེ་བ་དང༌། ལྷ་ལྡན་སྨོན་ལམ་ཆེན་མོར་དགེ་འདུན་ཉི་ཁྲིར་ཉེ་བར་མང་ཇ་དང་སྐུ་འགྱེད་དངུལ་དྲུག་
ཊམ་རེ་བཅས་སྩལ། ཟླ་བ་གསུམ་པར་ཀོང་པོ་འབྲུ་ལ་བླ་མ་མཁན་ཆེན་སྤྲུལ་སྐུ། ཁྲི་ཆེན་ཡངས་
སྡིངས་སྤྲུལ་སྐུ་སོགས་གཙང་དབུས་ཀྱི་དགེ་བཤེས་དྲུག་བརྒྱ་སྐོར་ལ་བྱང་ཆུབ་ལམ་གྱི་རིམ་པའི་
བཀའ་ཁྲིད་ཤིན་ཏུ་རྒྱས་པ་སེམས་བསྐྱེད་མཆོད་པ་དང་བཅས་པ་དང་སྨྱུང་གནས་ཀྱི་ཆོ་ག་སོགས་
རྒྱས་པར་སྩལ་ཏེ་ཐར་པ་དང་ཐམས་ཅད་མཁྱེན་པའི་ལམ་པོ་ཆེ་ཤིན་ཏུ་ཡངས་པོར་མཛད། དེ་
ནས་བོད་ཀྱི་སྲིད་སྐྱོང་བས་གསོལ་བ་བཏབ་པ་བཞིན། ངེས་པ་དོན་གྱི་མཁས་གྲུབ་ཆེན་པོ་རྗེ་དོན་
ཡོད་མཁས་གྲུབ་རིན་པོ་ཆེ་དང་ལྷན་དུ་ལྷ་སར་ཕེབས་ནས་ཇོ་ཤཱཀ་སོགས་རྟེན་གསུམ་བྱིན་རླབས་
ཀྱི་གཟི་འོད་འབར་བ་རྣམས་ལ་བརྟན་བཞུགས་ཀྱི་རབ་གནས་རྒྱས་པ་དང་། དགའ་ལྡན་ཁང་
གསར་དུ་གནས་བཅུའི་སྨན་སྐུ་གསར་བཞེངས་སོགས་ལ་རབ་གནས་ཀྱི་བྱིན་རླབས་རྒྱས་པར་
སྩལ་བའི་དུས་ནམ་མཁའ་ལ་འཇའ་འོད་ཀྱིས་ཁྱབ་པ་ལ་ཉི་ཟླ་སྐར་གསུམ་འོད་དང་ལྡན་པ་དུས་
ཅིག་ཅར་དུ་ཀུན་གྱི་མིག་ལམ་དུ་སྣང་བ་སོགས་ངོ་མཚར་བའི་ལྟས་དཔག་ཏུ་མེད་པ་བྱུང་ཞིང་།
སྲིད་སྐྱོང་ཕོ་ལྷ་བ་ནས་ཀྱང་དངོས་པོའི་འབུལ་ནོད་དང་རབ་སྟོན་སོགས་བསྙེན་བཀུར་གྱ་ནོམ་པ་
བསྒྲུབས། ཟླ་བ་དྲུག་པའི་ནང་དུ་དཔལ་ལྡན་བླ་མ་དམ་པ་དོན་ཡོད་མཁས་གྲུབ་རིན་པོ་ཆེ་དང་རྗེ་
བཙུན་བླ་མ་དམ་པ་ཉིད། གྲུབ་པའི་དབང་ཕྱུག་ལོ་སེམས་དཔའ་ཆེན་པོ། མི་རྗེ་ཕོ་ལྷ་བ་འཁོར་
- 70 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
དང་བཅས་པ་རྣམས་གདན་ས་ཆེན་པོ་རི་བོ་དགེ་ལྡན་ཕྱོགས་ཐམས་ཅད་ལས་རྣམ་པར་རྒྱལ་བའི་
གླིང་དུ་གདན་འཛོམ་ནས་འདུ་ཁང་ཡངས་པ་ཅན་དུ་སེམས་བསྐྱེད་པའི་ཆོ་ག་རྒྱས་པར་མཛད་པའི་
ཚེ་ནམ་མཁའ་ནས་མེ་ཏོག་གི་ཆར་ཕུན་སུམ་ཚོགས་པ་བབས་ཏེ། ལྷ་རྣམས་ཀྱིས་མངོན་པར་མཆོད་
ཅིང༑ གཤིན་རྗེ་ཆོས་ཀྱི་རྒྱལ་པོའི་སྐུ་ལས་བདུད་རྩིའི་རྒྱུན་མང་དུ་བབས་པ་སོགས་བྱུང་། དེ་ཡང་
དཔལ་ལྡན་བླ་མ་དམ་པ་བཀའ་དྲིན་མཚུངས་མེད་རྗེ་ངག་དབང་བྱམས་པ་རིན་པོ་ཆེ་ཆབ་མདོར་
ཆིབས་བསྐྱོད་པའི་དུས་དེ་ཙམ་ནས་བཟུངས། རྗེ་དྲུང་རིན་པོ་ཆེས་དྲང་ངེས་ཀྱི་མཛད་པ་ཅི་ལ་
དགོངས་ཀྱང་ཚངས་པར་སྤྱོད་པ་རླུང་སེམས་ལ་དབང་མ་འབྱོར་བཞིན་དུ་ཕྱག་རྒྱ་མ་གཏོད་པ།
རྫས་ཀྱི་དུད་པ་སྣ་ཚོགས་ལ་བརྟེན་ནས་འདྲེ་དང་སྲོག་རླུང་བབ་སྟེ་ཡེ་ཤེས་བབས་པར་སྒྲོག་པ།
དཔོན་པོ་ཡབ་སྲས་སོགས་སྐྱེ་བོ་མང་པོའི་སྐྱེ་བརྒྱུད་སྔ་ཕྱི་མི་མཚུངས་པ་མང་པོར་ལུང་སྟོན་པ་
སོགས་བྱ་སྤྱོད་སྣ་ཚོགས་པའི་ལས་མཛད་ཅིང་ཕོ་ལྷ་བ་འཁོར་དང་བཅས་པས་ཀྱང་ལུགས་དེ་ལྷག་
པར་གཟེངས་བསྟོད་དེ། ཚུལ་དེ་ལ་བརྟེན་ནས་སྐྱེ་བོ་ཕལ་ཆེ་བ་ཕྱོགས་དེ་ལ་ངང་གིས་འཇུག་པར་
གྱུར་ལ། རྗེ་དྲུང་སྤྲུལ་པའི་སྐུའི་བྱ་བ་དེ་ཡང་ཁུངས་བྱ་ས་བཅོམ་ལྡན་འདས་དཔལ་འཁོར་ལོ་སྡོམ་
པའི་རྒྱུད་སྡེ་རིན་པོ་ཆེར་བཅོལ་བས། རྗེ་རྒྱལ་བ་གཉིས་པ་ཡབ་སྲས་ཀྱི་མདོ་སྔགས་ཀྱི་བསྟན་པ་
རིན་པོ་ཆེ་ལ་ཤིན་ཏུ་གནོད་པར་གྱུར་ཅིང་། བྱ་བ་དེ་རིམ་གྱིས་ཇེ་རྒྱས་སུ་སོང་བ་རྗེ་བླ་མ་ཉིད་ཀྱི་
ཐུགས་ཀྱིས་ཆེར་མ་བཟོད་ནས་མ་ལ་བདག་གིས་ལོག་པར་ཞུགས་པ་དེ་རྣམས་མྱུར་དུ་རྩད་ནས་
དྲུངས་ཕྱུང་བར་བྱའོ་སྙམ་དུ་ཐུགས་ལ་དགོངས་ནས་ནན་ཏུར་ཆེར་ཞུགས་པའི་དུས། ལོ་དེའི་ཟླ་བ་
བདུན་པའི་ནང་དུ་དགའ་ལྡན་ཁང་གསར་དུ་གྲུབ་པའི་དབང་ཕྱུག་དོན་ཡོད་མཁས་གྲུབ་རིན་པོ་ཆེ་
དང་རྗེ་བླ་མ་འདི་ཉིད། རྗེ་དྲུང་རིན་པོ་ཆེ། དཔོན་པོ་ཕོ་ལྷ་བ་ཡབ་སྲས་སོགས་ལྷན་རྒྱས་པའི་དུས་
སུ་རྗེ་དྲུང་རིན་པོ་ཆེ་ནས། བླ་མ་མཁས་གྲུབ་པ་རིན་པོ་ཆེ་དང་རྗེ་བླ་མ་འདི་གཉིས་ལ་བརྟན་བཞུགས་
ཀྱི་རྣམ་པ་རེ་མཛད་ནས། བླ་མ་ཁྱེད་རྣམས་ཞབས་པད་བརྟན་ཅིང་ཆོས་ཀྱི་འཁོར་ལོ་བསྐོར་དགོས་
ཞེས་སོགས་ཀྱི་ཞུ་བ་འགའ་ཞིག་དང་། ཁོ་རང་གི་བྱ་སྤྱོད་རྣམས་ཀྱང་མཁའ་འགྲོའི་ལུང་བསྟན་ལ་
བརྟེན་ནས་བོན་པོའི་ཆོས་ལུགས་ཚུན་ཆོད་བྱེད་དགོས་པ་བྱུང་ཚུལ་སོགས་ཞུས་པར། རྗེ་བླ་མ་དོན་
ཡོད་མཁས་གྲུབ་རིན་པོ་ཆེས་རྗེ་བླ་མ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་བསྟན་པ་ལ་གཅེས་པའི་
བཀའ་ཕེབས་ཤིང་། ༧བླ་མ་རིན་པོ་ཆེ་རྗེ་བཙུན་འདི་ཉིད་ནས་གྲལ་གཤམ་དུ་ཕེབས་ཏེ། བརྐྱང་
-71-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡） –
ཕྱག་གསུམ་སྔོན་དུ་འགྲོ་བས་འབུལ་བ་ཞིག་ཡོད་པའང་ཕུལ་བར་མཛད་ནས། བསྟན་པ་འཛིན་པ་
ལ་ལུང་གི་བསྟན་པ་སྡེ་སྣོད་གསུམ་དང་། རྟོགས་པའི་བསྟན་པ་བསླབ་པ་གསུམ་དུ་ཡོད་ཚུལ་དང་།
དེའི་གཞི་རྩ་དམ་པ་ལྷག་པ་ཚུལ་ཁྲིམས་ཀྱི་བསླབ་པ་ལ་རག་ལུས་ཚུལ་སོགས་ཁོང་པའི་བྱ་སྤྱོད་
རྣམས་རེ་རེ་ནས་སུན་ཕྱུང་བའི་གསུང་བཤད་རྡོ་རྗེའི་སྒྲ་དབྱངས་ཟབ་མོའི་ཐུགས་རིག་ངར་དང་ལྡན་
པས་སྒྲོག་པར་མཛད་པས། རྗེ་དྲུང་སྤྲུལ་སྐུ་ཡུལ་ཡུལ་པོར་གྱུར་པས་རང་གི་ཁྱིམ་ཐབས་ལ་མིག་
གིས་བརྡ་སྦྱར་ཏེ། དེའི་ཁོག་ཏུ་མ་འདྲེ་བརླམ་པའི་འུར་ལངས་ཀྱི་གཟི་ལོང་ལངས་ཤིང༌། མི་དབང་
བསོད་ནམས་སྟོབས་རྒྱས་ངོ་ཚ་བ་དང་དཔའ་ཞུམ་པ་དང་ངོ་མཚར་བ་སོགས་ཕན་ཚུན་འགྲན་པ་
བཞིན་དུ་གྱུར་ཏེ། མིག་མཆི་མས་གང་བཞིན་དུ་གྲལ་དབུས་ནས་ལངས་ཏེ། རྗེ་བླ་མ་རྣམས་ལ་ཐལ་
མོ་སྦྱར་ནས། འོ༑ བཀའ་དྲིན་ཆེ། ངེད་རྣམས་ཀྱིས་སྤྲུལ་པའི་སྐུ་ལ་ཞལ་ཏ་ཞུ་བསམ་ཡང་ཞུ་མི་
ཤེས་པར་འདུག །ངེད་ཕ་ཨ་ཁུ་རྣམས་ཤི་དུས་དང་དབུས་གཙང་གི་སྡེ་གཟར་རྣམས་ཀྱི་དུས་སུའང་
མཆི་མ་འབྱུང་མ་མྱོང་སྟེ། ཁྱེད་བླ་མ་རྣམས་ཀྱི་གསུང་ཇོ་བོ་ཡབ་སྲས་ཀྱི་ཕ་ཆོས་བུ་ཆོས་འདྲ་བ་འདི་
རྣམས་ཐོས་པའི་ཚེ་མཆི་མ་རང་དབང་མེད་པར་འོང་བར་འདུག །ཅེས་སོགས་དད་གུས་བླ་ན་མེད་
པའི་ཚིག་གིས་མངོན་པར་མཆོད་ཅིང་། དེ་ཡང་རྗེ་བཙུན་བླ་མ་དམ་པ་དེ་ཉིད་ཀྱིས་གྲུབ་པའི་དབང་
ཕྱུག་དོན་ཡོད་མཁས་གྲུབ་རིན་པོ་ཆེའི་རྣམ་ཐར་དུ་ཇི་ལྟར་གསུངས་པ་ལྟར། རྗེ་བླ་མ་འདི་ཉིད་ཀྱི་
ཐུགས་རྗེ་དང་ཐུགས་བསྐྱེད་ལྷག་པར་དུས་སུ་བདོ་བས་རྗེ་རྒྱལ་བ་གཉིས་པ་བློ་བཟང་གྲགས་པའི་
བསྟན་པ་ཐུགས་ཀྱི་ཡུལ་དུ་བཅངས་ཏེ། སྤྱིར་སངས་རྒྱས་ཀྱི་བསྟན་པ་རིན་པོ་ཆེ་ལ་མ་རྟོགས་པ་དང་
ལོག་པར་རྟོག་པ་དང་ཐེ་ཚོམ་གྱི་དྲ་བ་མ་ལུས་པ་རྩད་ནས་དྲུངས་འབྱིན་པར་མཛད་ཅིང་། ཁྱད་པར་
དུ་སྐབས་འདིར་ཡང་། ཀྱེ་མ་ཧོ་བསྟན་པའི་རྩ་བ་སོ་སོ་ཐར་པ་གཞིར་བྱས་ཏེ། མདོ་སྔགས་ཀྱི་
གནད་ཡོངས་སུ་རྫོགས་པ་གང་ཟག་གཅིག་འཚང་རྒྱ་བའི་ཆ་རྐྱེན་དུ་གཏན་ལ་ཕབ་པའི་ཁམས་་་་་
གསུམ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་གསུང་རབ་དྲི་མ་མེད་པ་འདི་ཉིད་ཀྱི་ཆ་ལ་ལོག་པར་
རྟོག་པའི་སྨྲ་བ་ངན་པ་མ་ལུས་པ་རྩད་ནས་དྲུངས་ཕྱུང་སྟེ། འཇིག་རྟེན་གྱི་ཁམས་འདིར་མི་ནུབ་ཅིང་
སྲིད་པའི་མཐའི་བར་དུ་རྒྱས་པར་བྱེད་པ་ལ་བདག་གི་ལུས་དང་སྲོག་ལན་བརྒྱ་སྟོང་ཕྲག་དུ་མར་
ཡལ་བར་དོར་ཀྱང་བླའོ་སྙམ་དུ་ཐུགས་ལ་བརྣགས་ནས་གསང་སྔགས་ལྟར་བཅོས་པའི་ལོག་རྟོག་
རྩ་བ་དང་བཅས་པ་དྲུངས་འབྱིན་པ་ལ། ཆེན་པོ་རྣམས་ཀྱི་ངོ་འཛིན་དང་བར་གཅོད་ཀྱི་རིགས་དག་
- 72 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
ལ་ཡ་ང་བ་དང་བག་ཚ་བའི་རྣམ་པ་ཅུང་ཟད་ཙམ་ཡང་མེད་པའི་བརྟུལ་ཞུགས་ལྷུར་བཞེས་པས།
གསང་བདག་སྤྲུལ་པའི་སྐུ་བལྟོས་པར་བཅས་པ་སྤོབས་པ་དང་བྲལ་ནས་ཡུལ་ཡུལ་པོར་གྱུར་ཅིང་།
སྲིད་སྐྱོང་ཕོ་ལྷ་བ་སོགས་ཕྱོགས་དེར་མོས་པའི་སྐྱེ་བོ་རྣམས་ཀྱང་ངོ་ཚ་བ་དང་ཞུམ་པ་དང་འགྱོད་པ་
སོགས་ཕན་ཚུན་འགྲན་པ་བཞིན་དུ་གྱུར་ནས་འདྲེ་པྲ་འབེབས་པ་སོགས་ཀྱི་རྩིང་སྤྱོད་སྔོན་དུ་དར་
བ་རྣམས་མྱུར་དུ་འགེགས་པའི་སྦྱོར་བ་ལྷུར་བྱས་ཏེ། ལོག་རྟོག་དེ་དག་རྨེག་མེད་པར་གྱུར་ཏེ་བསྟན་
པའི་རྩ་བ་སོ་སོ་ཐར་པ་གཙོ་བོར་གྱུར་པའི་རྒྱལ་བའི་བསྟན་པ་རིན་པོ་ཆེ་འཇིག་ཏུ་ཉེ་བའི་སྲོག་རྩ་
ནས་འཛིན་པར་མཛད་པས་རྗེ་རྒྱལ་བ་གཉིས་པ་བློ་བཟང་གྲགས་པའི་བསྟན་པ་ལ་རྗེ་རྒྱལ་བ་་་
འཇམ་དཔལ་སྙིང་པོ་ཉིད་དང་བཀའ་དྲིན་མཉམ་པར་གདོན་མི་ཟ་བའོ། །དེའི་ཚེ་སླེ་ལུང་བ་སོགས་
གཞན་ཕྱོགས་པ་རྣམས་ཀྱིས་རང་གི་འདོད་པ་མ་གྲུབ་པས་བྱ་ཐབས་གཞན་ཟད་དེ། རྗེ་བླ་མ་འདི་
ལ་དམིགས་པའི་རྫས་སྔགས་ཀྱི་ངན་བྱེད་སྣ་ཚོགས་པ་བརྩམས་ཏེ་རང་ཉིད་ཉམས་པར་བྱེད་པའི་བྱ་
བ་ལ་ཞུགས་ཤིང་། དེ་ལ་བརྟེན་ནས་རྗེ་བཙུན་འདི་ཉིད་ཀྱི་མནལ་ལྟས་ལ་སོགས་པར་ཡང་།
འཚུབ་འགྱུར་གྱི་རྣམ་པ་མངོན་ཆེ་ཙམ་བྱུང་བའི་དུས་བཅོམ་ལྡན་འདས་དཔལ་འཁོར་ལོ་བདེ་
མཆོག་གི་བསྙེན་སྒྲུབ་རྡོ་རྗེའི་རྣལ་འབྱོར་ལ་བརྩོན་པར་མཛད་པས་ནག་ཕྱོགས་སྡེ་དང་བཅས་པ་
རྩད་ནས་དྲུངས་ཕྱུང་བར་གྱུར་ཏེ། དེའི་འབྲས་རྟགས་སུ་རྗེ་བཙུན་བླ་མ་གང་གི་མནལ་ལྟས་སུ་ཐོག་
མར་སེམས་དཔའ་ཆེན་པོ་ཡིན་པ་ལྟ་བུ་ལ་རྗེས་སུ་དམ་ཅན་རྡོར་ལེགས་པ་ཡིན་པ་ཞིག་གིས་ཞབས་
ཀྱི་པདྨོ་ལ་གཏུགས་པ་དང་། ཁྱད་པར་དུ་ནག་ཕྱོགས་ཀྱི་ལྷོང་ཚད་ཤིན་ཏུ་ཆེ་བ་ཞིག་གི་སྐབས་སུ་
བཅོམ་ལྡན་འདས་ཐུབ་པའི་དབང་པོ་སྐུ་ཤིན་ཏུ་བརྗིད་པ་ཞིག་བྱང་ཕྱོགས་ཀྱི་ངོས་ལ་གཟིགས་པ་
ལ་ཡན་ལག་བདུན་པ་མཛད་པས་ནག་ཕྱོགས་ཀྱི་འཚུབ་འགྱུར་དེ་རྣམས་སྐད་ཅིག་ཀྱང་མི་མངོན་
པར་གྱུར་ཅེས་གསུངས། ལོ་དེའི་ནང་རི་ཁྲོད་དུ་རབ་བྱུང་བསྙེན་རྫོགས་དང་དབང་རྗེས་གནང་།
ཁྲིད་ལུང་སོགས་བཀའ་ཆོས་ཤིན་ཏུ་རྒྱ་ཆེ་བ་དང་། ཟླ་བ་བཅུ་པའི་ལྔ་མཆོད་ལ་སྒྲུབ་སྡེ་གསུམ་གྱི་
དགེ་སློང་རྣམས་ལ་མང་འགྱེད་ཚོགས་འཁོར་སོགས་ཤིན་ཏུ་རྒྱ་ཆེ་བ། མཆོད་འབུལ་སེམས་བསྐྱེད་
ཀྱི་གསུང་བཤད་རྣོ་ལ་ཟབ་པ་བཅས་སྩལ། དགུན་གྱི་རིང་སྐུའི་བཅད་རྒྱ་ཤིན་ཏུ་དམ་པ་ལ་བཞུགས་
ཏེ༑ རིམ་གཉིས་ཟབ་མོའི་ཏིང་ངེ་འཛིན་ལས་སྐད་ཅིག་ཀྱང་མི་གཡེལ་བར་ཞུགས། ཆུ་གླང་ཟླ་བ་
དང་པོའི་ཚེས་གཅིག་ལ་དཔལ་ལྡན་དམག་ཟོར་གྱི་རྒྱལ་མོའི་ཚེས་གཏོར་ཟབ་མོ་སྔར་རྒྱུན་དང་སྒྲུབ་
73 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
སྡེ་གསུམ་སོ་སོའི་སེམས་བསྐྱེད་མཆོད་པར་ཕེབས། ཆོས་ཀྱི་འཁོར་ལོ་རྨད་དུ་བྱུང་བ་བསྐོར། རྒྱུད་
སྨད་མཁན་པོ་བློ་བཟང་དྲི་མེད་སོགས་དོན་གཉེར་ཅན་ཉི་ཤུ་སྐོར་ལ་རས་བྲིས་ཀྱི་དཀྱིལ་འཁོར་དུ་
དཔལ་རྡོ་རྗེ་འཇིགས་བྱེད་ཀྱི་དབང་བཞི་རྒྱས་པས་སྐུ་བཞིའི་ས་བོན་ཐེབས་ངེས་པར་མཛད་ཅིང་།
ལྷ་ལྡན་སྨོན་ལམ་ཆེན་མོའི་ཚོགས་ལ་མང་ཇ་དང་། སེར་འབྲས་དགེ་གསུམ། བཀྲ་ཤིས་ལྷུན་པོ་
སོགས་དགོན་སྡེ་རྣམས་ལ་མང་ཇ་དང་། དངོས་པོ་སྣ་ཚོགས་དང་དངུལ་གྱི་འགྱེད། ཇོ་ཤཱཀ་རྣམ་
གཉིས་ཀྱིས་མཚོན་པའི་རྒྱལ་བའི་རྟེན་གསུམ་རྣམས་ལ་མཆོད་རྫས་དང་མཆོད་འབུལ་སོགས་བདེ་
སྟོང་དབྱེར་མེད་པའི་ཏིང་ངེ་འཛིན་གྱི་རྒྱས་ཐེབས་པར་མཛད། ཟླ་བ་གཉིས་པའི་ཚེས་བརྒྱད་ལ་ལྷ་
ས་རྩེ་མོར་བླ་མ་དམ་པ་དོན་ཡོད་མཁས་གྲུབ་རིན་པོ་ཆེ་དང་ལྷན་དུ་དཔལ་རྡོ་རྗེ་འཇིགས་བྱེད་ཀྱི་
ཆོ་གའི་སྒོ་ནས་གཙུག་ལག་ཁང་རྟེན་དང་བརྟེན་པར་བཅས་པ་ལ་རབ་གནས་ཀྱི་ཆོ་ག་རྒྱས་པར་
མཛད་ཅིང་། དེ་ནས་རྒྱུད་ཁང་ལྕང་ལོ་ཅན་དུ་སེར་འབྲས་དགེ་གསུམ་བཀྲ་ཤིས་ལྷུན་པོ་སོགས་
དབུས་གཙང་གི་དགོན་སྡེ་ཕལ་ཆེ་བ་ནས་མཁས་བསྡུས་ཀྱི་དགེ་འདུན་བརྒྱད་བརྒྱ་ཙམ་ལ་ཕྱི་དྲོའི་
དུས་སུ་བླ་མ་དམ་པ་མཁས་གྲུབ་རིན་པོ་ཆེས་སྐྱེ་བོ་མཆོག་གི་ཆོས་ལུགས་བྱང་ཆུབ་ལམ་གྱི་རིམ་པ་
ཆེ་བའི་བཤད་ལུང་ཆོས་ཐུན་རེ་དང་། སྔ་དྲོའི་དུས་སུ་རྗེ་བཙུན་བླ་མ་ངག་དབང་བྱམས་པ་རིན་པོ་
ཆེས་བྱང་ཆུབ་ལམ་གྱི་རིམ་པ་འཇམ་དཔལ་ཞལ་ལུང་དང་བྱང་ཆུབ་བདེ་ལམ། བློ་སྦྱོང་དོན་བདུན་
མ་བཅས་ཀྱི་བཀའ་ཁྲིད་ཞིབ་པར་སྩལ་ཞིང་། དེ་དག་གི་སྐབས་བསྟན་པའི་རྩ་བ་སོ་སོ་ཐར་པ་
ཆེས་ཉམས་དམས་པར་བྱེད་པའི་ཆོས་ལོག་རྣམས་ཀྱིས་མཚོན། མདོར་ན་རབ་ཏུ་བྱུང་བ་དང་ཡ་
རབས་ཀྱི་ཀུན་སྤྱོད་ཕྲ་མོ་ཙམ་ལས་འགལ་བའི་བྱེད་སྤྱོད་རྣམས་ལའང་ཐུགས་བརྩེ་བ་སྙིང་རྗེ་ཆེན་
པོས་ཀུན་ནས་བསླངས་ཏེ་ལུང་རིགས་དྲི་མ་མེད་པས་སུན་དབྱུང་བར་མཛད་པས་ཐུབ་བསྟན་རིན་
པོ་ཆེ་ལ་བཀའ་དྲིན་གྱི་མཛད་པ་ཟླ་མེད་པར་གྱུར་པ་ནི་ཀུན་གྱི་མཐུན་སྣང་དུ་གྲུབ་པ་ཡིན། གཞན་
ཡང་དེའི་ཚེ་དབེན་ས་བཀའ་འབུམ་གྱི་ལྗགས་ལུང་། པཎ་ཆེན་ཐམས་ཅད་མཁྱེན་པའི་གསུང་
འབུམ་ཤི་ཡ། བློ་སྦྱོང་ལེགས་བཤད་ཀུན་འདུས། བློ་སྦྱོང་མཚོན་ཆ་འཁོར་ལོ། སྙན་བརྒྱུད་ཆེན་མོ།
ཉི་མའི་འོད་ཟེར། འཇམ་དཔལ་མཚན་བརྗོད། མྱུར་ལམ། ལམ་རིམ་ཆུང་བ། ཐོག་མའི་བློ་སྦྱོང་
རྣམས་ཀྱི་ལྗགས་ལུང་ཞིབ་བཤད་དང་བཅས་པ་སྩལ། དེ་སྐབས་ཤིག་རྗེ་བཙུན་བླ་མ་དམ་པ་འདི་
ཉིད་ནས་ཆོས་ལུགས་འཆོལ་པར་སྤྱོད་པ་རྣམས་ལ་དགག་པ་མང་དུ་མཛད་པས། རྙིང་མ་བསྲེ་ལྷད་
- 74 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ཅན་སོགས་ལ་མོས་པ་ཆེ་བའི་སྐྱེ་བོ་འགའ་ཞིག་ནས་དེ་ལྟར་དགག་བྱ་མཛད་ན། དེང་དུས་རྙིང་མའི་
བླ་མ་འགའ་ཞིག་མཐུ་སྟོབས་ཕུལ་དུ་བྱུང་བར་ཡོད་པས་དེ་དག་གིས་ངན་སྔགས་སོགས་བྱས་ཚེ་སྐུ་
ཚེ་ལ་མི་ལེགས། ཞུས་པར་བརྟེན་དགེ་འདུན་ཐམས་ཅད་ཚོགས་པའི་དབུས་སུ་ཁོ་བོ་ལ་འདི་ལྟར་
ཟེར་བ་སྣང་ཡང་ཁོ་བོ་ཅག་རྗེ་རྒྱལ་བ་གཉིས་པའི་བསྟན་པ་རིན་པོ་ཆེའི་སླད་དུ་ལོག་ཆོས་ལ་དགག་
པ་བྱས་པར་ཁྱོད་མཐུ་སྟོབས་ཅན་རྣམས་ཀྱི་ངན་ནུས་ཀྱིས་ད་ལྟ་རང་སྲོག་དང་ཕྲལ་ཀྱང་བསྟན་པའི་
དོན་དུ་ཤི་བ་ཡིན་པས་ངེད་ཀྱི་དོན་འགྲུབ་པ་ཡིན། ཁྱོད་རྣམས་ལ་མཐུ་སྟོབས་ཡོད་ན་ད་ལྟ་རང་ཁྲི་
འདིའི་སྟེང་དུ་དབུགས་ཕྲོག་གིས་འགྲོ་བར་གྱིས། དེ་ལ་འགྱོད་པའང་མེད་ཅིང་འདི་ཁར་གནས་པའི་
དགེ་བའི་བཤེས་གཉེན་རྣམས་ཀྱིས་བྱམས་པའི་སྨོན་ལམ་ཞིག་ཐོན། དེ་ཁོ་ནས་ཆོག་པ་ཡིན། དེ་
ལྟ་མིན་ན་ཁྱོད་རྣམས་ཀྱི་ལོག་པའི་ཆོས་འདི་ལུང་རིགས་དྲི་མེད་པས་མཐར་ཕྱིན་པར་སུན་དབྱུང་
བ་ཡིན་ཞེས་པའི་རྡོ་རྗེའི་དབྱངས་ཟབ་མོའང་སྒྲོག་པར་མཛད། དེ་ཙམ་དུ་མ་ཟད་རྗེ་བཙུན་བླ་མ་
དམ་པ་འདི་ཉིད་ནས་རྗེ་བློ་བཟང་གྲགས་པའི་བསྟན་པ་དྲི་མ་མེད་པ་འདི་ཉིད་ཐུགས་ཀྱི་ཡུལ་དུ་
བཅངས་ནས་ཚུལ་འདི་ལ་མ་རྟོགས་པ་དང་ལོག་པར་རྟོག་པ་དང་ཐེ་ཚོམ་གྱི་དྲི་མས་སྦགས་པ་སྤྱི་
དང་ཁྱད་པར་དུ་སྟོང་ཉིད་ཀྱི་ལྟ་བ་ལོག་པར་བཟུང་སྟེ་ཆོས་ཐམས་ཅད་ཡོད་མིན་མེད་མིན་གྱི་རང་
བཞིན་དུ་འཛིན་པ་དང་། སངས་རྒྱས་རྣམས་ཡེ་ནས་སངས་རྒྱས་སུ་འཛིན་པ་སོགས་ལས་འབྲས་
དང་ཆོས་ཉིད་ཀྱི་ཆ་ལ་རབ་ཏུ་སྐུར་པ་འདེབས་པ་རྣམས་དང་། ཆོས་སྒོར་ཞུགས་ནས་རླུང་སེམས་
ལས་སུ་རུང་བ་སོགས་རྟོགས་པའི་གདེངས་ཅིའང་མེད་པར་གསང་སྔགས་ལ་བསྙད་དེ་ནག་ཆང་
བག་མེད་དུ་ལོངས་སྤྱོད་པ་སོགས་ཀྱིས་མཚོན་ཐ་ན་ཕྱག་ལེགས་པར་མི་འཚལ་བ་ཚུན་ཆད་ལ་་་་་་
ཆོས་དང་འཇིག་རྟེན་གཉིས་ཀའི་བཀའ་རྣོན་པོས་ཚར་གཅོད་རྗེས་འཛིན་དུ་མཛད་ཅིང་། ཚུལ་དེ་ལ་
བརྟུལ་ཞུགས་ཀྱང་བླ་ན་མེད་པ་ལ་མངའ་བརྙེས་པས་སྡེ་དཔོན་ཆེན་པོ་རྣམས་ནས། གྲྭ་རྐྱང་གི་བར་
ཚུན་ཆོད་རང་གིས་སྤྱོད་པ་བྱེད་འདོད་པ་རྣམས་ཀྱང་བྱས་པ་དགོངས་ཚེ་བཀའ་བཀྱོན་གྱིས་ཚར་
བཅད་ཀྱིས་དོགས་པས་འཇིགས་པ་དང་བག་ཚ་བས་བག་ཡོད་ལ་ངང་གིས་འཇུག་པར་འགྱུར་ཏེ།
མདོར་ན་མཁས་བཙུན་བཟང་གྲུབ་བཞི་ཚོགས་ཀྱི་སྒོ་ནས་རྒྱལ་བའི་བསྟན་པ་རིན་པོ་ཆེ་ལ་བཀའ་
དྲིན་གཞན་འགྲན་མེད་པ་ཡིན་ནོ། །དེར་ཞལ་ལུང་གི་སེམས་བསྐྱེད་མཆོད་པའི་ཉིན་བླ་མ་གྲུབ་པའི་
དབང་ཕྱུག་མཁས་གྲུབ་རིན་པོ་ཆེ་གློ་བུར་དུ་ཕེབས། གསུང་བཤད་ལ་ཐུགས་ཤིན་ཏུ་དགྱེས་ནས་
- 75 -



ཀྱི ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
གྲོལ་སྐབས་བླ་མ་བྱམས་པའི་རྣལ་འབྱོར་པ་ཡགས་པོ་བྱུང་། ང་མི་རྒད་པོ་ཤིའང་བློ་བདེ་གསུངས།
དེ་དག་གི་སྐབས་འགར་རབ་བྱུང་བསྙེན་རྫོགས་ཀྱང་བརྒྱ་ཕྲག་བརྒལ་བར་སྩལ། འདི་སྐབས་ཁྲི་
ཆེན་རྒྱལ་མཚན་སེངྒེ་གསེར་ཁྲི་རིན་པོ་ཆེར་ཕེབས་མཚམས་སུ་སླེབ་པར། མི་དབང་བསོད་ནམས་
སྟོབས་རྒྱས་ནས་བླ་མ་རིན་པོ་ཆེ་གསེར་ཁྲིར་ཕེབས་དགོས་པར་གསོལ་བ་བཏབ་པར། འདི་ (ནང་
སྣང་》གི་ཆོས་བརྒྱད་ཀྱི་སྤྲོས་པ་ལ་མི་མཉེས་པས་ཐབས་སྣ་ཚོགས་ཀྱིས་བཤོལ་བར་མཛད། རྒྱུད་
ཁང་དུ་བཀའ་ཆོས་གནང་རིང་ལ་ཕུར་བུ་ལྕོག་གི་གཟིམས་ཆུང་དུ་བཞུགས་རྒྱུའི་སྟོན་པ། འོད་དཔག་
མེད༑ སྨན་རྒྱལ། མི་འཁྲུགས་པ། སེངྒེ་སྒྲ། ཇོ་བོ་ཡབ་སྲས་བཅས་ཀྱི་སྐུ་ཆེ་བ་རེ་བཞེངས་པ་གནང་
བ་རྣམས་ལེགས་པར་གྲུབ་པ་ལ་རབ་གནས་རྒྱས་པར་གནང་སྟེ། ཇོ་བོ་ཡབ་སྲས་གསུམ་རྭ་སྒྲེང་
དབུ་རྩེ་ཀ་གཉིས་མར་སྤྱན་དྲངས། འདིའི་མཇུག་ནས་མི་དབང་གིས་ཐུགས་ཁུར་བཞེས་ཏེ། ཕུར་
བུ་ལྕོག་ཏུ་ཆོས་གྲྭ་ཆེན་མོའི་གཞི་བཏིང་པ་ཕལ་ཆེར་གྲུབ། མི་དབང་གི་ལྕམ་པ་སངས་སྐྱིད་པ་ཚེའི་
དུས་བྱས་པའི་ཕུང་པོ་བསྲེག་སྦྱང་གི་རྡོ་རྗེ་སློབ་དཔོན་དུ་བླ་མ་མཁས་གྲུབ་རིན་པོ་ཆེ་ཕེབས་པར་
གསོལ་བ་བཏབ་ཅིང་། དེ་དང་མཉམ་དུ་རྗེ་བླ་མ་འདི་ཉིད་ཀྱང་གདན་འདྲེན་ཞུས་པ་ལྟར་ཕེབས་
བཞུད་མཛད། དེའི་ཚེ་ཚེ་ལས་འདས་མ་གང་གིས་ཚེ་འཁོར་བ་ཐོག་མ་མེད་པ་ནས་བསགས་པའི་
ནད་གདོན་སྡིག་སྒྲིབ་ཐམས་ཅད་བྱང་ཞིང་དག་པའི་ཐུགས་དམ་སྐྱབས་ཀྱིས་འཇུག་པའི་བྱིན་རླབས་
ཟབ་མོ་སྩལ། མི་དབང་ནས་པ་སངས་སྐྱིད་ཀྱི་དགེ་རྩར་བཞེངས་པའི་བཀའ་འགྱུར་རིན་པོ་ཆེ་ལ་
རབ་ཏུ་གནས་པའང་མཛད། དེ་དུས་བླ་མ་མཁས་གྲུབ་རིན་པོ་ཆེ་དང་རྗེ་བླ་མ་གཉིས་ཀ་ལ་འབུལ་
ནོད་རྒྱ་ཆེར་ཕུལ། གཞན་ཡང་བཀའ་ཆོས་ཀྱི་རིགས་བསམ་གྱིས་མི་ཁྱབ་པ་སྩལ་ཞིང་། དགུན་གྱི་
དུས་ཐུགས་དམ་ཟབ་མོ་ལ་རྩེ་གཅིག་ཏུ་བཞུགས། ཤིང་སྟག་ལོ་གསར་དུ་ཚེས་པའི་གནམ་ལོ་དང་
པོ་ལ་དཔལ་ལྡན་དམག་ཟོར་གྱི་རྒྱལ་མོའི་ཚེས་གཏོར། སྒྲུབ་སྡེ་ཕན་ཚུན་གྱི་སེམས་བསྐྱེད་སོགས་
སྔར་བཞིན་མཛད། ལྷ་ས་སྨོན་ལམ་ཆེན་མོར་མང་ཇ་དང་། ཇོ་ཤཱཀ་རྣམ་གཉིས་ཀྱིས་མཚོན་པའི་རྟེན་
གསུམ་རྣམས་ལ་མཆོད་འབུལ་སྨོན་ལམ་སོགས་ཀྱང་རྒྱ་ཆེར་སྩལ། ནག་པ་ཟླ་བའི་ནང་དུ་དུས་
གསུམ་རྒྱལ་བ་ཐམས་ཅད་ཀྱིས་བགྲོད་པ་གཅིག་པའི་ལམ་དམ་པ་བྱང་ཆུབ་ལམ་གྱི་རིམ་པ་འཇམ་
དཔལ་ཞལ་ལུང་གི་བཀའ་ཁྲིད་ཤིན་ཏུ་ཞིབ་ཅིང་རྒྱས་པར་སྩལ་བ་ལ། ཆོས་ཀྱི་བདུད་རྩིའི་བགོ་ཤ་
ཟབ་མོ་དོན་དུ་གཉེར་བའི་དགེ་འདུན་དྲུག་བརྒྱ་ལྷག་ཙམ་འདུས་ཤིང་། དེ་དག་ཐམས་ཅད་ཀྱི་རྒྱུད་
- 76 -



© ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ལ་བྱང་ཆུབ་ཀྱི་སེམས་ཀྱི་ས་བོན་བརྟན་པོ་ལེགས་པར་བཏབ་པས་གདུལ་བྱ་རྣམས་ནི་འཁོར་བའི་
རྩ་བ་དྲུངས་ཕྱུང་བ་ལྟར་གྱུར། དེའི་ཚེ་ཆོས་གྲྭ་གསར་པའི་ཞལ་གྲོར་དམིགས་ནས་རྗེ་བླ་མ་ཉིད་ཀྱི་
ཉེ་གནས་རབ་འབྱམས་པ་བྱམས་པ་ཡེ་ཤེས་ཀྱིས་ཞབས་བརྟན་ཕུལ་བར་རྟེན་འབྲེལ་ཤིན་ཏུ་ལེགས་
པའི་ལྟས་སུ་ལོ་དེའི་འབྲུག་སྒྲ་ཐོག་མར་བསྒྲག་པར་གྱུར། དེ་སྐབས་གཞན་ཡང་ཞབས་ཏོག་འབུལ་
མི་ཤིན་ཏུ་མང་ཞིང་། སྟ་གོན་གྱི་ཉིན་དགེ་འདུན་ལ་བསྙེན་བཀུར་བརྒྱ་མཆོད་བཀའ་འགྱུར་གསུང་
སྒྲོག་དང་། གཞན་དོན་དོན་གཉེར་དང་བྱང་ཆུབ་དོན་གཉེར་གྱི་གསུང་བཤད་ཤིན་ཏུ་ཞིབ་པ་དང་
བཅས་ཏེ་བྱང་ཆུབ་ཀྱི་སེམས་ཀྱི་དམིགས་རྣམ་ཞིབ་པར་འཆད་པར་མཛད་ཅིང་། དངོས་གཞིའི་ཉིན་
བླ་མ་བསོད་ནམས་བཟང་པོ་སོགས་དགེ་བའི་བཤེས་གཉེན་ཤིན་ཏུ་མང་བ་ལ་ཐེག་པ་ཆེན་པོའི་
བྱང་ཆུབ་ཀྱི་སེམས་རིན་པོ་ཆེ་སྨོན་པ་ཙམ་གྱི་སྒོ་ནས་བསྐྱེད་པའི་ཆོ་ག་གསུང་བཤད་ཤིན་ཏུ་རྒྱས་
པར་སྩལ་བས་དེར་འཁོད་པ་ཐམས་ཅད་ལ་བྱང་ཆུབ་ཀྱི་ས་བོན་བརྟན་པོ་ཐེབས། དེ་དུས་མི་དབང་
བསོད་ནམས་སྟོབས་རྒྱས་གཉེན་བཤེས་རྩ་ལག་དང་བཅས་པ་ཐམས་ཅད་ཀྱིས་ཀྱང་དྭང་བ་ཆེན་
པོས་ཉེ་བར་མཆོད་ཅིང་། ལོ་འདི་ནས་བཟུངས་རྟག་པར་ཆོས་ཞུ་མི་རྣམས་ལ་དགའ་ལྡན་ཕོ་བྲང་
ནས་ཇ་ཐུག་བདུན་རེ་དང་ཤིང་རྒྱུགས་སོགས་ཀྱང་ཆག་མེད་དུ་བསྟར། རྗེ་བཙུན་བླ་མ་དམ་པ་
འདི་ཉིད་ཀྱིས་ཆོས་ཀྱི་རྒྱལ་པོ་རྒྱལ་བ་གཉིས་པ་བློ་བཟང་གྲགས་པའི་དཔལ་གྱི་སྙན་བརྒྱུད་ཟབ་
མོའི་བསྟན་པ་རིན་པོ་ཆེ་ལ་དགོངས་ནས། ལོ་རེ་བཞིན་གསུང་ཆོས་ཆེན་མོའི་མཇུག་ཏུ་གསང་བདེ་
འཇིགས་གསུམ་གང་ཡང་རུང་བའི་བཀའ་ཁྲིད་རེའང་སྩལ་ཞིང་། ཆོས་གསན་མི་རྣམས་ལ་ཇ་ཐུག་
སོགས་མཐུན་རྐྱེན་ཐམས་ཅད་གཟིམས་ཤག་རང་ནས་གནང་སྟེ། རིམ་པ་དང་པོས་སྐྱེ་འཆི་བར་དོ་
གསུམ་རྒྱལ་བའི་སྐུ་གསུམ་དུ་བསྒྱུར་བའི་རྒྱུད་སྨིན་པ་དང་། རིམ་པ་གཉིས་པས་སྐུ་གསུམ་གྱི་གོ་
འཕང་ཚེ་འདི་ཉིད་ལ་བདེ་བླག་ཏུ་འགྲུབ་པར་འགྱུར་བའི་བཀའ་དྲིན་སྩལ། སྐབས་ཤིག་བླ་མ་
མཁས་གྲུབ་རིན་པོ་ཆེ་ཕུར་བུ་ལྕོག་ཏུ་སྤྱན་འདྲེན་མཛད་ནས་ཞག་གཅིག་བཞུགས། ཆོས་གྲྭ་གསར་
པའི་ནང་དུ་ཞབས་བརྟན་དང་འབུལ་ནོད་གྱ་ནོམ་པ་མཛད་དེ་བསྟན་འགྲོའི་དཔལ་དུ་ཞབས་པད་
ཡུན་རིང་པོར་བཞུགས་དགོས་པའི་གསོལ་འདེབས་མཛད་ཅིང་
། བླ་མ་མཁས་གྲུབ་རིན་པོ་ཆེ་ནས་
དགེ་སློང་རྣམས་ལ་དགའ་ལྡན་ལྷ་བརྒྱ་མའི་ཁྲིད་དང་བསླབ་བྱ་ཤིན་ཏུ་རྒྱས་པར་སྩལ་ཏེ་ཐེགས།
དེ་སྐབས་མདོ་ཁམས་བསྟན་པའི་སྒྲོན་མེ་རྒྱལ་བ་འཕགས་པ་ལྷ་ཁམས་ཕྱོགས་ནས་ཕེབས་པར་
-77 -



）༄༅། །ཕུར་ལྕོག་ངག་དབང་བྱམས་པའི་གསུང་འབུམ། 1(༡༽
མཇལ་བར་བྱོན། འཕགས་པ་ལྷ་ཕུར་བུ་ལྕོག་ཏུ་གདན་ཞུ་མཛད་དེ་དཀར་སྤྲོ་དང་ཞབས་བརྟན་
གང་སྤྱིའི་བསླབ་བྱ་སོགས་རྒྱས་པར་མཛད་། མདོ་ཁམས་བསྟན་པའི་སྒྲོན་མེ་ཉིད་ནས་ཀྱང་དངོས་
པོའི་བསྙེན་བཀུར་གྱ་ནོམ་པ་མཛད། ས་ག་ཟླ་པའི་ཚེས་བཅུ་བཞི་དང་བཅོ་ལྔ་གཉིས་ལ་ཐེག་པ་
ཆེན་པོའི་གསོ་སྦྱོང་གི་སྡོམ་པ་དང་བཅས་ཏེ་འཕགས་པ་ཐུགས་རྗེ་ཆེན་པོ་ཞལ་བཅུ་གཅིག་པའི་ཆོ་
ག་དང་འབྲེལ་བའི་སྒོ་ནས་སྨྱུང་བར་གནས་པའི་ཆོ་ག་སྦྱོར་བ་དང་དངོས་གཞི་གཉིས་ཀ་ལེགས་
པར་ཚང་བ་དགེ་འདུན་བདུན་བརྒྱ་སྐོར་དང་ལྷན་ཅིག་ཐུགས་ཉམས་སུ་བསྟར་བའི་དུས། དེར་
བཞུགས་པའི་དགེ་འདུན་རྣམས་ལའང་ཞབས་ཏོག་མང་འགྱེད་སོགས་གྱ་ནོམ་པ་མཛད་། ཕྱོགས་
འདུས་ཀྱི་དོན་གཉེར་ཅན་བརྒྱད་ཅུ་སྐོར་ལ་རབ་བྱུང་བསྙེན་རྫོགས་ཀྱི་མཁན་པོ་མཛད་དེ། དེ་དག་
གི་རྒྱུད་ལ་སྤྱོང་བདུན་གྱི་ཚུལ་ཁྲིམས་ཟབ་མོའི་དགའ་སྟོན་གྱི་བྱ་བ་ཅིར་ཡང་ཐོབ་པར་མཛད། དེ་
དུས་ཤིག་དཔལ་ལྡན་སྨད་རྒྱུད་གྲྭ་ཚང་པ་རྣམས་ཀྱིས་གསོལ་བ་བཏབ་པ་བཞིན། དགའ་ལྡན་
ཁང་གསར་དུ་སྨད་རྒྱུད་པ་ཚོགས་ཡོངས་ལ་རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པ་
མི་བསྐྱོད་རྡོ་རྗེའི་དཀྱིལ་འཁོར་ཆེན་པོར་དབང་བསྐུར་བ་སྟ་གོན་དང་བཅས་པ་ལེགས་པར་སྩལ་
ཏེ༑ སྐལ་བ་དང་ལྡན་པའི་གང་ཟག་དེ་དག་གི་རྒྱུད་ལ་སྐུ་བཞིའི་ས་བོན་ཐེབས་ངེས་སུ་གྱུར་ཅིང་།
ས་ལ་གནས་པའི་བྱང་ཆུབ་སེམས་དཔའ་རྣམས་ཀྱིས་ཀྱང་རྟོགས་པར་དཀའ་བའི་ཟུང་འཇུག་གི་
གནད་ལ་གོ་བ་ཐེབས་ངེས་པའི་གསུང་བཤད་ཟབ་ཅིང་རྒྱ་ཆེ་བ་གནང་བས་མཁས་པ་ཐམས་ཅད་
ཀྱི་ཡིད་ལེགས་པར་བཤད་པའི་ལྕགས་ཀྱུས་ཅིར་ཡང་དྲངས། དབང་གྲོལ་ནས་དུས་འཁོར་བ་
ཡོན་ཏན་དར་རྒྱས་ཕེབས་ཏེ་བསྟན་པ་ལ་ཐུགས་རུས་ཤིན་ཏུ་ཆེ་བས་བར་སྐབས་ཤིག་རྩིང་སྤྱོད་ཆེ་
བ་བྱུང་ཡང་ཉིད་ཀྱི་བཀའ་དྲིན་ལས་རྗེའི་བསྟན་པ་ལ་ཕན་ཐོགས་ཤིན་ཏུ་ཆེ་བར་བྱུང་ཞེས་དགྱེས་
ཚོར་མི་སྲིད་པ་ལྟ་བུ་མཛད། སླར་ཕུར་བུ་ལྕོག་ཏུ་གདན་ཞུ་མཛད་དེ་ཕྱག་རྡོར་འཁོར་ལོ་ཆེན་
པོ་དང་རྡོ་རྗེ་མི་འཁྲུགས་པ་གཉིས་ཀྱི་དབང་ཆེན་རྣམས་གསན། སེར་འབྲས་དགེ་གསུམ་གྱི་་་་་
ཚོགས་ཆེན་ཁག་ལ་མང་ཇ་དང་འགྱེད། གྲྭ་ཚང་སོ་སོའི་ཆོས་ཐོག་དང་བསྟུན་གྲྭ་ཇའི་ཐོག་འགྱེད་
དང་མཆོད་འབུལ་མཆོད་རྫས་གང་རྒྱས་སྩལ། དེ་ནས་ཟླ་བ་ལྔ་པའི་ནང་དུ་གཙང་གི་ཕྱོགས་སུ་
ཆིབས་ཀྱི་ཁ་ལོ་བསྒྱུར། ཡར་ལམ་རོང་བྱམས་ཆེན་གྱི་དགེ་འདུན་སྤྱིས་གསོལ་བ་བཏབ་པ་ལྟར།
དགེ་འདུན་སུམ་བརྒྱ་སྐོར་ལ་བྱང་ཆུབ་བདེ་ལམ་དང་སྙིང་པོ་དོན་གསུམ་གྱི་ཁྲིད་ལུང་། མངོན་རྟོགས་
མ78-



( ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽ ཟླ་
རྒྱན་དང་སྒྲོལ་དཀར་སྒྲུབ་ཐབས་ཀྱི་ལུང༌། བྱམས་ཆེན་གྱི་སྐུ་མདུན་དུ་སེམས་བསྐྱེད་མཆོད་པ་དང་
དགེ་སློང་དགེ་ཚུལ་བསྙེན་གནས་ཀྱི་སྡོམ་པ་སོགས་སྐྱ་སེར་མང་པོའི་རེ་བ་ལེགས་པར་སྐོང་བར་
མཛད་ནས་རིམ་གྱིས་བཀྲ་ཤིས་ལྷུན་པོར་ཕེབས། ཟླ་བ་དྲུག་པའི་ཚེས་གཉིས་ཀྱི་ཉིན་པཎ་ཆེན་
ཐམས་ཅད་མཁྱེན་པ་ཆེན་པོར་སྤྱིར་སངས་རྒྱས་ཀྱི་བསྟན་པ་དང་ཡང་སྒོས་ཆོས་ཀྱི་རྒྱལ་པོ་ཙོང་ཁ་
པ་ཆེན་པོའི་མདོ་སྔགས་ཀྱི་བསྟན་པ་རིན་པོ་ཆེ་འདི་ཉིད་ཕྱོགས་དུས་གནས་སྐབས་ཐམས་ཅད་དུ་
མི་ཉམས་ཤིང་དར་ཞིང་རྒྱས་པ་དང་། ཆོས་ཀྱི་བདུད་རྩི་ཟབ་མོ་ཀུན་ལ་ཆད་པ་མེད་པར་འགྲེམས་
པའི་ཕྱིར་དུ་མི་འཇིགས་གདོང་ལྔས་བཏེག་པའི་ཁྲི་འཕང་མཐོན་པོར་ཞབས་ཟུང་གཡོ་བ་མེད་པར་
བཞུགས་སུ་གསོལ་ཞེས་པའི་གསོལ་འདེབས་བདེན་ཚིག་གི་བྱིན་ཆེན་དང་བཅས་པ་བརྗོད་པ་དང་
ལྷན་ཅིག་པར་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་སྤྲིན་དང་བཅས་པའི་དངོས་འབུལ་རྒྱ་ཆེར་
འདེགས་པར་མཛད་ཅིང་། དཔལ་ལྡན་བླ་མ་དམ་པ་འདི་གཉིས་སྔོན་སྐུ་ཚེ་དཔག་ཏུ་མེད་པའི་སྔ་
རོལ་ནས་སྨོན་ལམ་གྱི་འབྲེལ་བའི་ཐུགས་ཀྱིས་མཚམས་སྦྱོར་བླ་ན་མ་མཆིས་པ་གྲུབ་པར་བརྟེན།
རྟེན་འབྲེལ་གྱི་སྒོ་ཕུན་སུམ་ཚོགས་པ་འགྲིག་ནས་རྗེ་བཙུན་ཐམས་ཅད་མཁྱེན་པ་བློ་བཟང་ཡེ་ཤེས་
དཔལ་བཟང་པོ་ནས་ཀྱང་ཞལ་བཞེས་བཟང་པོ་གཞན་དང་མི་འདྲ་བ་གནང་། དེ་སྐབས་པཎ་ཆེན་
ཐམས་ཅད་མཁྱེན་པ་བློ་བཟང་ཡེ་ཤེས་དཔལ་བཟང་པོ་ནས་རྗེ་འདི་པར་བཀྲ་ཤིས་ལྷུན་པོའི་དགེ་
འདུན་འདུས་པ་རྒྱ་མཚོར་ཐེག་པ་ཆེན་པོའི་བྱང་ཆུབ་ལམ་གྱི་རིམ་པའི་ཁྲིད་ཀྱིས་མཚོན་པའི་ཐེག་
ཆེན་གྱི་ཆོས་རྒྱ་ཆེར་འཆད་དགོས་ཞེས་གསུང་གིས་གནང་བ་རྒྱ་ཆེར་སྩལ་བར་བརྟེན། ཟླ་བ་དྲུག་
པའི་ཚེས་བཞི་ནས་བདུན་པའི་ཚེས་བཞིའི་བར་ལ་འཕེལ་རྒྱས་གླིང་མཁན་པོ། དགའ་ལྡན་རབ་རྒྱས་
བླ་ཟུར། རྒོད་ཚང་བླ་མ། མདངས་ཅན་བླ་མ། ལོཙྪ་བ་དབང་ཕྱུག །དཀའ་ཆེན་ཞུས་དག་པ་
སོགས་ཀྱིས་གཙོས་དགེ་འདུན་ལྔ་བརྒྱ་སྐོར་ལ་བྱང་ཆུབ་ལམ་གྱི་རིམ་པ། བདེ་ལམ་དང་ལམ་རིམ་
ཆེན་མོའི་ཟུར་བཤད། གཏོར་མ་བརྒྱ་རྩ། དགའ་ལྡན་ལྷ་བརྒྱ་མ། ཡིག་བརྒྱའི་སྒོམ་བཟླས་སོགས་
ཀྱི་ཁྲིད་རྒྱས་ཤིང་ཟབ་པ་དང་། ཚོགས་པ་དེ་དག་ལ་བླ་མ་མཆོད་པའི་ཁྲིད་ལན་གཉིས། རྣམ་
འགྲེལ་ལེའུ་བཞིའི་རྩ་བའི་ལུང་། རྗེའི་གསུང་ཁ་ཤས་ཀྱི་ལུང་། སྒྲོལ་ལྗང་གི་རྗེས་གནང་བཅས་
སྩལ་ཏེ་བཀའ་དྲིན་བླ་ན་མེད་པ་མཛད་ཅིང་། ཟླ་བ་དྲུག་པའི་ཚེས་ཉེར་ལྔའི་ཉིན་དགེ་འདུན་ཉིས་
སྟོང་ཙམ་ཚོགས་པར་བྱང་ཆུབ་མཆོག་ཏུ་སེམས་བསྐྱེད་པའི་སེམས་བསྐྱེད་མཆོད་པ་རྨད་དུ་བྱུང་བ་
79 -



༧ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
མཛད་ཅིང་། དེའི་ཚེ་མེ་ཏོག་གི་ཆར་ཡང་བབས། གཞན་ཡང་དཔོན་ཚང་ཆེན་མོ། དབུ་མཛད་ཆེན་
མོ༑ སེང་ཆེན་སྐུ་སྐྱེ། རིག་གྲོལ་སྐུ་སྐྱེ། ལོཙྪ་བ་དབང་ཕྱུག་སོགས་དགེ་བཤེས་བཞི་བཅུ་སྐོར་ལ་
འཇིགས་བྱེད་བསྐྱེད་རྫོགས་ཀྱི་ལྗགས་ཁྲིད། ཉུང་ཤས་ཤིག་ལ་རིག་ཚོགས་དྲུག་དང་སྙིང་པོ་དོན་
གསུམ་གྱི་ཟིན་བྲིས་རྗེ་བླ་མ་ཉིད་ནས་མཛད་པ། བློ་སྦྱོང་དོན་བདུན་མ། བྱང་སེམས་རྭ་སྒྲེང་པས་
མཛད་པའི་བློ་སྦྱོང་། རྒྱུད་གཞུང་བཅས་ཀྱི་ལྗགས་ལུང་ཞིབ་བཤད་ཀྱིས་བརྒྱན་པ་སྩལ། དེ་
སྐབས་པཎ་ཆེན་ཐམས་ཅད་མཁྱེན་པ་ཆེན་པོ་ཕྱི་ལོ་དགུང་ལོ་དོན་གསུམ་གྱི་དགུང་སྐེག་ལ་ཕེབས་
ཉེ་བ་ལ་ཞབས་བརྟན་ཇི་འདྲ་སྒྲུབ་ན་ལེགས་དང་། བསྟན་འགྲོའི་དཔལ་དུ་ཞབས་པད་ཡུན་རིང་
དུ་བརྟན་དགོས་པའི་གསོལ་འདེབས་གནང་བ་ལ་ཕྱིར་ཕེབས་ཀྱི་བཀའ་ལན་གཞན་དང་མི་འདྲ་
བ་སྩལ། དེའི་ཚེ་མངའ་རིས་གུང་ཡེ་ཤེས་ཚེ་བརྟན་ནས་དད་པའི་རོལ་མཚོ་ལས་འོངས་པའི་བསྙེན་
བཀུར་གྱིས་ཉེ་བར་མཆོད་ཅིང་། བཀའ་ཆོས་ཀྱི་སེང་དབར་ཞིག་ལ་རིན་ཆེན་རྩེར་ཕེབས་དགོས་
ཞེས་གསོལ་བ་བཏབ་པ་ལྟར་བཤོལ་ཟླ་ཅན་གྱི་ཟླ་བ་བདུན་པ་སྔོན་མའི་ཚེས་ལྔའི་ཉིན་ཕེབས།
ཡར་ལམ་སྣར་ཐང་གི་མཆོད་མཇལ་ཞིབ་པར་གནང་སྟེ་སྙན་ཤལ་དང་ཐུགས་སྨོན་རྒྱ་ཆེ་བ་མཛད།
ཚོགས་པ་ལ་མང་འགྱེད་དང་དགེ་འདུན་གྱི་སྡེ་ཉིས་བརྒྱ་ཉི་ཤུ་སྐོར་ལ་གནས་བརྟན་ཕྱག་མཆོད།
བྱང་ཆུབ་ལམ་སྒྲོན། སྒྲོལ་ཤེར་བཅས་ཀྱི་ལྗགས་ལུང་གནང་། དེ་ནུབ་ཆར་ཆེན་དལ་གྱིས་འབབ་
པ་སོགས་རྗེ་བཙུན་གྲགས་པ་དཔལ་ལྡན་ཉིད་སླར་ཡང་རང་གི་གདན་སར་ཕེབས་པ་ལ་ལྷ་ཀླུ་
གཞི་བདག་རྣམས་དགའ་བའི་རྣམ་འགྱུར་བསམ་ལས་འདས་པར་གྱུར། དེའི་ཚེ་སྲད་ཀྱི་གཞུང་ཆུ་
ཤིན་ཏུ་ཆེ་བས་ཆུ་རབས་རེ་བ་མེད་པ་ལྟ་བུ་ཡོད་ཀྱང་རྗེ་བླ་མ་ཉིད་ཕེབས་མ་ཐག་ཏུ་ཆུ་བོ་བྲི་ནས་
ཆིབས་རབས་ཤིན་ཏུ་བདེ་བར་གྱུར་པས་ཐམས་ཅད་ཡ་མཚན་པར་གྱུར། དེ་ནས་སྲད་རྫོང་དུ་ཞག་
བདུན་བཞུགས། ས་བཅུད་གསོ་བའི་བུམ་གཏེར་འགའ་ཞིག་གནང་ཞིང་གཞི་བདག་བན་ཆེན་
པའི་གསོལ་ཁའང་གསར་རྩོམ་གནང་བས་ཆར་ཆུ་དུས་སུ་ཕེབས་པ་སོགས་ལྷ་ཀླུ་རྣམས་དགྱེས་
པའི་རྟགས་མང་དུ་བྱུང༌། གུང་ཡེ་ཤེས་ཚེ་བརྟན་ནས་ཀྱང་བསྙེན་བཀུར་ཞབས་ཏོག་རྨད་དུ་བྱུང་
བས་མཆོད་ཅིང་ངོ་བོ་རྣམས་ལ་ཚེ་དབང་སོགས་བཀའ་ཆོས་དུ་མ་སྩལ། ཉིན་གཅིག་ཆོས་འཁོར་
གླིང་དུ་གདན་དྲངས་པ་ལྟར་ཆིབས་བསྐྱོད་དེ་དགེ་འདུན་དྲུག་ཅུ་སྐོར་ལ་བྱང་ཆུབ་བདེ་ལམ། །
གཏོར་མ་བརྒྱ་རྩ། ཁ་འབར་མའི་མདོས་ཆོག །གཏོར་འབུལ་གསེར་ཞུན་མ་བཅས་ཀྱི་ལྗགས་ལུང་།
མ
-
-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
བླ་མ་མཆོད་པ་བདེ་སྟོང་དབྱེར་མེད་མའི་ལྗགས་ཁྲིད་བཅས་གནང་། ཟླ་བ་བདུན་པའི་ཚེས་བཅུ་
གསུམ་ལ་རིན་ཆེན་རྩེའི་ཕྱག་མཛོད་བ་སོགས་ཀྱིས་ཆིབས་སྐྱེལ་དང་བཅས་རིམ་གྱིས་ཕེབས། ལུ་
གུ་རི་གདོང་དུ་སྤེལ་རྐྱང་དཔོན་གཡོག་གིས་ཕེབས་བསུ་དང་བཅས་དཔལ་འབྱོར་ལྷུན་པོར་ཕེབས།
ཞལ་ངོ་རྣམས་ཀྱིས་འབུལ་བ་ཞབས་ཏོག་སོགས་ཕུན་སུམ་ཚོགས་པ་དང་དད་གུས་བླ་ན་མ་མཆིས་
པ་སྒྲུབ་ཅིང་། དེ་ཁའི་རི་ཁྲོད་དུའང་སྲིབ་ཙམ་ཕེབས་འདུ་ཁང་སོགས་ལ་ཕྱག་ནས་ཀྱང་གནང་། དེ་
ནས་བཀྲ་ཤིས་ལྷུན་པོར་ཕྱག་ཕེབས། ཚེས་བཅུ་བདུན་གྱི་ཉིན་དགེ་འདུན་ཉིས་བརྒྱ་སྐོར་ལ་མི་
འཁྲུགས་པའི་རྗེས་གནང་དང་སྒྲུབ་ཐབས་ཀྱི་ལྗགས་ལུང་། སྙིང་པོ་དོན་གསུམ་རྒྱལ་བ་དགེ་འདུན་
རྒྱ་མཚོས་མཛད་པ། དེའི་བརྒྱུད་འདེབས་རྒྱལ་བ་ལྔ་པས་མཛད་པ། འཇམ་དབྱངས་དམར་སེར་
གྱི་སྒྲུབ་ཐབས་བསྟོད་པ་སོགས་ཀྱི་ལྗགས་ལུང་བཅས་སྩལ། དེ་ནས་གུང་ནས་ཀྱང་བཀྲ་ཤིས་ལྷུན་
པོར་མཇལ་ཁར་བྱོན། རྗེ་བླ་མ་འདིས་ཀྱང་རིམ་གྱིས་བཀྲ་ཤིས་ལྷུན་པོ་ནས་དབུས་ཕྱོགས་སུ་
ཕེབས་པའི་ཕྱག་ཕྱིར་གུང་ནས་ཀྱང་བསྐྱོད། ཚོང་འདུས་གཞིས་ཀ །སྤེལ་བཞི། པད་ཚལ་རྣམས་
སུ་གདན་འདྲེན་གསོལ་བ་བཏབ་པ་ལྟར་རང་རང་གི་བསོད་ནམས་ཀྱི་ཞིང་དུ་བྱོན་ནས་བསྙེན་་་་་
བཀུར་བདག་གིར་མཛད། རང་རང་གི་བློ་ངོ་དང་འཚམས་པའི་དམ་པའི་ཆོས་ཀྱི་ཆར་རྒྱ་ཆེར་སྩལ།
དགའ་བ་གདོང་ལས་སྣེ་བ་རྣམས་དང་པ་རྣམ་རྫོང་དཔོན་བཅས་ཀྱིས་ཆིབས་བསུ་དང་། ཟམ་སྣེར་
གསོལ་སྟོན་དང་གྲྭ་དམངས་ལ་ཕྱག་དབང་དང་ཆོས་འབྲེལ་ཞིབ་པར་གནང་། དེའི་སང་ཉིན་འབྲོང་
རྩེའི་གཞིས་སུ་དཀར་སྤྲོ་འབུལ་སྤམ་མཐོ་བ་ནས་ངོ་བོ་རྣམས་ལ་ཚེ་དབང་གནང་། དེའི་ནུབ་དགའ་
བཞིར་བཞུགས། ཞབས་ཏོག་ཕུན་སུམ་ཚོགས་པ་སྒྲུབས། སང་ཉིན་རྒྱལ་རྩེ་རྫོང་དཔོན་དང་
དཔལ་ཆོས་ལས་སྣེ་བ་རྣམས་ཀྱིས་ཆིབས་བསུ་སེར་འཕྲེང་བཅས་ཆོས་སྡེ་དཔལ་འཁོར་བདེ་ཆེན་
དུ་ཕེབས་ཤིང་། གུར་པ་བླ་བྲང་དུའང་ཕེབས། དཔལ་ཆོས་གྲྭ་ཚང་བཅུ་བདུན་དང་ཕན་ཚུན་གྱི་
དགོན་སྡེ་རི་ཁྲོད་སོགས་ནས་འདུས་པའི་དགེ་འདུན་སྟོང་ཕྲག་བརྒལ་བ་དང་སྐྱེ་བོའི་ཚོགས་ཤིན་
ཏུ་མང་བ་ལ་ཟླ་བ་བདུན་པའི་ཚེས་ཉེར་ལྔ་ནས་བླ་མཆོད་ཀྱི་བཤད་ཁྲིད་ཤིན་ཏུ་རྒྱས་པ་ཉིན་གསུམ་
དང༌། བྱང་ཆུབ་བདེ་ལམ་གྱི་ཁྲིད་ལུང་། ཚེམ་བུ་དམར་ཁྲིད། སྙིང་པོ་དོན་གསུམ་གྱི་ཁྲིད། སྤྱན་
རས་གཟིགས་ཕྱག་བཞི་པའི་རྗེས་གནང་། གཅོད་དབང་ནམ་མཁའ་སྒོ་འབྱེད། གཅོད་ཀྱི་ཁྲིད།
ཡེ་ཤེས་ཁྱུང་ཁྲའི་རྗེས་གནང་། སྨན་བླའི་རྗེས་གནང་། ལམ་སྒྲོན། རྒྱལ་དབང་ལྔ་པས་མཛད་པའི་
-81 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དམིགས་བརྩེ་མའི་ཊིཀྐ། བྱམས་ཆོས་སྡེ་ལྔ། བླ་མཆོད་ལྷན་ཐབས་མཁར་རྡོ་རིན་པོ་ཆེས་མཛད་པ།
ཐོག་མའི་བློ་སྦྱོང་། ཚེ་ཆོག་གི་ལྗགས་ལུང་སོགས་ཤིན་ཏུ་མང་བ་དང་། ཉུང་བསྡུས་ཤིག་ལ་གསང་
བ་འདུས་པའི་བསྐྱེད་རྫོགས་ཀྱི་ཁྲིད། སྐྱེ་བོ་ཕོ་མོ་སྟོང་ཕྲག་བརྒལ་བ་ལ་སྤྱན་རས་གཟིགས་ཕྱག་
བཞི་པའི་རྗེས་གནང་དང་ཕྱག་དབང་བཅས་སྩལ་ཞིང་། ཐམས་ཅད་ལ་འདི་ཕྱིར་ཕན་པའི་བཀའི་
བསླབ་བྱ་ཤིན་ཏུ་རྒྱས་པའི་བཀའ་དྲིན་སྩལ། གུང་ཡེ་ཤེས་ཚེ་བརྟན་ལ་དངུལ་རྡོ་ཚད་སྩལ་ནས།
རྒྱལ་མཚན་ཆ་གཅིག་དང་ཐུགས་དར་སོགས་གསར་བསྒྲིགས་བླ་ན་མེད་པ་སྒྲུབས། དགེ་འདུན་
རྣམས་ལ་མང་ཇ་ཁ་ཤས་དང་དངོས་པོ་སྣ་ཚོགས་ཞོ་རེའི་ཐོབ་ཐང་ལྷག་ཙམ་དང་། ཁ་བཏགས་རེ་
བཅས་སྩལ་བར་མཛད་ཅིང་། དེ་ཁའི་གྲྭ་ཚང་ཁག་དང་ཞྭ་ལུ། སྤོས་ཁང༌། རྩེ་ཆེན། གནས་
རྙིང་རི་ཁྲོད་དགའ་ལྡན་སོགས་ལ་མང་འགྱེད་རྒྱ་ཆེར་གནང་ཞིང་། དཔལ་འཁོར་ཆོས་སྡེའི་ཚོགས་
ཆེན་ལ་བྱང་ཆུབ་ལམ་གྱི་སྒྲོན་མ་འཛུགས་པའི་བཀའ་ཁྱབ་མཛད་པ་སོགས་བསྟན་འགྲོའི་ཕན་་་་་
བདེ་སྤེལ་བའི་བཀའ་དྲིན་གྱིས་ཁྱབ་པར་མཛད། ཟླ་བ་བརྒྱད་པའི་ཚེས་གསུམ་ལ་ཆིབས་བསྐྱོད་
གནང་། ཆུ་བོ་རིའི་ཤན་ཁར་ཆོས་འཁོར་ཡང་རྩེ་བའི་བླ་མ་སོགས་ཀྱིས་ཆིབས་བསུ་དང་བཅས་དགོན་
དུ་ཞག་གཅིག་བཞུགས། ཞབས་བརྟན་འབུལ་བ་སོགས་ཕུན་སུམ་ཚོགས་པ་ཕུལ་ཞིང་སྨན་བླའི་
རྗེས་གནང་དང་མང་འགྱེད་བཅས་ཆོས་དང་ཟང་ཟིང་གིས་ཚིམས་པར་མཛད། ཁུ་སྦེ་གྲྭ་ཚང་བ་ལའང་
མང་ཇ་གནང༌། སྙེ་ཐང་འོར་དུ་ཕེབས་ཏེ་མཆོད་ཁང་རྣམས་སུ་སྙན་ཤལ་མཆོད་འབུལ་སོགས་ཟབ་
ཅིང་རྒྱས་པར་མཛད་དེ། བསྟན་པ་རིན་པོ་ཆེ་ཡུན་རིང་དུ་གནས་པའི་ཐུགས་སྨོན་ཡང་དག་པར་
གནང་། ཟླ་བ་བརྒྱད་པའི་ཚེས་བཅུ་གཅིག་ལ་གུང་ཕུན་ཚོགས་རྣམ་རྒྱལ་དཔོན་གཡོག་གིས་ཆིབས་
བསུ་དང་བཅས་དགའ་ལྡན་ཁང་གསར་དུ་ཕེབས། མི་དབང་ཕོ་ལྷ་བར་གང་སྤྱིའི་བཀའ་ཞིབ་རྒྱས་
སྩལ༑ བླ་མ་དམ་པ་གྲུབ་པའི་དབང་ཕྱུག་དོན་ཡོད་མཁས་གྲུབ་རིན་པོ་ཆེ་དང་རྒྱལ་བ་འཕགས་པ་
ལྷ་༑ རྒྱལ་སྲས་སྤྲུལ་སྐུ་རྣམས་མཇལ་བར་ཕེབས་པ་རྣམས་དང་གསུང་མོལ་ཞིབ་རྒྱས་དང་། ལྷ་
སའི་གཟིམས་ཆུང་ཉི་འོད་དུ་ཞག་ཤས་བཞུགས། ཇོ་བོ་རིན་པོ་ཆེའི་སྐུ་མདུན་དུ་མངའ་རིས་ཞབས་
དྲུང་ལ་དགེ་སློང་གི་དངོས་པོ་ཞིག་ཀྱང་བསྟན་པ་རིན་པོ་ཆེ་ལ་ཁྱད་ཆེ་བར་དགོངས་ནས་སྩལ།
གོང་མ་ཆེན་པོའི་སྐུ་ཚབ་ནཱ་ཏཱ་ཤིན་ནས་དད་པ་ཆེན་པོས་མཚམས་སྦྱར་ཏེ་གཟིམས་ཆུང་ཁམས་
གསུམ་དུ་དྭགས་པོ་གྲྭ་ཚང་གི་དགེ་འདུན་རྣམས་སྤྱན་དྲངས། བསྟན་འགྲོའི་དཔལ་དུ་རྗེ་བཙུན་བླ་
- 82 -



(པ） ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽ ་
མ་ཉིད་ཡུན་རིང་པོར་བཞུགས་དགོས་པའི་ཞབས་བརྟན་གསོལ་འདེབས་ཞུས་པར་ཞལ་བཞེས་
བཟང་པོ་གནང་། སླར་ཡང་རི་ཁྲོད་དུ་ཕེབས་ནས་དུང་དཀར་སྤྲུལ་སྐུར་བསྙེན་རྫོགས་ཀྱི་སྡོམ་པ་
སྩལ་ཞིང་། བྱང་ཆུབ་བདེ་ལམ་གྱི་ཁྲིད་སོགས་རྗེ་རྒྱལ་བ་གཉིས་པའི་བསྟན་པ་རིན་པོ་ཆེའི་ཞབས་
འདེགས་ཕུལ་དུ་ཕྱིན་པར་མཛད་དེ། ལྔ་མཆོད་ཐོན་ནས་དགུན་གྱི་རིང་བདེ་སྟོང་དབྱེར་མེད་པའི་
ཏིང་ངེ་འཛིན་ཟབ་མོའི་སྐུ་མཚམས་ཀྱི་རོལ་པ་ལ་བཞུགས། དེ་ཡང་རྗེ་བཙུན་བླ་མ་དམ་པ་འདི་
ཉིད་ཀྱི་གཞན་དོན་འཕྲིན་ལས་ཀྱི་སྒོ་འཕར་ཡངས་པོར་བྱེ་སྟེ། རྒྱ་བོད་ཧོར་གསུམ་གྱི་ས་ན་འཁོད་
པའི་བླ་མ། སློབ་དཔོན། རྒྱལ་པོ། རྒྱལ་ཕྲན། བློན་ཆེན། དམག་དཔོན་ལ་སོགས་པ་མཁས་ཤིང་
གྲུབ་པ་དང༌། ཆེ་ཞིང་དྲེགས་པ་དང༌། འགྱིང་ཞིང་དཔའ་བའི་གང་ཟག་ཐམས་ཅད་ཀྱི་མགོ་བོའི་
གཙུག་གིས་ཞབས་ཀྱི་པདྨོ་ལ་བཏུད་ཅིང་། ཇི་ཙམ་དུ་ཉེ་བར་མཆོད་པ་དེ་ཙམ་དུ་ཁེངས་པ་དང་བདག་
ཉིད་ཆེན་པོར་རློམ་པའི་ཚུལ་མཛད་པ་ཕར་ཞོག །ཚུལ་འདི་ནི་བཟང་པོའོ་སྙམ་པ་ཙམ་གྱི་ཐུགས་
ཀྱང་རྨི་ལམ་ཙམ་དུའང་རྒྱང་བསྲིངས་ཏེ། རྣམ་པ་ཐམས་ཅད་དུ་ཕུན་ཚོགས་དེ་དག་མ་ལུས་པ་ནམ་
མཁའི་གློག་གམ། ཆུའི་དབུ་པའམ་རྩ་རྩེའི་ཟིལ་བ་བཞིན་དུ་སྙིང་པོ་ཅུང་ཟད་ཀྱང་མེད་པར་སྐད་
ཅིག་གིས་འཇིག་པ་དང་སྡུག་བསྔལ་བསྐྱེད་པའི་ཆོས་ཅན་ལས་མ་འདས་སོ་སྙམ་དུ་དགོངས་ནས།
རྟག་ཏུ་བདག་ཉིད་འཚོ་བའི་ཡོ་བྱད་བཅུ་གསུམ་གྱི་གནས་གཞི་ལ་གནས་ནས་འཚོ་བའི་དགེ་སློང་
རྣལ་འབྱོར་སྤྱོད་པའི་འདུ་ཤེས་དང་སྐད་ཅིག་ཙམ་ཡང་མ་བྲལ་བར་བཞུགས་ཏེ། གཞན་གྱི་དོན་ཁོ་
ན་ལ་གཞོལ་བར་མཛད་པ་ནི། བློ་ཆེན་ས་ལ་གནས་པའི་རྒྱལ་བའི་སྲས་པོ་རྣམས་ཀྱི་རྣམ་པར་ཐར་
བ་རྨད་དུ་བྱུང་བའོ། ། །
དེ་དག་ལ་སླར་ཡང་འདི་ལྟར་སྨྲ་སྟེ། བྱང་ཆུབ་སྤྱོད་པ་རྨད་དུ་བྱུང་བ་ཡི། །རྣམ་པར་ཐར་པ་
ཟབ་མོའི་འོད་ཟེར་འབུམ། །རྟག་ཏུ་འཕྲོ་བའི་ཉིན་མོར་བྱེད་འདི་ཡི། །སྣང་བྱེད་ཞིང་ཁམས་རབ་
འབྱམས་ཀུན་ཏུ་འཕྲོ། །དེ་ལ་ཤེས་ཉོན་གྲང་རེག་གིས་གཙེས་པའི། །གདུང་བ་སེལ་འདོད་སྐལ་
བཟང་སྐྱེ་བོའི་ཚོགས། །ཕྱོགས་དུས་ཀུན་ནས་རབ་ཏུ་འདུད་པ་ནི། །རིག་བྱེད་མ་ཡི་མདའ་ལ་ལྷ་ཀླུ་
བཞིན། །དེ་ཀུན་སྙིང་དབུས་ཀུན་རྟོག་འདམ་རྫབ་ལས། །སྐྱེས་པའི་འོད་གསལ་རང་བཞིན་ཀུན་
ཞིའི་ཆོས། །རྨོངས་པའི་ཤུན་པ་བཀས་པའི་བློ་གྲོས་འདབ། །བཞད་ཕྱིར་ལེགས་བཤད་ཚ་ཟེར་
བརྒྱ་ཕྲག་སྤྲོས། །མཁས་དང་གྲུབ་པའི་སྐྱེ་བོ་བགྲང་ཡས་ཀྱི། །གཉིས་སྤང་དབུས་ཀྱི་ཟུང་འཇུག་
- 83 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཐིག་ལེའི་སེམས། །བཏུལ་བའི་བཅུད་ལེན་བདུད་རྩིའི་དཔལ་ཡོན་ལ། །མྱང་པའི་གྲུབ་པའི་རྣམ་
འགྱུར་ཅིར་ཡང་རོལ། །ཨཱརྱ་དེ་བའི་ཡིད་ཀྱི་རོལ་པ་ཅན། །གང་ལ་ཆོས་ཀྱི་བཏུང་བ་ལེན་པའི་
སླད༑ ༑གསོལ་འདེབས་ཕོ་ཉའི་ཚིག་གིས་གསོལ་བ་བཞིན། །ཞབས་སེན་གུར་ཀུམ་བཀྲ་ཤིས་
བཀྲ་བ་བསྐྱོད། །ཀུན་ཏུ་ཕན་བདེའི་ས་བོན་ཆེར་བསྐྲུན་ཅིང་། །འཕགས་མཆོག་དེའང་འདི་ཡི་ཆོས་
ཀྱིས་ཚིམས། །སླར་ཡང་ཕྱོགས་འདིར་ཕན་བདེ་སྤེལ་བའི་ཕྱིར། །བསྐྱོད་པ་ངང་པའི་རྒྱལ་པོ་པད་
མཚོར་བཞིན། །ཕྱོགས་འདི་ནའང་རང་རང་བློ་ངོ་དང་། །འཚམས་པའི་ལེགས་བཤད་དབྱར་གྱི་རྔ་
བསངས་པོ། །དལ་གྱིས་རྒོད་པས་སྐལ་བཟང་མདོངས་ལྡན་རྣམས། །དགའ་བའི་ཅ་ཅོ་ཅིར་ཡང་
སྒྲོག་པར་གྱུར། །སྣང་བ་མཐའ་ཡས་ངུར་སྨྲིག་གིས་ཀླུབས་པ། །གང་དང་ཆོས་ཀྱི་དགའ་སྟོན་སྤེལ་
བའི་སླད། །གཙང་ཕྱོགས་ས་ཡི་ཐིག་ལེར་བསྐྱོད་པ་ན། །ཀུན་ལ་ཕན་ཆེན་སྟེར་བ་དབྱར་གྱི་སྤྲིན། །
མགོན་པོ་དེ་དང་ཆོས་ཀྱི་དགའ་སྟོན་ལ། །རོལ་པར་གྱུར་ཚེ་བྱམས་དང་འཇམ་དབྱངས་རྣམས། །
སླར་ཡང་སྒྱུ་འཕྲུལ་སྲས་དེ་བྱོན་པའམ། །ཅི་ཞིག་སྙམ་དུ་དག་པའི་སྤྱན་གྱིས་གཟིགས། །འཆད་ལ་
ཐོགས་མེད་བློ་གྲོས་སྐྱེངས་སྟེར་བའི། །ལེགས་སྨྲ་ཏམྦུ་ར་ཡི་སྒྲ་དབྱངས་དང་། །རྩོད་ལ་ཆོས་གྲགས་
སྤོབས་པ་ཁེངས་འཕྲོག་པ། །འདི་ཞེས་ཀུན་གྱི་མགོ་བོས་ཞབས་ལ་གཏུགས། །རྒྱལ་བ་གཉིས་པའི་
ལེགས་བཤད་ལམ་གྱི་གནད། །ཞིབ་ཅིང་ཕྲ་བའི་གསུང་གི་གནང་བཟང་གིས། །སྩལ་བའི་རོ་བཟང་
ཡིད་ཤེས་མྱང་བྱེད་ལ། །ཐོབ་པས་འགྲོ་ཀུན་དད་པའི་ལུས་སྟོབས་རྒྱས། །གསུང་གི་གསང་བ་བླ་
མེད་ལྷའི་བཏུང་བ། །ཚིམས་པར་གསོལ་ཏེ་སླར་ཡང་རང་གི་གནས། །ཕྱོགས་པའི་དུས་གནས་ཀུན་
ཏུའང་འཁོད་པ་ཡི། །སྐྱེ་བོ་ཀུན་ལ་ཕན་བདེ་བླ་མེད་བསྐྲུན། །རྭ་སྒྲེང་རྒྱལ་བའི་འབྱུང་གནས་དབེན་
པའི་ཁྲོད། །ཚུལ་བཞིན་རོལ་བའི་འདུས་པའི་སྡེ་ཆེན་པོར། །སྟོང་ཉིད་སྙིང་རྗེ་དབྱེར་མེད་ཐིག་ལེའི་
དཔྱིད། །ངེས་དོན་བཅུ་དྲུག་དགའ་བདེ་ཅིར་ཡང་བསྐྲུན། །སེམས་ཀྱི་ས་བོན་རླུང་ཁམས་རྡུལ་ཕྲན་
ཅན༑ ༑ཡེ་ཤེས་ཐིག་ལེས་སྦྱངས་པའི་དྲི་བཞོན་སྨྱུག །རྒྱས་བྱེད་འཇམ་དཔལ་རྡོ་རྗེའི་སྨིན་བྱེད་
དབང་། །སྐུ་བཞིའི་ལག་རྗེས་འཇོག་བྱེད་ཅིར་ཡང་སྩལ། །ལོག་རྟོག་དཔྱིད་ཀྱི་ལང་ཚོ་དར་བའི་
དུས༑ ༑ལོག་པའི་སྒྲ་འབྱིན་བྱེད་ངན་ལྐོག་ཤལ་ཅན། །ལོག་པའི་སྙིང་ལ་འཇིགས་སྟེར་སེངྒེའི་སྒྲ། །
ལོག་རྟོག་མུན་པ་སེལ་ཕྱིར་དབྱངས་སུ་བསྒྲགས། །མི་དབང་དུ་མའི་ཅོད་པན་ནོར་བུའི་འོད། །
ཞབས་ཀྱི་རྡུལ་ལ་ཉེ་བར་རྩེ་ནའང་། །རྟག་ཏུ་འཕགས་པའི་རིགས་བཞི་ལ་གནས་པ། །འདི་ནི་ཆེན་
- 84 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
པོ་རྣམས་ཀྱིའང་རྟོགས་པར་དཀའ། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། ། །
རྗེ་བཙུན་བླ་མ་དམ་པ་བཀའ་དྲིན་མཚུངས་པ་མེད་པ་གང་གི་རྣམ་པར་ཐར་པ་རྒྱ་མཚོ་ལྟ་བུ་
ལས་ཆ་ཤས་ཙམ་བརྗོད་པར་བྱེད་པའི་གཏམ་དད་པའི་འདབ་བརྒྱ་བཞད་པར་བྱེད་པའི་ཉི་མ་ཞེས་
བྱ་བ་ལས་རྒྱལ་བའི་བསྟན་པ་ལ་ལོག་པར་ཞུགས་པའི་སྨྲ་བ་ངན་པ་དྲུངས་ཕྱུང་བ་སོགས་ཀྱི་མཛད་
པའི་འོད་ཟེར་ཏེ་ལྔ་པའོ།། །།
་སའ
-85-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
༈ རྒྱལ་མཆོག་འཇམ་དཔལ་རྒྱ་མཚོའི་རིགས་ཀྱི་
ཅོད་པན་དུ་ཕེབས་པ་སོགས་ཀྱི་སྐོར།
༈ དེ་ནས་ཤིང་ཡོས་ཟླ་བ་དང་པོའི་ཚེས་གཏོར་དང་སྒྲུབ་སྡེ་གསུམ་གྱི་མཆོད་པ་སྔར་རྒྱུན་ལྟར་
དང་ལྡན་མ་ཨེམ་ཆིས་སེ་ར་རྩེར་དཔལ་ལྡན་བླ་མ་དམ་པ་ཉིད་ཀྱིས་དབུས་སྒྲུབ་སྡེ་གསུམ་གྱི་དགེ་
སློང་རྣམས་སྤྱན་དྲངས་ཏེ་ཐེག་པ་ཆེན་པོར་སེམས་བསྐྱེད་པའི་ཆོ་གའི་ཞབས་ཏོག་རྨད་དུ་བྱུང་བ་
དང་ཞབས་བརྟན་འབུལ་བ་བཅས་ཕུལ། ཕྱི་དྲོ་སེམས་བསྐྱེད་གསུང་བཤད་བསླབ་བྱ་སོགས་ཤིན་
ཏུ་རྒྱས་པ་གནང་། སྨོན་ལམ་ཆེན་མོར་མང་ཇ་དང་། ལྷ་ས་དང་ར་མོ་ཆེ་སོགས་ཀྱི་གཙུག་ལག་ཁང་
ཁག་ལ་མཆོད་འབུལ་ཐུགས་སྨོན་སོགས་སྔར་ལྟར་གནང་། ཟླ་བ་གསུམ་པར་མདོ་ཁམས་བསྟན་
པའི་སྒྲོན་མེ་འཕགས་མཆོག་ཡེ་ཤེས་བསྟན་པའི་མགོན་པོ་སོགས་སེར་འབྲས་དགེ་གསུམ། བཀྲ་
ཤིས་ལྷུན་པོ། གཞན་ཡང་ཕྱོགས་འདུས་ཀྱི་མཁས་མང་བརྒྱད་བརྒྱ་སྐོར་ལ་བྱང་ཆུབ་ལམ་གྱི་རིམ་
པའི་ལྗགས་ཁྲིད་ཟབ་ཅིང་རྒྱས་ལ་རྨད་དུ་བྱུང་བ་དང་། རྒྱལ་ཚབ་རྒྱལ་སྲས་སྤྲུལ་སྐུ། ལོ་སེམས་
དཔའ་ཆེན་པོ། མི་དབང་ཕོ་ལྷ་བ་སྲས་འཁོར་དང་བཅས་པ་སོགས་མཆོག་དམན་གྱི་སྐྱེ་བོ་གྲངས་
ལས་འདས་པ་ལ་སེམས་བསྐྱེད་སོགས་སྔར་བཞིན་དམ་པའི་ཆོས་ཀྱི་བཀའ་དྲིན་བླ་ན་མེད་པ་སྩལ།
འདི་ལོ་ཆར་ཤིན་ཏུ་དཀོན་པས་འགྲོ་བ་རྣམས་ཉམ་ཐག་པར་གྱུར་པ་ལ་ཐུགས་བརྩེ་བས་དགོངས་
ཏེ༑ ལྷ་དང་ཀླུ་སོགས་ལ་སྔོན་སྟོན་པ་ཡང་དག་པར་རྫོགས་པའི་སངས་རྒྱས་ཀྱི་སྤྱན་སྔར་ཇི་ལྟར་
ཁས་བླངས་པའི་དམ་ཚིག་ལ་གནས་ཏེ་ཆར་འབེབས་དགོས་པའི་གསུང་བཤད་བཀའ་བསྒོ་དང་
བཅས་པ་རྒྱ་ཆེར་སྩལ་བས་ཉི་མ་དེ་ཉིད་ཀྱི་ནུབ་མོ་ནས་ཆར་གྱི་རྒྱུན་མི་བཟད་པ་བབས་པས་རྒྱལ་
ཁམས་ཐམས་ཅད་ལ་བཀའ་དྲིན་ཆེ་བར་གྱུར་ཏེ། ཚུལ་འདི་ནི་ལྷ་དང་བཅས་པའི་འཇིག་རྟེན་མ་
ལུས་པ་ལ་གཞན་དྲིང་མི་འཇོག་པར་ཆོས་ཀྱི་སྲིད་ལ་དབང་བསྒྱུར་ཞིང་མཐུ་སྟོབས་མངའ་བའི་
འབྲས་རྟགས་གསལ་པོར་ཤར་བའི་ངང་ཚུལ་ལོ། །ཐན་པའི་ནད་ལ་ཆར་སྤྲིན་ནམ། །ཚ་བའི་ནད་
ལ་ག་བུར་རམ། །གྲང་བས་བརྡུངས་ལ་ཉི་མ་བཞིན། །འདི་ནི་འཇིག་རྟེན་ཀུན་ན་བདེ། །དེ་ཡི་སང་
- 86 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ཉིན་དགའ་ལྡན་ཁང་གསར་ནས་བཀྲ་ཤིས་པའི་དར་དཀར་དང་བཅས་ཏེ་ལེགས་སོ་བརྗོད་མི་
ཆེད་དུ་མངགས་པ་བདག་གིར་མཛད། ས་ཟླའི་སྨྱུང་གནས་དང་བསྐྱེད་རྫོགས་ཀྱི་བཀའ་ཁྲིད་སོགས་
སྔར་ལྟར་གནང་། བར་སྐབས་སུ་རྒྱལ་བ་འཕགས་པ་ལྷ། བླ་མཚན། ཕུར་བུ་ལྕོག་རང་གི་དགེ་སློང་
སོགས་ལ་འདུལ་ཊཱིཀ་རིན་ཆེན་ཕྲེང་བའི་བཤད་ལུང་སོགས་ལྗགས་ལུང་ཟབ་རྒྱས་གནང་། འདི་
སྐབས་ཟླ་བ་བདུན་པའི་ནང་དུ་༧གོང་མ་གཡུང་ཊིང་རྒྱལ་པོ་ཆེན་པོ་ཉིད་ཀྱི་བཀས་སླར་ཡང་སྐྱབས་
མགོན་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ཉིད་མགར་ཐར་ནས་བོད་ཕྱོགས་སུ་ཆིབས་
ཁ་བསྒྱུར་ཏེ། ལྷ་ལྡན་དུ་ཕེབས་སྐབས་ཨེ་ཝཾ་དུ་མཇལ་ཁར་ཕེབས། དངུལ་དཀར་གྱི་མཎྜལ་དར་
ཚོན་སྣ་ལྔའི་སྣེ་འདོགས་ཅན། ན་བཟའ་སྐོར་ཆ་ཚང་སོགས་དངོས་འབུལ་རྒྱ་ཆེར་མཛད་ནས།
ཕྱོགས་འདིར་ཆིབས་ཀྱི་ཁ་ལོ་བསྒྱུར་བ་ནི་བཀའ་དྲིན་ཕུལ་དུ་བྱུང་ཞིང་ད་དུང་བསྟན་འགྲོ་ཡོངས་
ཀྱི་མགོན་དུ་ཞབས་པད་བརྟན་པ་དང་ཆོས་ཀྱི་འཁོར་ལོ་རྒྱ་ཆེར་བསྐོར་བ། ནག་ཕྱོགས་སུ་གཏོགས་
པའི་ལོག་པའི་ཆོས་ལུགས་རྣམས་ཀྱང་ཟིལ་གྱིས་གནོན་དགོས་པ་སོགས་ཞིབ་ཏུ་ཞུ་བར་མཛད་
ཅིང༑ སྐྱབས་མགོན་དམ་པ་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ནས་ཀྱང་ཤིན་ཏུ་དགྱེས་
པའི་ཞལ་བཞེས་སྩལ། ལོ་དེའི་སྟོན་རྒྱལ་བ་འཕགས་པ་ལྷ་ཁམས་ཕྱོགས་སུ་ཕེབས་པར་སྐུ་གསུང་
ཐུགས་རྟེན། ན་བཟའ་ཆ་ཚང་སོགས་འབུལ་ནོད་དང་བསླབ་བྱ་རྒྱ་ཆེར་མཛད། འདི་སྐབས་ལྷ་ས་
སྤྲོ་བདེ་ཁང་གསར་གྱི་ཁྱིམ་བདག་བག་གྲོ་ཞེས་པས་སྒྲུབ་སྡེ་གསུམ་དང་མཁར་རྡོ་བཅས་ཀྱི་དགེ་སློང་
རྣམས་ཕུར་བུ་ལྕོག་ཏུ་སྤྱན་དྲངས་པའི་ཚོགས་དབུར་རྗེ་བཙུན་བླ་མ་དམ་པ་ཉིད་སྤྱན་དྲངས་ཏེ་ཞབས་
པད་བརྟན་དགོས་པའི་གསོལ་འདེབས་ལན་གཉིས་ཞུས་ཤིང་། ཕྱི་མའི་སྐབས་ར་ཁ་བྲག་གི་ཤག་
དང་བཅས་ཏེ་ཕུལ། ཕྱི་དྲོ་སེམས་བསྐྱེད་ཀྱི་གསུང་བཤད་རྒྱས་པ་དང་ཤི་གསོན་ཀུན་གྱི་དགེ་རྩ་་་་
རྣམས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བའི་གསུང་བསྔོ་ཟབ་པར་གནང་།
སྐབས་ཤིག་ཆབ་མདོར་དགོས་ཆ་བཟང་པོ་གནང་ནས་རྗེ་བདག་ཉིད་ཆེན་པོའི་གསུང་འབུམ་པུསྟི་
(བཅུ་དགུ་བཅོ་བརྒྱད་）དང༌། ཐུགས་སྲས་མཁས་གྲུབ་རིན་པོ་ཆེའི་གསུང་པོད་བཅས་གསེར་
དངུལ་སྤེལ་མ་དང་། དེའི་ཕུད་དུ་བརྒྱད་སྟོང་པ་གསེར་སྦྱངས་པ་འབའ་ཞིག་ལས་བཞེངས་པ་གནང་།
ནང་སོ་གཟིམས་ཁང་སྡེ་པ་བློ་བཟང་དཔལ་འབྱོར་ལྟོས་བཅས་ནས་ཕུར་བུ་ལྕོག་ཏུ་སྒྲུབ་སྡེ་གསུམ་
གྱི་བླ་མ་དགེ་འདུན་རྣམས་གདན་འདྲེན་ཞུས་ནས་བླ་མ་ལ་ཞབས་བརྟན། དགེ་འདུན་ལ་བསྙེན་
- 87 -



1. ..
--
"
. - ,, ༔
-
-
© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །( )
བཀུར་བཟང་པོ། སེམས་བསྐྱེད་ལན་གསུམ་བཏང་བའི་ཚོགས་དབུར་ཕེབས་ནས་ཞལ་བཞེས་དང་
རྗེས་འཛིན་ལེགས་སོ་བསླབ་བྱ་བཅས་སྩལ། ལོ་ལྟར་བསྟན་འགྲོའི་དོན་དུ་འཆད་པར་མཛད་པའི་
བྱང་ཆུབ་བདེ་ལམ་གྱི་བཀའ་ཁྲིད་རྣོ་ལ་ཟབ་པ་དང་། ལྔ་མཆོད་སོགས་སྔར་བཞིན་ཟབ་རྒྱས་དང་།
དགུན་གྱི་དུས་སྐུ་མཚམས་དམ་པོའི་ངོས་རིམ་གཉིས་ཀྱི་ཏིང་ངེ་འཛིན་ལ་གཡོ་བ་མེད་པར་བཞུགས།
མེ་འབྲུག་ཟླ་བ་དང་པོའི་ཚེས་གཏོར་དང་སྒྲུབ་སྡེ་ཕན་ཚུན་གྱི་དུས་མཆོད་སོགས་སྔར་བཞིན་དང༌།
ལྷ་ས་བ་ཁྱིམ་བདག་ཀརྨ་བསམ་འགྲུབ་ཀྱིས་སྒྲུབ་སྡེ་གསུམ་དང་(རྐེད་ཆེད་ཀེའུ་ཚང་)ཤར་ནུབ་་་
བཅས་ཀྱི་ཚོགས་དབུར་དམ་པ་ཉིད་ར་ཁ་བྲག་ཏུ་སྤྱན་དྲངས་ཞབས་བརྟན་འབུལ་བ་ཕུན་སུམ་ཚོགས་
པ་དང་བཅས་ཏེ་ཐེག་པ་ཆེན་པོའི་སེམས་བསྐྱེད་ཞུས་པ་ལྟར། སེམས་བསྐྱེད་ཀྱི་གསུང་བཤད་
རྣོ་ཞིང་ཟབ་པ་དང་། མཇུག་ཏུ་བྱང་ཆུབ་ཀྱི་རྒྱུར་བསྔོ་བའི་གསུང་བསྔོ་སྨོན་ལམ་གྱི་རྒྱས་འདེབས་
དང་བཅས་པ་ཐུགས་རྗེས་སྩལ། སྨོན་ལམ་ཆེན་མོར་ཡང་མང་ཇ་དང་སེར་འབྲས་དགེ་གསུམ།
རྒྱུད་སྟོད་སྨད། གསང་ཕུ་བཅས་པར་མང་འགྱེད་སོགས་དགེ་འདུན་གྱི་བསྙེན་བཀུར་སྔར་བཞིན་
མཛད། སྒྲུབ་ཁང་སྐུ་སྐྱེ་སོགས་བླ་མ་དགེ་བའི་བཤེས་གཉེན་བདུན་བརྒྱ་སྐོར་ལ་བྱང་ཆུབ་ལམ་གྱི་
རིམ་པའི་གསུང་བཤད་ཟབ་ཅིང་རྒྱ་ཆེ་བ་གདུལ་བྱ་རྣམས་ཀྱི་རྒྱུད་ལ་སྐྱེས་བུ་གསུམ་གྱི་ལམ་དྲི་མ་
མེད་པ་ལ་མྱོང་བ་ཁྱད་པར་ཅན་འཆར་ངེས་པ་གནང་ཞིང་། ཞབས་བརྟན་དང་བསྙེན་བཀུར་
འབུལ་བ་ལ་སོགས་པ་རྨད་དུ་བྱུང་བ་དབྱར་གྱི་ཆུ་བོ་ལྟར་འཕེལ། འདི་དག་གི་ལོ་སྔ་ཕྱིར་ཆོས་་་་་
གྲྭའི་ཐོག་གསར་འགེལ་དང༌། ལྡེབས་བྲིས་རྟེན་བཞེངས། གནམ་རྒྱན། མཆོད་རྫས་སོགས་་་་་
རྗེ་བླ་མ་ཉིད་ཀྱི་ཕྱག་རྫས་དང་གཞུང་ས་ནས་ཀྱང་འགན་བཞེས་མཛད་པ་ལ་བརྟེན་ནས་ལེགས་
པར་གྲུབ་པའི་རྟེན་བརྟེན་པ་རྣམས་ལ་རབ་གནས་རྒྱས་པར་མཛད། སྐབས་ཤིག་རྟེན་འབྲེལ་གྱི་
ཆོས་ཐམས་ཅད་ཆུ་ནང་གི་ཟླ་བ་ལྟར་གཟིགས་པའི་གྲུབ་པའི་དབང་ཕྱུག་ཆེན་པོ་རྒྱུད་སྨད་བྱང་རྩེ་
མཁན་པོ་ནོ་མིན་ཧན་ངག་དབང་མཆོག་ལྡན་ཕུར་བུ་ལྕོག་ཏུ་ཕེབས། རྗེ་བླ་མ་འདི་ཉིད་ནས་འདུ་
ཁང་རྙིང་པའི་སྒྲུབ་ཁང་རྗེའི་བཞུགས་ཁྲིའི་སྟེང་དུ་གདན་ཞུ་མཛད་ནས། ཤེལ་དཀར་གྱི་ཕྲེང་བ་དྲི་
མ་མེད་པ་སོགས་ཀྱིས་གཙོས་པའི་འབུལ་བ་མཛད་པས་གྲུབ་པའི་དབང་ཕྱུག་ངག་དབང་མཆོག་
ལྡན་ནས་ཀྱང་ཤེལ་དཀར་གྱི་ཕྲེང་བ་དེ་ཕྱག་ཏུ་བཞེས་ནས་སངས་རྒྱས་ཀྱི་བསྟན་པ་རང་དོན་གྱི་དྲི་
མས་མ་གོས་པར་འཛིན་པའི་རྟེན་འབྲེལ་འགྲིག་ཅེས་མཉེས་མཉེས་མཛད་ཅིང་། སྒྲུབ་ཁང་རིན་པོ་
• 88-



，
རྒྱུ ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
ཆེའི་སྐུ་གསུང་ཐུགས་ཀྱི་རྣམ་ཐར་ལས་བརྩམས་པའི་གསུང་འཕྲོས་དང་། སྔར་དགྲ་བཅོམ་པ་ཉེར་
སྦས་ཀྱིས་ཕུག་པ་སྲིད་དུ་ཁྲུ་བཅོ་བརྒྱད་པ། རྒྱར་ཁྲུ་བཅུ་གཉིས་པ་ཞིག་ཡོད་པ་ལ་ཉེར་སྦས་ཀྱིས་
གདམས་པའི་དགེ་སློང་ཞིག་གིས་དགྲ་བཅོམ་པ་ཐོབ་པ་དང་མཉམ་དུ་ཕུག་པ་དེར་ཤིང་བུ་སོར་བཞི་
པ་ཞིག་བསྐྱུར་ཏེ་ཚུལ་དེ་ལྟ་བུས་ཕུག་པ་དེ་གང་བས་དགྲ་བཅོམ་པ་ཉེར་སྦས་དེ་སྐུ་ལ་མཚན་དཔེ་
མེད་པ་མ་གཏོགས་འགྲོ་ཕན་སྟོན་པ་དང་མཉམ་པར་ལུང་བསྟན་པ་ལྟར། ཁྱེད་ཀྱིས་ཀྱང་གདུལ་
བྱ་གྲངས་མེད་པ་མང་པོ་ཞིག་ལ་ལོ་རེ་བཞིན་བྱང་ཆུབ་ལམ་གྱི་རིམ་པའི་སྒོ་ནས་བྱང་ཆུབ་ཀྱི་སེམས་
ལ་བཀོད་པ་ནི་དེ་ལས་ཀྱང་ངོ་མཚར་ཆེ་བ་ཡིན་ཞེས་བསྔགས་བརྗོད་དང་། ངས་མགར་ཐར་ནས་
ཕུར་བུ་ལྕོག་ཏུ་བརྒྱ་མཆོད་ཅིག་འབུལ་རྒྱུ་བསྐུར་བ་ཟླ་བོ་རྣམས་ཀྱིས་ཇོ་བོ་རིན་པོ་ཆེ་ལ་ཕུལ་འདུག་
པ་ཆོས་ཀྱི་གནད་མ་གོ་བ་རེད་གསུངས། ཟླ་བ་བཞི་པའི་ནང་དུ་གསང་ཕུ་གླིང་སྟོད་ཞབས་དྲུང་གྲགས་
པ་དཔལ་ལྡན་གྱིས་གནས་བཅུའི་རྟེན་བཞེངས་དང་རྒྱལ་བའི་བཀའ་འགྱུར་རིན་པོ་ཆེ་གསར་བཤུས་
ཀྱི་རབ་གནས་ལ་ཕེབས་དགོས་ཚུལ་ནན་ཏན་གྱིས་གསོལ་བ་བཏབ་པ་བཞིན་ཆིབས་བསྐྱོད། ཕོ་
བྲང་ཆེན་པོ་པོ་ཏ་ལར་ཕེབས། ལྷར་བཅས་འགྲོ་བ་ཡོངས་ཀྱི་སྐྱབས་མགོན་རྒྱལ་དབང་ཐམས་ཅད་
མཁྱེན་གཟིགས་ཆེན་པོ་མཇལ་བར་ཕེབས། དཔལ་ལྡན་བླ་མ་དམ་པ་འདི་ཉིད་དང་ཆོས་ཀྱི་གསུང་
གླེང་ཤིན་ཏུ་ཞིབ་པ་གནང་ཞིང་། དེ་ནས་དགའ་ལྡན་ཁང་གསར་དུའང་ཕེབས། རིམ་གྱིས་ཆིབས་
ཁ་བསྒྱུར་ཏེ་གསང་ཕུའི་བླ་མ་སྤྱི་ཚོགས་དང་ར་བ་སྟོད་ཁང་ཚན་སོ་སོའི་ཆིབས་བསུ་དང་བཅས་ཏེ་
གསང་ཕུར་ཕེབས། དེ་ཁའི་ཚོགས་ཆེན་ལ་མང་འགྱེད་དང་མཆོད་ཁང་དུ་བརྒྱ་མཆོད་སྙན་ཤལ་
བཅས་དང་ཐུགས་སྨོན་རྒྱ་ཆེར་གནང་། རྒྱུད་སྟོད་གྲྭ་པ་བཅུ་དང་བཅས་ཏེ་རབ་གནས་སྦྱིན་སྲེག་
རྒྱས་པ་དང་། ཚོགས་ཡོངས་ལ་སེང་ལྡེང་ནགས་ཀྱི་སྒྲོལ་མའི་རྗེས་གནང་ལམ་སྒྲོན་གྱི་ལྗགས་ལུང་
དང་བཅས་པ་སྩལ་ཞིང་། དེ་དག་གི་སྐབས་སུ་གསུང་བཤད་རྒྱ་ཆེར་གནང་། ར་བ་སྟོད་ཚོགས་པ་
ལ་དགའ་ལྡན་ལྷ་བརྒྱ་མའི་བཀའ་ཁྲིད་ཞིབ་རྒྱས་དང་མང་འགྱེད། དེ་སྐབས་རྗེ་བཙུན་བླ་མ་དམ་
པ་འདི་ཉིད་ནས་ང་ཆུང་དུས་ཕ་ཡུལ་དུ་ཡོད་སྐབས་ནགས་ཚལ་དང་རི་དང་ཁང་པ་སོགས་མང་པོ་
ཞིག་རྨི་ལམ་དུ་ཡང་ཡང་ཡོང་གི་ཡོད་པ་དེ་གསང་ཕུ་འདི་ཁ་རང་རེད་ཅེས་ཕེབས་ཤིང་། ནགས་
རིའི་གཤམ་དེར་རྒྱལ་མཚན་ཕུག་ཟེར་བའི་བྲག་བྱ་སྐྱིབས་ཅན་ཞིག་ཡོད་པ་དེ་བརྩད་གཅོད་གནང་
སྟེ་ཉིན་གཅིག་ཕེབས། ཐིག་ལེ་བཅུ་དྲུག་གི་ཆོ་ག་གསུངས་ཏེ་ཟབ་གསལ་གཉིས་མེད་ཀྱི་ཏིང་ངེ་འཛིན་
-89-



=- --
---
--
--=
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ལ་བཞུགས། ཟླ་བ་ལྔ་པའི་ཚེས་བཅོ་ལྔའི་ཉིན་ལྷ་སར་ཕེབས་ཏེ། སྲིད་སྐྱོང་ཆེན་པོ་ཕོ་ལྷ་ནས་ལ་
སྔ་མོ་ནས་རྗེ་བཙུན་བླ་མ་དམ་པ་འདི་ཉིད་ནས་བྱམས་པའི་སྐུ་བཞེངས་ཏེ་དེའི་བསྟན་པ་དང་མཇལ་
ནས་རྒྱལ་སྲས་ཀྱི་སྤྱོད་པ་ལ་སློབ་པའི་སྨོན་ལམ་བཏབ་ན་ཡགས་པར་འོང་གནང་བ་ལྟར། མི་དབང་
བསོད་ནམས་སྟོབས་རྒྱས་པས་ཀྱང་གུས་པ་ཆེན་པོས་བཀའ་སྤྱི་བོར་ནོས་ཏེ། ལྷ་སའི་དཀྱིལ་འཁོར་
སྡིང་དུ་རྒྱལ་ཚབ་དམ་པ་བྱམས་པ་མགོན་པོའི་སྐུ་ཆེ་ཚད་ཅིག་རིན་པོ་ཆེ་ལས་གསར་དུ་བསྒྲུབས་
པ་ལ་རྒྱུད་ཀྱི་དགོངས་པ་དང་མཐུན་པའི་གཟུངས་འབུལ་ལེགས་པར་མཛད་ཅིང་། དེའང་སྔོན་གྱི་
དམ་པའི་སྐྱེ་བོ་འགའ་ཞིག་གི་གསུང་ལས། ཇོ་བོ་རིན་པོ་ཆེའི་ནང་གི་སྐུ་གཉེར་རྒྱལ་བ་བྱམས་པས་
མཛད་པར་གྲགས་པ་སོགས་ཀྱི་གནད་ལ་དགོངས་ཏེ། གཙུག་ཏོར་གྱི་ནང་དུ་ཐུབ་དབང་གྲོང་ཁྱེར་
མ་རྗེ་བཙུན་རང་གི་ཕྱག་ཁྲུ་གང་ཡོད་པ་ཞིག་བསྟན་པ་རྒྱས་ཤིང་ཡུན་རིང་དུ་གནས་པའི་ཐུགས་སྨོན་
ནན་ཏན་དང་བཅས་ཏེ་འཇུག་པར་མཛད་པ་སོགས་ཕྱག་ལེན་དུ་བསྟར་ཞིང་། གནས་དེར་བུམ་
སྒྲུབ་ཅིག་ཀྱང་གནང་། ཟླ་བ་དྲུག་པའི་ཚེས་གསུམ་བཞི་ལ་གྲུབ་པའི་དབང་ཕྱུག་དོན་ཡོད་མཁས་
གྲུབ་རིན་པོ་ཆེ་སོགས་དང་ལྷན་དུ་གུར་སྨོན་གྱི་གྲྭ་པ་བཞི་བཅུ་སྐོར་དང་བཅས་ཏེ་རབ་ཏུ་གནས་
པའི་ཆོ་ག་སྦྱོར་དངོས་རྗེས་གསུམ་ཚིམ་བྱེད་ཀྱི་སྦྱིན་སྲེག་དང་བཅས་པ་ཆ་ཚང་བར་གནང་། ཚེས་
བཅོ་ལྔའི་ཉིན་བླ་མའི་སྐུ་ཞབས་གྲིབ་མདར་ལྷ་ཁང་གསར་བཞེངས་ཀྱི་རབ་གནས་ལ་ཕེབས།
རྒྱུད་སྟོད་གྲྭ་པ་ཉི་ཤུ་དང་ལྷན་ཅིག་རབ་གནས་སྦྱིན་སྲེག་དང་བཅས་པ་དང་། ཡུལ་གྱི་སྐྱེ་བོ་མང་པོ་
ལ་ཡིག་དྲུག་གི་ལུང་སོགས་བསླབ་བྱ་རྒྱས་པར་སྩལ་པ་དང༌། སྟོན་གྱི་དུས་སུ་བདེ་ལམ་གྱི་བཀའ་
ཁྲིད་ཞག་བཅུ་གསུམ་སྐོར་རྒྱས་པར་སྩལ་ཞིང་། དུས་དེའི་ཚེ་གྲུབ་པའི་དབང་ཕྱུག་དོན་ཡོད་མཁས་
གྲུབ་རིན་པོ་ཆེ་ཞིང་གཞན་དུ་གཤེགས་པའི་དགོངས་པ་གཏད་པས། རྗེ་འདིས་ཞབས་བརྟན་འབུལ་
བར་ཕེབས་ཆོག་པའི་ཞུ་ཤོག་འབུལ་བ་གནང་བར་རྗེ་དོན་ཡོད་མཁས་གྲུབ་རིན་པོ་ཆེས་ཟླ་བ་དགུ་
པའི་ཚེས་བཅོ་བརྒྱད་སྐོར་ལ་ཤོག་གསུང་བ་ལྟར་བཤད་རྩོལ་གྱིས་ཕེབས་ནའང་། ཞལ་རྗེས་ཅུང་
ཟད་མ་ཟིན་པར་རྗེ་གྲུབ་དབང་དོན་ཡོད་མཁས་གྲུབ་རིན་པོ་ཆེ་དགའ་ལྡན་གྱི་གནས་སུ་གཤེགས་
ཟིན་པས་བསྟན་པ་རིན་པོ་ཆེར་དགོངས་ཏེ་ཐུགས་ངལ་ཆེར་མཛད་ཅིང་། སྐུ་གདུང་མཆོག་དེ་དཔལ་
གསང་བ་འདུས་པ་མི་བསྐྱོད་པའི་ངོ་བོར་བསྐྱེད་ནས་བདག་ཉིད་འཇུག་ཅིང་དབང་བླང་བ་དང་།
ཞུགས་ལ་བཞེན་པའི་བྱ་བ་སོགས་རྒྱུད་སྡེའི་དགོངས་པ་དང་མཐུན་པར་མཛད་ནས། རྣམ་པར་
-90 -



（ི༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ཐར་པ་ངོ་མཚར་རྨད་དུ་བྱུང་བ་དེའང་ལྗགས་རྩོམ་གནང་། སླར་ཕུར་བུ་ལྕོག་ཏུ་ཕེབས་ནས་སྐལ་
ལྡན་གྱི་སྐྱེ་བོ་མང་པོར་རབ་བྱུང་བསྙེན་རྫོགས་སོགས་ལེགས་པར་སྩལ། ལྔ་མཆོད་ཀྱི་སྐབས་
དཀོན་མཆོག་གི་མཆོད་པ་དང་དགེ་འདུན་གྱི་བསྙེན་བཀུར་སེམས་བསྐྱེད་ཀྱི་བཀའ་ཆོས་སོགས་
ལེགས་པར་གནང་ནས་དགུན་གྱི་རིང་བཅད་རྒྱ་ཤིན་ཏུ་དམ་པར་བཞུགས། འདི་སྐབས་ཀྱི་བཅད་
རྒྱ་འདི་སྔར་སྨོས་པ་ལྟར་དཔལ་འཁོར་ལོ་བདེ་མཆོག་ལཱུ་ཨི་པའི་ལུགས་ཀྱི་ལྗགས་བསྙེན་དེ་ཡིན་
ཅིང༑ འདི་དང་དུས་མཚུངས་སུ་དཔལ་ཡེ་ཤེས་ཀྱི་མགོན་པོ་ཕྱག་དྲུག་པའི་གཏོར་སྒྲུབ་ཀྱང་མཛད།
གོང་དུ་བཤད་པ་ལྟར་གཞན་ཕྱོགས་པ་རྣམས་ཀྱི་ལོག་སྤྱོད་ལ་བསྟན་པ་རིན་པོ་ཆེ་ཐུགས་ཡུལ་དུ་
བཅངས་པའི་དགག་པ་མཛད་པར་སྡིག་ལྟ་ཅན་གྱི་སྐྱེ་བོ་མང་པོས་ངན་སྤྱོད་སྣ་ཚོགས་བྱས་པ་ལ་
དུས་འདིར་བདེ་སྟོང་དབྱེར་མེད་ཀྱི་རྒྱས་འདེབས་བླ་ན་མེད་པས་ཚར་གཅོད་རྗེས་འཛིན་བཀའ་
དྲིན་གྱིས་བསྐྱངས། མེ་སྦྲུལ་གནམ་ལོའི་རང་ཞལ་གསར་དུ་བཞད་པའི་དགའ་སྟོན་ཚེས་གཏོར་
སྒྲུབ་སྡེ་ཕན་ཚུན་གྱི་སེམས་བསྐྱེད་ཟབ་རྒྱས་དང༌། ལྷ་ལྡན་སྤྲོ་བདེ་ཁང་གསར་བས་སྒྲུབ་སྡེ་གསུམ་
གྱི་ཚོགས་དབུར་རྗེ་བླ་མ་འདི་པ་ར་ཁ་བྲག་ཏུ་སྤྱན་འདྲེན་ཞུས་ནས་ཞབས་བརྟན་འབུལ་ནོད་ཕུན་
སུམ་ཚོགས་པ་ཕུལ་ཞིང་། སེམས་བསྐྱེད་ཀྱི་གསོལ་བ་བཏབ་པ་ལྟར་རྒྱལ་བ་ཐམས་ཅད་ཀྱི་བགྲོད་
པ་གཅིག་པའི་ལམ་བྱང་ཆུབ་ཀྱི་སེམས་རིན་པོ་ཆེ་བསྐྱེད་པའི་ཆོ་ག་གསུང་བཤད་རྨད་དུ་བྱུང་བ་
དང་བཅས་ཏེ་ཉན་པ་པོའི་གང་ཟག་རྣམས་ཀྱི་རྒྱུད་ལ་སངས་རྒྱས་ཀྱི་ས་བོན་ཐེབས་ངེས་པ་གནང་།
སྨོན་ལམ་ཆེན་མོར་མང་ཇ་དང་མཆོད་འབུལ་སྙན་ཤལ་སོགས་རྒྱལ་བའི་བསྟན་པ་རིན་པོ་ཆེ་ཡུན་
ཏུ་གནས་པའི་ཐུགས་སྨོན་རྒྱ་ཆེར་སྩལ། དེ་ནས་པོ་ཏ་ལར་སྐྱབས་མགོན་རྒྱལ་དབང་ཐམས་ཅད་
མཁྱེན་པ་ཆེན་པོའི་མཇལ་ཕྱག་ལ་ཕེབས་ཤིང་། ས་སྐྱོང་ཕོ་ལྷ་བའི་གམ་དུའང་ཕེབས། མཆོད་
ཡོན་ཐམས་ཅད་ནས་མཇལ་འཛོམ་སྤྲོ་བ་དང་། ནོར་གྱི་འབུལ་སྐྱེས་ཀྱང་ཤིན་ཏུ་བཟང་བར་བྱུང་།
རྒྱ་བོད་ཧོར་གསུམ་གྱི་སའི་ཆ་ཐམས་ཅད་ནས་གསུང་གི་བདུད་རྩི་དོན་དུ་གཉེར་ནས་འོངས་པའི་
དགེ་འདུན་མང་པོ་ལ་རྗེ་རྒྱལ་བ་གཉིས་པའི་ལེགས་པར་བཤད་པ་སྐྱེ་བོ་མཆོག་གི་ཆོས་ལུགས་
བྱང་ཆུབ་ལམ་གྱི་རིམ་པའི་ཁྲིད་ཡིག་ཀུན་གཟིགས་ལྔ་པ་ཆེན་པོའི་ཞལ་གྱི་བུམ་བཟང་ལས་འོངས་
པ་འཇམ་དཔལ་ཞལ་ལུང་གི་ལྗགས་ཁྲིད་ཞིབ་ཅིང་རྒྱ་ཆེ་བ་སྩལ། མཇུག་གི་སེམས་བསྐྱེད་མཆོད་
པའི་སྐབས་ཕོ་ལྷ་ནས་ཡབ་སྲས་དང་བཀའ་བློན། དྲུང་འཁོར་སོགས་སྟོབས་ཆེ་བའི་སྐྱེ་བོའི་ཚོགས་
-91-



སྐྱོ
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡):
བགྲང་ལས་འདས་པ་ལྟ་བུ་ལ་ཐེག་ཆེན་སེམས་བསྐྱེད་ཀྱི་དགའ་སྟོན་ཕུན་སུམ་ཚོགས་པ་གནང་
ཞིང་༑ ཉན་པ་པོའི་སློབ་མ་དང་སྦྱིན་པའི་བདག་པོ་རྣམས་ནས་ཞབས་བརྟན་དང་སྟོན་མོ་སོགས་
བསྙེན་བཀུར་ཕུན་སུམ་ཚོགས་པས་མཆོད། གཞན་ཡང་དོན་གཉེར་ཅན་གྱི་གང་ཟག་མང་པོ་ལ་
གཅོད་དབང་ལུང་ཁྲིད་སོགས་དང༌། དྲུང་པ་རྟ་ཕུག་པས་མཛད་པའི་བདེ་ལམ་གྱི་སྔོན་འགྲོ་སོགས་
འདོད་ཆོས་སྣ་ཚོགས་པ་དང་། སྨྱུང་གནས་ཀྱི་ཆོ་ག་ཕྱག་ལེན་རྣམ་པར་དག་པ། རྒྱུད་གྲྭ་བ་སུམ་ཅུ་
སྐོར་ལ་བསྐྱེད་རྫོགས་ཀྱི་ཟབ་ཁྲིད་དང་བླ་མ་རྒྱུད་མཆོད་ལ་སོགས་པ་གོང་འོག་གི་ཕྱག་ལེན་རྣམ་པར་
དག་པ་དང་བཅས་པ་བསྟན་པ་རིན་པོ་ཆེ་ལ་སྨན་ཡོན་བླ་ན་མེད་པ་མཛད། སེར་འབྲས་དགེ་གསུམ་
གྱི་ཚོགས་ཆེན་དང་གྲྭ་ཚང་ཁག །རྒྱུད་སྟོད་སྨད། གསང་ཕུ། རྭ་སྒྲེང་སོགས་དགོན་ཁག་རྣམས་ལ་
མང་ཇ་དང་མཆོད་འབུལ་ཟབ་རྒྱས་མཛད་ཅིང་། དབྱར་གནས་ཀྱི་རིང་ཐུགས་དམ་ཟབ་མོའི་ངང་
ནས་སླར་ཡང་ཐར་འདོད་ཀྱི་སྐྱེ་བོ་སུམ་བརྒྱ་སྐོར་ལ་བྱང་ཆུབ་བདེ་ལམ་གྱི་བཀའ་ཁྲིད་ཞག་བཅུ་
གསུམ་གནང་། དེའི་དུས་ཤིག་རྟ་ཚག་རྗེ་དྲུང་སྤྲུལ་སྐུ་ཕུར་བུ་ལྕོག་ཏུ་ཕེབས། བདེ་ལམ་གྱི་བཀའ་
ཁྲིད་སོགས་ཆོས་ཐུན་བདུན་ཙམ་གསན། དེ་གོང་སྤྲུལ་པའི་སྐུ་འདི་པ་གོས་ཕུ་དུང་ཅན་ལག་རྩེ་
དང་བཅས་པ་བཞེས་ཤིང་། ཆིབས་བརྒྱུགས་མཛད་པ་སོགས་གྲུབ་སྤྱོད་ཕྲན་བུ་རེ་གནང་གིན་ཡོད་
པ་ལའང་། རྗེ་བླ་མ་འདིས་ཁྱེད་བསྟན་པ་རིན་པོ་ཆེ་འཛིན་པའི་གྲལ་གྱི་དབུར་བཞུགས་པ་རྣམས་
ནས་རྩིང་སྤྱོད་ཀྱི་ཆ་འདི་ལྟ་བུ་མཛད་ན་བསྟན་པའི་མིག་རྒྱན་ལ་གནོད་ཅིང་གྲྭ་པ་ཆོས་མཐུན་རྣམས་
ཀྱང་སེམས་འཕམ་འགྲོ་བས་གྲུབ་པའི་སྤྱོད་པ་ལས་བཙུན་ཚུགས་ཟིན་པ་ཉིད་སྙིགས་དུས་སུ་གལ་
ཆེ་ཚུལ་བཀའ་གནང་བ་རྗེ་དྲུང་སྤྲུལ་པའི་སྐུ་ཉིད་ནས་ཀྱང་གུས་པ་ཆེན་པོས་སྤྱི་བོས་བཞེས། ཕྱིས་
གསུང་བགྲོས་ལའང་བླ་མ་གཞན་གྱི་དྲུང་དུ་ལོ་ཟླར་ཆོས་ཉན་པ་ལས་རྗེ་བླ་མ་འདིའི་དྲུང་དུ་ཇ་
ཡུན་རེ་གསུང་འཕྲོས་བྱས་པ་བློ་བསྐྱེད་ཆེ་བར་བྱུང་ཞེས་ཀྱང་གསུངས། དེ་སྐབས་རབ་བྱུང་བསྙེན་
རྫོགས་སོགས་ཕྱོགས་མཐའ་དག་ནས་མཇལ་ཞུ་བ་མང་བར་ཕྱག་དབང་བྱིན་རླབས་ཀྱི་བཀའ་
དྲིན་ཕུན་སུམ་ཚོགས་པ་རྣམས་ལེགས་པར་སྩལ། དེའི་ཚེ་རྒྱལ་བ་མཆོག་གི་བདག་ཉིད་པཎ་ཆེན་
ཐམས་ཅད་མཁྱེན་པ་རྗེ་བཙུན་བློ་བཟང་ཡེ་ཤེས་དཔལ་བཟང་པོ་དག་པའི་ཞིང་དུ་གཤེགས་པའི་
ཚུལ་བསྟན་པའི་གཏམ་གསན་འཕྲལ་དཔལ་ལྡན་བླ་མ་དམ་པའི་དགོངས་པ་ཡོངས་སུ་རྫོགས་
ཤིང་ཡང་སྲིད་འཁྲུལ་པ་མེད་པ་མྱུར་དུ་གསལ་བའི་ཕྱིར་སེར་འབྲས་དགེ་གསུམ་སོགས་ལ་མང་ཇ་
92 -



(ོ ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
བསྙེན་བཀུར་ཕུན་སུམ་ཚོགས་པ་དང་། ཇོ་ཤཱཀ་རྣམ་གཉིས་ཀྱིས་དབུས་རྟེན་ཁྱད་པར་ཅན་རྣམས་
ལ་མཆོད་འབུལ་ཐུགས་སྨོན་འཕྲིན་འཚོལ་དང་བཅས་པ་ཡང་སྲིད་འཁྲུལ་བྲལ་མྱུར་ཕེབས་ཀྱི་བཀའ་
རྩོམ་སོགས་གནང་ཞིང་། རི་ཁྲོད་ཀྱི་དགེ་སློང་སོ་སོར་བསྙེན་བཀུར་ཕུན་སུམ་ཚོགས་པའི་ཐོག་སྒྲོལ་
མ་མཎྜལ་བཞི་པའི་ཆོ་ག་ཞག་ཤས་སྒྲུབ་པར་མཛད། རྒྱལ་ཚབ་དམ་པ་རྒྱལ་སྲས་སྤྲུལ་པའི་སྐུ་
རིན་པོ་ཆེས་བསྐུལ་མ་ཞུས་ཏེ་ཀོང་པོ་བླ་མ་མཁན་ཆེན་སོགས་ཕུར་བུ་ལྕོག་གི་དགེ་སློང་རྣམས་དང་
བཅས་པ་ལ་གཟིམས་ཆུང་དུ་རྗེ་མི་ལ་རས་པའི་རྣམ་ཐར་དང་མགུར་འབུམ་གཉིས་ཀའི་ལྗགས་ལུང་
གསུང་བཤད་དང་བཅས་པ་གནང་ཞིང༌། དེའང་མི་ལ་རས་པ་ཉིད་ཀྱིས། རྒས་པ་གྲོགས་ཀྱིས་་་་
མ་ཚོར་ཞིང་། །ན་བ་སྲིང་མོས་མ་ཚོར་བར། །རི་ཁྲོད་འདི་རུ་འཆི་ནུས་ན། །རྣལ་འབྱོར་བསམ་པ་
རྫོགས་པ་ཡིན། ཞེས་གསུངས་པ་ལྟར། འཁོར་བའི་ཕུན་ཚོགས་ཐམས་ཅད་སྙིང་པོ་མེད་པའི་ཆུ་
ཤིང་ལྟ་བུར་མཐོང་ནས། བས་མཐའི་གནས་རྣམས་སུ་གཅིག་པུར་གཉིས་སུ་མེད་པར་རང་དང་
གཞན་གྱི་དོན་ལ་སེམས་ཤིང་གནས་པ་ནི་རྒྱལ་བ་དགྱེས་པའི་ལམ་བཟང་ཡིན་པའི་གནད་ཁྱད་
པར་ཅན་མཁྱེན་པའི་གསུང་དྲི་མ་མེད་པ། དིང་སང་བསྐྱེད་རྫོགས་སོགས་ཆོས་མཐོན་པོ་ལ་ཨ་
ཉན་བྱེད་པ་མང་ཞིང་། བསྟན་པའི་གནད་མཁྱེན་པ་མ་གཏོགས་ཆོས་འདི་ལྟ་བུ་གཙིགས་སུ་འཛིན་
པ་སུའང་མི་འདུག་གསུང་བའི་གསུང་གིས་བསྔགས་བརྗོད་གནང་ཞིང་། གཞན་ཡང་བསྟན་པའི་
གནད་ཀྱི་གསུང་གླེང་ཞིབ་ཆ་བཀའ་དྲིན་བསྐྱངས། དེ་ནས་ལྔ་མཆོད་དགུན་མཚམས་སོགས་སྔར་
བཞིན་རིམ་གཉིས་ཀྱི་ཏིང་ངེ་འཛིན་ཟབ་མོ་ལ་རྩེ་གཅིག་ཏུ་བཞུགས། ས་རྟ་གནམ་ལོ་གསར་བའི་
ཚེས་གཏོར། སྒྲུབ་སྡེ་ཕན་ཚུན་གྱི་སེམས་བསྐྱེད། མཆོད་ཡོན་མཇལ་ཕྱག་སོགས་ཐུགས་བཞེད་
བཞིན་ལེགས་པར་གྲུབ་ཅིང་། ལྷ་ས་སྨོན་ལམ་ཆེན་མོར་མང་ཇ་བསྙེན་བཀུར་དང་ཇོ་ཤཱཀ་རྣམ་
གཉིས་སོགས་ལ་མཆོད་འབུལ་སྙན་ཤལ་སོགས་ཟབ་རྒྱས་གནང་། ནག་པ་ཟླ་བའི་ནང་དུ་གྲྭ་ཚོགས་
སྟོང་ཕྲག་ཙམ་ལ་བྱང་ཆུབ་ལམ་གྱི་རིམ་པའི་བཀའ་ཁྲིད་ཟབ་ཅིང་རྒྱས་པ་དང་། མཇུག་ཏུ་སེམས་
བསྐྱེད་མཆོད་པ་གསུང་བཤད་རྨད་དུ་བྱུང་བ་དང་བཅས་པ་གནང་། དེ་སྐབས་བཀའ་དྲིན་མཚུངས་
ཟླ་མ་མཆིས་པ་དུས་གསུམ་རྒྱལ་བའི་དབང་པོ་ཐམས་ཅད་མཁྱེན་གཟིགས་ཆེན་པོའི་བཀའི་དགོངས་
དོན་བཞིན། ཕོ་ལྷ་བས་ཞབས་འདེགས་ཞུས་པའི་སེམས་བསྐྱེད་ཀྱི་སྐབས་དགའ་སྟོན་རྒྱ་ཆེར་སྩལ་
ཞིང༑ སྨྱུང་གནས་དང་བསྐྱེད་རྫོགས་སོགས་ཀྱང་སྔར་བཞིན་མཛད། དེ་དུས་གཞུང་ས་མཆོག་
-93 -



.： ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ནས་བསྟན་འགྲོ་སྤྱི་སྒེར་གྱི་སྨན་ཡོན་བླ་ན་མེད་པར་དགོངས་ཏེ། བསམ་ཡས་དབུ་རྩེའི་མདའ་ཡབ་
གསར་བསྐྲུན་དང་། ཁྲ་འབྲུག་འུ་ཤང་རྡོའི་ལྷ་ཁང་རྣམས་ཀྱི་བཞིག་གསོས་མཛད་ཅིང་། སྲིད་སྐྱོང་
ཕོ་ལྷ་བས། བསམ་ཡས་ཆོས་སྐྱོང་ཆེན་པོར་ས་དགེ་རྙིང་ཀར་སོགས་གྲུབ་མཐའ་ཁག་འགའ་ཞིག་
གི་བླ་ཆེན་རྣམས་གདན་ཞུས་ཀྱིས་སོ་སོའི་ལུགས་ཀྱི་རབ་གནས་བྱེད་རྒྱུ་ཡིན་ཅིང་། དགེ་ལུགས་
རབ་གནས་ཀྱི་རྡོ་རྗེ་སློབ་དཔོན་རྗེ་བཙུན་བླ་མ་འདི་པས་གནང་རྒྱུ་ཡིན་ཚུལ་དང་། དེས་ཐུས་མིན་
སོགས་ལུང་བསྟན་ཞུས་པས། ཙི་དམར་ཆོས་སྐྱོང་ནས་ལུང་ཕྱིར་གནང་ལ། བླ་མ་བྱམས་པ་དང་
ངེད་གཉིས་རྒྱ་གར་གྱི་ཡུལ་དུ་དཀྱིལ་འཁོར་གཅིག་ཏུ་དབང་ནོས་པའི་རྡོ་རྗེ་སྤུན་དམ་པ་ད་ལྟ་ཞྭ་
སེར་གྱི་བསྟན་པའི་སྲོག་ཤིང་དུ་གྱུར་པ་ཡིན་པས་དེས་རབ་གནས་ཀྱི་རྡོ་རྗེ་སློབ་དཔོན་བྱས་ན་དེ་
ཁས་ཐུས་ཤིང་། དེ་མིན་རྡོར་སྨིན་ཞྭ་ནག་སོགས་ཀྱིས་བྱས་ཀྱང་ནོར་དངོས་གྲོན་ཆེ་བ་ཡིན་ཞེས་པ་
ཞིག་བྱུང་བའི་ལུང་ངོ་མ་སྲིད་སྐྱོང་ཕོ་ལྷ་ནས་ཀྱིས་རྗེའདི་པར་སྤྱན་བསྟར་ཞུས་ཤིང་། སྲིད་ཞིའི་གཙུག་
རྒྱན་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ནས་ཀྱང་བཀའ་གནང་བ་ལྟར། གོང་གསལ་
གྱི་གནས་ཆེན་སོ་སོ་དང་རྒྱལ་དབང་ཐམས་ཅད་མཁྱེན་གཟིགས་ཆེན་པོའི་ཡབ་རྗེ་དམ་པ་ནས་
འཕྱོང་རྒྱས་རི་བོ་བདེ་ཆེན་དུ་གསེར་ཟངས་ལས་རྒྱལ་བ་བྱམས་པའི་སྐུ་མཐོང་བ་དོན་ལྡན་གསར་
བཞེངས་གནང་བའི་རབ་གནས་ཀྱི་གསོལ་བ་བཏབ་པ་རྣམས་དང་སྟབས་ཅིག་ཆིབས་བསྒྱུར་གནང་།
དགའ་ལྡན་ཁང་གསར་ནས་དབུ་གུར་སོགས་ཆིབས་བསྐྱོད་ཀྱི་བཅའ་ལེགས་པར་བསྒྲིགས་ནས་
ཞབས་ཏོག་ཕུན་སུམ་ཚོགས་པ་ཞུས། ཚེས་བཅུ་ལ་ཚལ་སྣ་གཞིས་ཀར་ཞབས་ཏོག་འབུལ་བ་བཟང་
ཞིང་ངོ་མ་རྣམས་ལ་ཚེ་དབང་གནང༌། འུ་ཤང་དུ་ཞག་དྲུག་བཞུགས་པའི་ཉིན་གཉིས་ལ་རབ་གནས་
དང་ཞི་རྒྱས་ཀྱི་སྦྱིན་སྲེག །ཉིན་གསུམ་པར་རྒྱུད་པ་རྣམས་དང་བཅས་བསྐང་གསོ། དེ་སྐོར་གྱི་ཚེས་
བཅུ་བ་དང་མ་ཎི་བ་སོགས་སོ་སོར་ཇི་ལྟར་འོས་པའི་འདོད་ཆོས་བླ་ན་མེད་པ་གནང་། དེ་ནས་དྲང་
སྲོང་སྲིན་པོ་རིར་ཕེབས་ཏེ་ཞག་བཅུ་བཞུགས། དཔལ་ལྡན་བླ་མ་དམ་པ་ཉིད་གཙོ་བོར་གྱུར་པའི་
རྒྱུད་གྲྭ་བ་སོགས་བླ་གྲྭ་ཚང་མས་བསྐང་གསོ་དང་བསྟན་པ་རྒྱས་པའི་ཐུགས་སྨོན་རྒྱ་ཆེར་གནང་།
ཚོགས་དབར་རྣམས་སུ་རྒྱུད་གྲྭ་པ་རྣམས་ལ་རྗེ་གྲུབ་དབང་དགེ་ལེགས་རྒྱ་མཚོ་དང་བླ་མ་མཁས་གྲུབ་
རིན་པོ་ཆེའི་རྣམ་ཐར། ཁྲིད་ཆེན་བརྒྱད་ཀྱི་ལུང་བཅས་གནང་། དེར་བཞུགས་ཀྱི་གྲྭ་རིགས་དང་
གོང་དཀར་ཆོས་སྡེ། བཤད་སྒྲུབ་གླིང༌། སྐུ་གཉེར་གྲྭ་ཚང་སོགས་ཀྱི་དགེ་འདུན་རྣམས་ལའང་མང་
- 94 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
འགྱེད་སོགས་བསྙེན་བཀུར་ཕུན་སུམ་ཚོགས་པ་སྩལ། ཟུར་མཁར་དུ་བསམ་ཡས་རྫོང་གི་ཐབ་བསུ་
དང༑ ཙི་དམར་ཐང་དུ་བསམ་ཡས་རྫོང་དཔོན་གྱིས་ཆིབས་བསུ་སོགས་ལེགས་ཚོགས་ཕུན་སུམ་
ཚོགས་པའི་ངང་ནས་ཕེབས། སྐུ་རྟེན་པས་བཀུར་ཟོས་འབུལ་བ་སོགས་སྣེ་ལེན་བསྙེན་བཀུར་ཕུན་
སུམ་ཚོགས་པ་ཞུས་ཤིང་། བསམ་ཡས་སུ་ཕེབས་པའི་སང་ཉིན་དེ་བརྒྱ་མཆོད་སོགས་མཆོད་པ་
བཟང་པོ་དང་བཅས་ཏེ་མཆོད་མཇལ་ཞིབ་པར་གནང་ཞིང་། དཔེ་ཧར་ལྕོག་ཏུ་ཕེབས་སྐབས་བཙན་
ཁང་གི་ནང་ནས་ཕྱིར་ཕེབས་མི་འདོད་པ་ལྟ་བུའི་སྤྲོ་ཉམས་ཆེན་པོ་མཛད་ཅིང་། དེའི་ཚེ་ཐུགས་ལའང་
སྔོན་སློབ་དཔོན་ཆེན་པོ་པདྨ་འབྱུང་གནས་ཀྱིས་གཙུག་ལག་ཁང་ཆེན་པོ་འདི་བཞེངས་པ་ནས་བཟུངས་
ད་ལྟའི་བར་དུ་ལོ་དེ་ཙམ་ཞིག་སོང་མོད། གཙུག་ལག་ཁང་རྟེན་དང་བརྟེན་པར་བཅས་པ་ཉམས་
ཆགས་སུ་མི་འགྱུར་པ་འདི་ཆོས་སྐྱོང་དྲག་རྩལ་ཅན་འདི་ལྟ་བུའི་བཀའ་དྲིན་དུ་འདུག་སྙམ་པའི་ཐུགས་
མོས་ཆེན་པོ་འཁྲུངས་ཞེས་ཀྱང་གསུངས། དེ་ནས་དཔལ་ལྡན་སྨད་རྒྱུད་གྲྭ་ཚང་པ་སུམ་ཅུ་དང་།
རྩེད་ཐང་དགའ་ལྡན་ཆོས་འཁོར་བ་གྲྭ་པ་དོན་ལྔ་དང་བཅས་ཁྱོན་རྡོ་རྗེ་འཛིན་པ་བརྒྱ་དང་ལས་་་་
དཔལ་རྡོ་རྗེ་འཇིགས་བྱེད་ཀྱི་སྒོ་ནས་རབ་གནས་སྦྱོར་དངོས་རྗེས་གསུམ་ཚང་བ་ཞི་རྒྱས་ཀྱི་སྦྱིན་
སྲེག་དང་བཅས་པ་རྒྱས་པར་གནང་། དེ་ནས་ཆོས་སྐྱོང་བསྒོ་བའི་དུས་སུ་གནོད་སྦྱིན་ཙི་དམར་བ་
ངོས་འབབ་ཀྱི་འོང་རྒྱུ་ཡིན་ཚུལ་སྔོན་ནས་ཕུལ་བ་ལྟར། ཆོས་སྐྱོང་བསྒོ་བའི་ཉིན་ཐོག་མར་བཙན་
ཁང་དུ་སྐུ་བབས། དེ་ནས་དྲག་ཤུལ་གྱི་རྣམ་འགྱུར་སྣ་ཚོགས་དང་བཅས་རྗེ་བཙུན་འདིའི་སྐུ་མདུན་
དུ་བྱོན། མཇལ་དར་རྩེ་སྤྲོད་དང་འཆམས་ཕུད་སོགས་ཀྱི་ཟོས་སྒོ་ཕུན་སུམ་ཚོགས་པ་ཕུལ་ཞིང་།
དགྱེས་པའི་ཉམས་ཀྱིས་ལུང་བསྟན་ཡང་བཟང་པོ་དང་། ཁྱད་པར་ཞྭ་སེར་བསྟན་པ་འདིས་མཚོན་
པ་མཐའ་དག་ལ་འདུལ་བའི་བཅའ་ཁྲིམས་སོགས་དམ་དུ་བཅས་ཤིང་། སྒྲུབ་པའི་རྒྱལ་མཚན་་་་
ཕྱོགས་བཅུར་སྤེལ་བར་མཛད་པ་སོགས་རྟེན་འབྲེལ་གྱི་སྒོ་ལེགས་པར་འགྲིག་ཡོད། ཅེས་སོགས་
རྩིང་སྤྱོད་ཅན་རྣམས་ལ་སུན་དབྱུང་མཛད་པ་ལ་དགྱེས་པའི་ལུང་ཕུལ། ལུང་ཚིག་གཞན་རྣམས་ནི་
རྗེ་བཙུན་བླ་མ་འདི་ཉིད་ཆོས་འདུལ་བའི་ཕྱག་ལེན་ཉིད་རྩལ་དུ་བཏོན་ཏེ་འདི་འདྲ་བའི་རིགས་ལ་་་་
ཐུགས་ངེས་མི་མཛད་པས་ཞིབ་པར་འདིར་མ་བྲིས། གཞུང་ས་ཆེན་པོ་ནས་རབ་སྟོན་ཡོན་དང་བཅས་
པ་ཕུན་སུམ་ཚོགས་པ་དང་། བྲོ་གཞས། མི་རྟའི་བང་རྩལ་འགྲན་པ་སོགས་དགའ་སྟོན་ཕུན་སུམ་
ཚོགས་པ་བསྐྲུན། དེ་དག་གི་སྐབས་ཀུན་ཏུ་ཇི་ལྟར་གཟི་ལོང་དང་རྩེད་འཇོ་མང་བ་དེ་ཙམ་དུ་ངེས་
-95 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
འབྱུང་དང་མི་རྟག་པའི་དོན་ལ་ཐུགས་ངེས་འཁྲུངས་ཏེ། ནང་དུ་ཁྲིད་ཚུད་པ་ཞིག་ལ་ཕྱི་རོལ་གྱི་དངོས་
པོ་གང་གིས་ཀྱང་མི་རྟག་པ་མི་སྟོན་པ་མེད། ཅེས་གསུངས་པ་ལྟར། ཐུགས་དམ་གྱི་འབོགས་
འདོན་ཤིན་ཏུ་ཆེ་བར་གྱུར། རབ་བྱུང་བ་དང་རྒྱ་མཁར་ཆོས་རྫོང་། དགའ་ལྡན་རྣམ་རྒྱལ་སོགས་སྐུ་
རིམ་པ་ཁག་མང་པོར་མང་འགྱེད་གནང་། གཞན་ཡང་དོ་དམ་པ་རྫོང་དཔོན་སོགས་ནས་བསྙེན་བཀུར་
ཕུལ་བ་བདག་གིར་མཛད་ཅིང་། ཚེ་དབང་གནང་སྦྱིན་སོགས་ཕུན་སུམ་ཚོགས་པར་སྩལ། དེ་ནས་
སྒེར་པ་གྲུ་བརྒྱུད་སྤྱི་སྒེར་གྱིས་བསྙེན་བཀུར་ལ་སོགས་པ་ཕུན་སུམ་ཚོགས་པ་དང་བཅས་ཏེ་ཁྲ་འབྲུག་
ཏུ་ཕེབས། དཔལ་ལྡན་སྨད་རྒྱུད་པའི་གྲྭ་རིགས་རྣམས་དང་བཅས་ཏེ་རབ་གནས་ཀྱི་ཆོ་ག་སྦྱོར་་་་
དངོས་རྗེས་གསུམ་ཚང་བ་སྦྱིན་སྲེག་དང་བཅས་པ་རྒྱས་པར་གནང་། ཚེས་བཅུ་བཞིའི་ཉིན་དགོང་
ཐང་འབུམ་མོ་ཆེར་བཞིག་གསོས་མཛད་པ་ལ་ཕྱག་ནས་མདོར་བསྡུས་བཅས་མཛད། དེ་སྐབས་
འཕྱོང་རྒྱས་ནས་ཡབ་རྗེ་དམ་པ་བསོད་ནམས་དར་རྒྱས་རིན་པོ་ཆེ་འཁོར་བརྒྱ་ཕྲག་ལྷག་དང་བཅས་
པ་ཆིབས་བསུར་ཕེབས། རི་བོ་བདེ་ཆེན་པ་རྣམས་ཀྱིས་སེར་འཕྲེང་དང་བཅས་བྱམས་ཁང་དུ་
ཕེབས། ཡབ་རྗེ་རིན་པོ་ཆེས་གསོལ་བ་བཏབ་པ་ལྟར་རབ་གནས་སྦྱོར་དངོས་རྗེས་གསུམ་ཚང་བ་
ཚིམ་བྱེད་ཀྱི་བསྲེག་བླུགས་དང་བཅས་པ་གསུང་བཤད་རྨད་དུ་བྱུང་བ་གནང༌། ཡབ་རྗེ་དམ་པ་ནས་
ཀྱང་ན་བཟའ་ཆ་ཚང་། དངུལ་སྲང་ཆེན་བརྒྱ་ཕྲག་སོགས་ཀྱིས་མཚོན་འབུལ་ནོད་རྨད་དུ་བྱུང་བས་
རྗེ་བླ་མ་འདི་པར་མཆོད་ཅིང་། གསུང་ཆོག་པ་རྣམས་ལ་རབ་ཡོན་དུ་ཇ་སྦག་དང་དངུལ་སྲང་གང་
ཁ་བཏགས་བཅས་སྩལ་ཞིང་། ཡབ་རྗེ་རིན་པོ་ཆེས་གསོལ་བ་བཏབ་པ་ལྟར། རྗེ་བཙུན་བླ་མ་
མཆོག་ནས་རི་བོ་བདེ་ཆེན་ཚོགས་ཡོངས་ལ་ཞལ་ལུང་གི་ལྗགས་ཁྲིད་ཉིན་གསུམ་ལ་རྫོགས་པ་ཞིག་
དང་སེང་གདོང་མའི་རྗེས་གནང་བཅས་སྩལ། ཚོགས་པ་རྣམས་ཀྱིས་ན་བཟའ་ཆ་ཚང་། དངུལ་
སྲང་བརྒྱ་སྐོར་སོགས་སྤྱི་སྒེར་གྱི་འབུལ་བ་སྤམ་མཐོ་བ་ཞབས་བརྟན་གྱི་བདེན་ཚིག་དང་བཅས་ཏེ་
ཕུལ༑ རྗེ་བླ་མ་འདིས་ཀྱང་ཚོགས་ཡོངས་ལ་མང་འགྱེད་ཕུན་སུམ་ཚོགས་པ་དང་མཆོད་མཇལ་
གནང་ཐོག་འབུལ་བ་རྣམས་ཕྱིར་སློག་མཛད། ཉིན་གཅིག་ཀུན་གཟིགས་ལྔ་པ་ཆེན་པོའི་བཞུགས་
ཁྲིའི་སྟེང་དུ་ཕེབས། འཕྱོང་རྒྱས་ཁུལ་གྱི་མི་སྐྱ་སུམ་སྟོང་སྐོར་ལ་ཚེ་ཡུན་དུ་སྤེལ་བའི་བྱིན་རླབས་སྩལ་
ཞིང་༑ གོང་ས་ལྔ་པ་ཆེན་པོའི་བླ་མཚོར་མཚོ་རྫས་དང་ཀླུ་སྨན་སོགས་ཕུན་སུམ་ཚོགས་པ་གནང་།
ཕེབས་ཞོར་དུ་མགྲོན་གཉེར་ཉི་མ་རྒྱལ་མཚན་གྱི་ཕ་ཁྱིམ་དུའང་བསོད་ནམས་ཀྱི་མགྲོན་དུ་སྤྱན་་་་་
- 96 -



(
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽ ..
དྲངས་པ་ལྟར་ཞབས་ཀྱིས་བཅགས། ཁོང་རྣམས་ཀྱིས་ཀྱང་འབུལ་བ་ཞབས་ཏོག་སོགས་ཤིན་ཏུ་
གཟབ་པར་ཕུལ། ཚེས་ཉེར་གཅིག་གི་ཉིན་རྒྱལ་བའི་ཡབ་རྗེ་རིན་པོ་ཆེས་མཚོན་ཆིབས་སྐྱེལ་བའི་
ཚོགས་མང་པོ་དང་བཅས་ཏེ་ཐང་པོ་ཆེར་ཕེབས། རྟེན་རྣམས་ལ་སྙན་ཤལ་དང་ཐུགས་སྨོན་གནང་
ཞིང་༑ ཁུ་བརྩོན་འགྲུས་གཡུང་དྲུང་གིས་ཇོ་བོའི་གདུང་སྐལ་ལ་བཞེངས་པའི་གདུང་རྟེན་དང་འཇམ་
དབྱངས་གསུང་བྱོན་མ། འབུམ་ནག་ཟིལ་པ་ཅན་བཅས་ལ་བཟོ་བཀོད་ཕུན་སུམ་ཚོགས་པའི་
གཞུགས་ཁང་གསར་བཞེངས་མཛད་ནས་འབུལ་རྒྱུའི་དགོས་ཆའི་དངོས་པོ་རྣམས་རི་བདེ་གཉེར་
བར་རྩིས་སྤྲོད་གནང་། རས་ཆུང་ཕུག་དང་བཀྲ་ཤིས་ཆོས་སྡེ་རྣམས་སུའང་གནས་གཟིགས་ལ་
ཕེབས། ཡུམ་བུ་བླ་མཁར་དུ་ཕེབས་ཞག་གཉིས་བཞུགས་རབ་གནས་བསྡུས་པ་དང་སྦྱིན་སྲེག་བརྒྱ་
ཚར་བཅས་མཛད། མི་དབང་བསོད་ནམས་སྟོབས་རྒྱས་ནས་ཙནྡན་དཀར་པོ་ལས་གྲུབ་པའི་འཕགས་
པ་ལོ་ཀེ་ཤྭ་རའི་འདྲ་སྐུ་ཁྲི་རྒྱབ་བརྐོས་སོགས་ཕུན་སུམ་ཚོགས་པ་བཞེངས་ཏེ་ཕུལ་བ་དེའང་སྦྱོར་
འཇགས་གནང་ཞིང་། དེའི་མཆོད་ཐེབས་སུ་ནོར་འགའ་ཞིག་ཀྱང་སྦྱོར་འཇགས་མཛད། ཉེར་
གསུམ་ལ་རི་བོ་ཆོས་གླིང་པས་གདན་ཞུས་ཐོག་ཞབས་བརྟན་ལེགས་པར་ཕུལ་ཞིང་བླ་མའི་རྣལ་་་་
འབྱོར་གྱི་ཆོས་འབྲེལ་ཀྱང་ཞུས། ཁྲ་འབྲུག་གི་མཆོད་མཇལ་གནང་ནས་བཙན་ཐང་ལྷ་ཁང་དུ་ཕེབས།
ཉིན་གསུམ་གྱི་བར་དགའ་ལྡན་ཆོས་འཁོར་པ་ཚོགས་ཡོངས་དང་བཅས་རབ་གནས་རྒྱས་པར་གནང་།
མར་ལམ་སྣེའུ་གདོང་དུ་ཚོགས་པས་གདན་དྲངས། མཆོད་འཇལ་དང་ཆོས་འབྲེལ་མང་འགྱེད་སོགས་
གནང་། དགའ་ལྡན་ཆོས་འཁོར་དུ་ཕེབས། དཔལ་ཡེ་ཤེས་ཀྱི་མགོན་པོའི་བཀའ་ཆེན་བཅུ་གསུམ་
དང་འཇམ་དབྱངས་ཆོས་སྐོར་གྱི་རྗེས་གནང་སྩལ་ཞིང་། བསོད་བཏགས་རེ་དང་དངུལ་ཞོ་རེའི་འགྱེད་
བཅས་གནང་། ཚོགས་པས་ཀྱང་ཞབས་བརྟན་འབུལ་བ་ཕུན་སུམ་ཚོགས་པ་དང་གུས་འདུད་བླ་ན་
མེད་པ་མཛད། རབ་བྱུང་བསྙེན་རྫོགས་སོགས་བསྟན་པའི་བྱ་བ་ཕུན་སུམ་ཚོགས་པ་གནང་། སྐྱ་
སེར་སྟོང་ཕྲག་བརྒལ་བར་ཚེ་དབང་དང་བསླབ་བྱ་རྒྱ་ཆེར་སྩལ། ཚེས་བཅུ་གསུམ་ལ་འོན་ཆོས་
སྡིངས་སུ་ཕེབས། རྒྱལ་ཚབ་རྒྱལ་སྲས་རིན་པོ་ཆེར་ཞབས་བརྟན་འབུལ་བ་གནང་ཞིང་ཚུར་ཡང་
ཞབས་བརྟན་དང་ཟུར་གསོས་བླ་ན་མེད་པ་མཛད། རིམ་གྱིས་སླར་ཡང་བསམ་ཡས་སུ་ཕེབས།
མཆོད་མཇལ་ཞིབ་ཏུ་མཛད་ཅིང་སྙན་ཤལ་སོགས་བསྟན་པ་རྒྱས་པའི་ཐུགས་སྨོན་བླ་ན་མེད་པ་གནང་།
ཚེས་བཅོ་བརྒྱད་ལ་དགའ་ལྡན་ཁང་གསར་དུ་ཕེབས། མི་དབང་ཕོ་ལྷ་བས་ཞབས་རྡུལ་སྤྱི་བོར་
• 97-



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བླངས། སྟོན་ཕུར་བུ་ལྕོག་གི་རིགས་གསུམ་ལྷ་ཁང་གི་བཞིག་གསོས་ཀྱང་གཞི་ནས་གསར་དུ་་་
བསྒྲུབས་པ་ལྟ་བུ་གནང་ཞིང་། ཤིང་ཆ་རྣམས་ལྷ་སའི་ཁྱིམ་བདག་དཔལ་གྲོང་ཤག་པས་དྭང་བ་ཆེན་
པོས་ཕུལ། བཟོ་དང་བཀོད་པ་ཕུན་སུམ་ཚོགས་ཤིང་ལྡེབས་རིས་ཀྱི་ཚོན་རྩི། བཟང་གོས་ཀྱི་
གནམ་རྒྱན་རྫིབས་གཡོག་དང་བཅས་པ་མིག་གི་བདུད་རྩི་སྤུངས་པ་ལྟ་བུ་བཞེངས་ཤིང་། རབ་
གནས་སེམས་བསྐྱེད་སོགས་རྒྱས་པར་གནང་། འདི་སྐབས་སྔ་ཕྱི་སྣ་ཚོགས་ཤིག་ཏུ་ཕུར་བུ་ལྕོག་པ་
དགེ་སློང་བློ་བཟང་བསྟན་འཛིན། དགེ་སློང་བྱམས་པ་འཕྲིན་ལས། དགེ་སློང་བསོད་ནམས་རྣམ་
རྒྱལ༑ ཆོས་མཛད་བློ་བཟང་རྣམ་རྒྱལ་དང་དཀའ་བཅུ་ཡོན་ཏན་དཔལ་འབྱོར། རབ་འབྱམས་པ་ཡེ་
ཤེས་སྐལ་ལྡན་བཅས་སོ་སོ་ནས་སྒྲུབ་སྡེ་གསུམ་གྱི་ཚོགས་དབུར་རྗེ་བླ་མ་འདི་ཉིད་སྤྱན་དྲངས་ཏེ་་་
ཞབས་བརྟན་འབུལ་བ་སོགས་རང་རང་གི་དངོས་འབྱོར་དང་བསྟུན་ཏེ་ཕུལ་བ་རྣམས་ཐུགས་བརྩེ་
བ་ཆེན་པོས་བཞེས་ཏེ། ཕྱི་དྲོ་སེམས་བསྐྱེད་བཀའ་ཆོས་སོགས་ཐར་པའི་ས་བོན་ཐེབས་ངེས་པ་དང་།
མཇུག་ཏུ་དགེ་རྩ་རྣམས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བའི་གསུང་བསྔོ་
དང་སྨོན་ལམ་གྱི་རྒྱས་འདེབས་ཡང་དག་པར་གནང་། ཟླ་བ་བརྒྱད་པ་ཤར་བའི་དུས་སུ་བླ་མ་དགེ་
བའི་བཤེས་གཉེན་སོགས་མཁས་མང་བརྒྱད་བརྒྱ་ཙམ་འདུས་པ་ལ་བྱང་ཆུབ་ལམ་གྱི་རིམ་པ་བདེ་
ལམ་གྱི་བཀའ་ཁྲིད་སོགས་ཆོས་བཀའ་ཅི་རིགས་པ་གནང་། རྗེ་བདག་ཉིད་ཆེན་པོས་འོད་གསལ་
ཆོས་ཀྱི་སྐུ་མངོན་དུ་མཛད་པའི་དུས་ཁྱད་པར་ཅན་ལྔ་མཆོད་ཆེན་མོའི་ཉིན་མཆོད་གཏོར་ཕུན་སུམ་
ཚོགས་པས་མཆོད་ཅིང་། དགུན་གྱི་རིང་སྐུའི་བཅད་རྒྱ་ཤིན་ཏུ་དམ་པ་ལ་བཞུགས། རྒྱལ་གྱི་ཟླ་
བའི་དུས་སློབ་མའི་མཚན་ཉིད་ཐམས་ཅད་དང་ལྡན་པའི་ཉེ་གནས་རབ་འབྱམས་པ་བློ་བཟང་དར་
རྒྱས་ཀྱིས་རང་ལ་བྱུང་བའི་དངོས་པོ་ཐམས་ཅད་བླ་མའི་བཀའ་དྲིན་བསབ་པར་བྱ་བའི་ཆེད་དུ་རྗེ་
བཙུན་བླ་མ་དམ་པ་འདི་ཉིད་མཁར་རྡོ་དང་སྒྲུབ་སྡེ་གསུམ་གྱི་དགེ་སློང་རྣམས་ཚོགས་པའི་དབུས་
སུ་སྤྱན་དྲངས་ཏེ་ལེགས་པར་སྩལ་ཞིང་། བསྟན་འགྲོའི་དཔལ་དུ་ཞབས་པད་ཡུན་རིང་པོར་བརྟན་
པར་བཞུགས་དགོས་པའི་གསོལ་བ་བཏབ་པ་ལ་དགྱེས་པ་ཆེན་པོ་དང་བཅས་ཏེ་བཀའ་བཞེས་
བཟང་པོ་སྩལ། ཕྱི་དྲོའི་དུས་སུ་སེམས་བསྐྱེད་མཆོད་པ་ཕུན་སུམ་ཚོགས་པ་མཛད་སྐབས། འོ་
ངེད་རང་ཚོ་ལ་དངོས་པོ་བྱུང་བ་རྣམས་བླ་མ་དཀོན་མཆོག་ལ་མཆོད་པ་དང་དགེ་འདུན་ལ་བསྙེན་
བཀུར་སོགས་བྱས་པའི་དགེ་རྩ་རྣམས་བླ་མེད་རྫོགས་པའི་བྱང་ཆུབ་ཏུ་བསྔོ་དགོས། ཞེས་བྱ་བ་ལ་
-98-



(
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
སོགས་པ་གསུང་བཤད་རུས་པ་ཅན་མང་དུ་མཛད། ས་ལུག་གནམ་ལོ་གསར་ཚེས་ཀྱི་བསྐང་གསོ་
སེམས་བསྐྱེད་སོགས་ཆོས་འབྱོར་གྱི་དགའ་སྟོན་རྨད་དུ་བྱུང་བ་ནས། ཕོ་བྲང་ཆེན་པོར་སྐྱབས་མགོན་
རྒྱལ་བའི་དབང་པོའི་མཇལ་ཕྱག་ལ་ཕེབས། ཕན་ཚུན་གྱི་འབུལ་གནོང་ཕུན་སུམ་ཚོགས་ཤིང་།
དམ་པའི་ཆོས་ཀྱི་དཀའ་བའི་གནད་ལས་བརྩམས་ཏེ་གསུང་གླེང་ཤིན་ཏུ་ཞིབ་པ་གནང་། ཕུར་བུ་
ལྕོག་ཉིད་དུ་ཕེབས་ནས་རབ་བྱུང་བསྙེན་རྫོགས་དབང་རྗེས་གནང་སོགས་གདུལ་བྱའི་རེ་བ་ལེགས་
པར་སྐྱོང་བར་མཛད། ལྷ་ལྡན་སྨོན་ལམ་ཆེན་མོར་མང་ཇ་དང་འགྱེད་མཆོད་འབུལ་སོགས་སྔར་བཞིན་
བསྐྱངས། ཟླ་བ་གསུམ་པར་སེར་འབྲས་དགེ་གསུམ་བཀྲ་ཤིས་ལྷུན་པོ་སོགས་ཀྱི་བླ་མ་དགེ་བཤེས་
དུ་མ་དང་ཨ་ལག་ཤག་གི་ཐོན་དར་རྒྱས་སོགས་མཁས་མང་རྒྱ་མཚོ་ལྟ་བུའི་དབུས་སུ་བྱང་ཆུབ་ལམ་
གྱི་རིམ་པའི་ཁྲིད་ཡིག་འཇམ་པའི་དབྱངས་ཀྱི་ཞལ་ལུང་གཟབ་བཤད་མཐའ་ཆོད་པ། ལུང་རིགས་
རྨད་དུ་བྱུང་བས་བརྒྱན་ཅིང་ལོག་པའི་ཆོས་ལུགས་རྣམས་སུན་འབྱིན་པའི་ལེགས་པར་བཤད་པ་དང་
བཅས་ཤིང༌། ཉམས་ལེན་གྱི་སྙིང་པོ་གནད་དུ་དྲིལ་བ་ཉིན་ལྟར་གྱིས་གནང་ཞིང་། མཇུག་ཏུ་
སེམས་བསྐྱེད་མཆོད་པའི་སྐབས་ས་སྐྱོང་བ་བསོད་ནམས་སྟོབས་རྒྱས་འཁོར་དང་བཅས་པ་དང་། །
རྒྱལ་བའི་ཡབ་རྗེ་དམ་པ་བསོད་ནམས་དར་རྒྱས། བཀའ་བློན་རྣམ་པ་སོགས་འཁོར་གྱི་སྐྱེ་བོ་གྲངས་
ཀྱི་མཐའ་མངོན་པར་དཀའ་བ་ལྟ་བུ་ལ་བླ་མ་མཆོད་པ་དང་འབྲེལ་བའི་ཚོགས་འཁོར་གྱི་དགའ་སྟོན་
སྤེལ་བ་སྔོན་དུ་འགྲོ་བས། ཕྱི་དྲོའི་དུས་སུ་གང་ཟག་དེ་རྣམས་ཀྱི་རྒྱུད་ལ་བྱང་ཆུབ་མཆོག་གི་ས་བོན་
ཐེབས་ངེས་པའི་སྨོན་སེམས་བསྐྱེད་པའི་ཆོ་ག་གསུང་བཤད་རྨད་དུ་བྱུང་བ་དང་བཅས་པ་གནང་།
སྦྱིན་པའི་བདག་པོ་རྣམས་ཀྱིས་ཀྱང་དངུལ་དཀར་གྱི་མཎྜལ། སྐུ་གསུང་ཐུགས་རྟེན། ན་བཟའ་
གོས་དར། དངུལ་སོགས་དང་ཇ་འཁོར་དྲུག །ཚན་གྲངས་མང་པོ་དང་བཅས་ཏེ་མངོན་པར་མཆོད་
ནས་ཞབས་པད་ཡུན་རིང་དུ་བརྟན་དགོས་པའི་གསོལ་འདེབས་ས་སྐྱོང་ཉིད་ཀྱིས་ཞུས་པར་དགྱེས་
པའི་བཀའ་བཞེས་བཟང་པོ་བཀའ་དྲིན་བསྐྱངས། ས་ག་ཟླ་བའི་སྨྱུང་གནས་སོགས་བསྟན་འགྲོའི་
དོན་གྱི་བྱ་བ་རྨད་དུ་བྱུང་བ་སྔར་བཞིན་དང༌། ཕྱག་ཆེན་ཡང་གསལ་སྒྲོན་མེའི་ལྗགས་ལུང་དང་
བཀའ་གདམས་ཕ་ཆོས་ཀྱི་ལྗགས་ལུང་ཞིབ་བཤད་ཀྱིས་བརྒྱན་པ་གནང་ཞིང་། ཁྱད་པར་དུ་མགོན་
པོ་གསེར་གླིང་པའི་དྲུང་དུ་མཉམ་མེད་ཇོ་བོ་ཆེན་པོས་བྱང་ཆུབ་ཀྱི་སེམས་ཀྱི་གདམས་པ་རིན་པོ་ཆེ་
བཞེས་པའི་དོན་དུ་དཀའ་བ་དུ་མ་སྤྱད་ནས་ཕེབས་སྐོར་ལ་གསུང་བཤད་ཞིབ་ཏུ་གནང་ནས། བྱང་
-99 -



འ་
༄༅། །ཕུར་ལྕོག་ངག་དབང་བྱམས་པའི་གསུང་འབུམ། ༼༡༽
ཆུབ་ཀྱི་སེམས་རིན་པོ་ཆེ་ཞེས་བྱ་བའི་ཆོས་བླ་ན་མེད་པ་འདི་རྒྱུད་ལ་སྐྱེ་བའི་ཕྱིར་དུ་འདི་ལྟར་འབད་
དགོས་ཞེས་གསུང་བཤད་བློ་འཁུལ་ངེས་པ་གནང་བས་དེར་ཚོགས་ཐམས་ཅད་ལུས་ཀྱི་བ་སྤུ་ལྡང་
བ་དང༌། མིག་ནས་མཆི་མ་འཁྲུག་པ་སོགས་དད་གདུང་བླ་ན་མེད་པ་འཕེལ། གྲྭ་ཚང་ཁག་ལ་མང་
འགྱེད་དང་མཆོད་འབུལ་སོགས་སྔར་བཞིན་གནང་། དབྱར་གནས་ཀྱི་རིང་བཅད་རྒྱ་དང་དགག་་་
དབྱེའི་བྱ་བ་རྣམས་ལེགས་པར་གྲུབ་ནས་ཕོ་བྲང་ཆེན་པོར་སྐྱབས་མགོན་རྒྱལ་དབང་ཐམས་ཅད་
མཁྱེན་གཟིགས་ཆེན་པོའི་མཇལ་ཞུར་ཕེབས། ཟླ་བ་བརྒྱད་པར་བླ་མ་མཁན་ཆེན་ཡང་སྡིང་སྤྲུལ་སྐུ་
སོགས་གཙང་དབུས་ཀྱི་མཁས་འདུས་གོང་དུ་བཤད་པ་དང་འདྲ་བ་ལ་བྱང་ཆུབ་བདེ་ལམ་གྱི་བཀའ་
ཁྲིད་ཕུན་སུམ་ཚོགས་པ་ལུང་རིགས་དྲི་མ་མེད་པ་དང་བཅས་ཏེ་ཞིབ་པར་སྩལ། ཕུར་བུ་ལྕོག་ཉིད་
དུ་དགེ་སློང་རྣམས་ལ་དྲིལ་བུ་པའི་ལུགས་ཀྱི་དཔལ་འཁོར་ལོ་སྡོམ་པ་ལྷ་ལྔའི་དབང་སྟ་གོན་དང་
བཅས་པ་གནང་ནས། དགེ་སློང་རྣམས་བསོད་སྙོམས་ལ་ཕེབས་ཁར་ལུགས་གཉིས་ཀྱི་བསླབ་བྱ་
ནན་ཏན་དུ་སྩལ། ལྔ་མཆོད་སོགས་སྔར་རྒྱུན་ལྟར་དང་དགུན་གྱི་རིང་སྐུའི་བཅད་རྒྱ་དམ་པར་
བཞུགས། ལྕགས་སྤྲེལ་གནམ་ལོ་གསར་པའི་རང་ཞལ་ངོམས་པའི་དུས་ཀྱི་དགའ་སྟོན་ཐོག་དཔལ་
ལྡན་འདོད་ཁམས་ཀྱི་དབང་མོ་སྲིད་གསུམ་བདག་མོར་ཚེས་གཏོར་ཟབ་རྒྱས་དང་སྒྲུབ་སྡེ་ཕན་ཚུན་
གྱི་སེམས་བསྐྱེད་སོགས་སྔར་རྒྱུན་དང་། ལྷ་ལྡན་སྨོན་ལམ་ཆེན་མོའི་མང་ཇ་དང་རྟེན་རྣམས་ལ་མཆོད་
འབུལ་སྙན་ཤལ་སོགས་སྔར་ལྟར་གནང་། དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ཐུགས་རྗེ་ཅན་དེ་ཉིད་ཀྱིས་མོ་གལ་དང་ཤཱཀྱ་རྣམས་ལ་ལས་བདག་གིར་བྱ་
བ་ལས་མ་འདས་སོ། །ཞེས་གསུངས་པ་ལྟར། ཁོ་བོ་ཅག་ལྟ་བུ་ལ་པཎ་ཆེན་ཐམས་ཅད་མཁྱེན་པ་
ཆེན་པོའི་ཞབས་རྡུལ་གྱི་ཆ་ཤས་ཀྱི་ཡོན་ཏན་ཡང་མེད་མོད་ཀྱང་པཎ་ཆེན་ཆོས་ཀྱི་རྒྱལ་པོའི་མཚན་
གྱི་བྱིན་རླབས་ལ་བརྟེན་ནས་བསྟན་པ་རིན་པོ་ཆེའི་ཞབས་འདེགས་སུ་འགྱུར་བ་དང་ལས་བཟློག་
ཏུ་མེད་པའི་མཐུ་རྣམས་ལ་དགོངས་ནས། དུས་གསུམ་སངས་རྒྱས་ཐམས་ཅད་ཀྱི་ངོ་བོ་བཀའ་དྲིན་
མཚུངས་མེད་རྒྱལ་དབང་ཐམས་ཅད་མཁྱེན་གཟིགས་ཆེན་པོའི་བཀའ་དང་། སྐྱབས་མགོན་དམ་
པ་འདི་ཉིད་ཀྱི་བཀའ་དང་། ལ་མོ་ཆོས་སྐྱོང་ཆེན་པོའི་ལུང་དོན་ལྟར་ཁོ་བོ་ཅག་ངོས་འཛིན་བྱས་ཟིན་
པའི་གཏམ་གསན་འཕྲལ་ཤངས་བཀྲ་ཤིས་རྩེར་ཁོ་བོ་ཅག་ལ་དངུལ་དཀར་གྱི་མཎྜལ་སྣེ་འདོགས་
ཅན༑ གསེར་ཞོ་ལྔ། རྟགས་བརྒྱད་དྲི་མ་མེད་པ་རྣམས་སྩལ་བ་སྤྱི་བོར་སྨིན། སྐྱབས་མགོན་
• I00 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ཐམས་ཅད་མཁྱེན་པ་ཆེན་པོའི་མཇལ་ཞུ་དང་ཆོས་ཀྱི་གསུང་གླེང་ཞིབ་རྒྱས་སྔར་ལྟར་མཛད་ཅིང་།
དགའ་ལྡན་ཁང་གསར་དུ་ཕེབས། དཔྱིད་དུས་ཀྱི་ལམ་ཁྲིད་ཆེན་མོར་འདུས་ཚོགས་ཤིན་ཏུ་ཆེ་ཞིང་
བསྙེན་བཀུར་ཡང་ཕུན་སུམ་ཚོགས་པ་དབྱར་གྱི་ཆུ་བོ་ལྟར་འཕེལ། རྗེ་བླ་མ་འདིས་ཆོས་ཀྱི་རྒྱལ་པོ་
ཙོང་ཁ་པ་ཆེན་པོའི་ལེགས་པར་བཤད་པའི་ཆོས་ཀྱི་ཆར་ཕབ། མཇུག་གི་སེམས་བསྐྱེད་མཆོད་པའི་
སྐབས་མི་དབང་ཕོ་ལྷ་བ་སོགས་སེར་སྐྱ་དཔག་ཏུ་མེད་པ་ལ་ཐེག་པ་ཆེན་པོའི་སེམས་བྱང་ཆུབ་ཀྱི་
ཐུགས་བཟང་པོས་བསྐྱེད་པའི་བཀའ་དྲིན་ཟླ་མེད་པ་མགོན་པོ་ཨ་ཏི་ཤའི་ཕྱག་ལེན་བླ་ན་མེད་པ་མཛད།
མཇུག་ཏུ་རྒྱུད་སྟོད་སྨད་ཀྱི་དགེ་འདུན་རིག་པ་འཛིན་པ་མང་པོ་ལ་རིམ་གཉིས་ཀྱི་བཀའ་ཁྲིད་ཟབ་
མོ་དང་བསྙེན་བཀུར་ཕུལ་དུ་ཕྱིན་པ་བཅས་གནང་ཞིང་དངུལ་ཞོ་རེའི་འགྱེད་ཀྱང་སྩལ། གཞན་ཡང་
སེར་འབྲས་དགེ་གསུམ་སོགས་ལ་མང་ཇའི་བསྙེན་བཀུར་ཡང་མཛད། ཟླ་བ་བཞི་པའི་དུས་སུ་སྨྱུང་
གནས་ཀྱི་བྱ་བ་སྦྱོར་དངོས་རྗེས་གསུམ་ཚང་བ། སྐལ་ལྡན་གྱི་སྐྱེ་བོ་མང་པོ་ལ་རབ་བྱུང་བསྙེན་
རྫོགས་དབང་རྗེས་གནང་སོགས་ཆོས་ཀྱི་ཆར་ཕབ། དབྱར་གནས་ཀྱི་དུས་སུ་སྐུའི་བཅད་རྒྱ་མཛད་
ཅིང་དགག་དབྱེ་ལྗོངས་རྒྱུ་དང་བཅས་པ་གྲུབ་ནས། ཟླ་བ་བརྒྱད་པའི་ནང་དུ་བདེ་ལམ་གྱི་བཀའ་
ཁྲིད་སོགས་བསྟན་པ་རིན་པོ་ཆེ་ཡུན་རིང་པོར་མི་ཉམས་ཤིང་རྒྱས་པའི་བཀའ་དྲིན་མཚུངས་པ་མེད་
པ་སྔར་བཞིན་སྩལ། ལྔ་མཆོད་ཀྱི་མཆོད་པ་དང་དགུན་གྱི་དུས་སུ་བདེ་སྟོང་དབྱེར་མེད་པའི་ཏིང་ངེ་
འཛིན་ཟབ་མོ་ལ་སྔར་བཞིན་དུ་བཞུགས། བྱ་ཡི་ལོ་ལྕགས་ཁམས་ཅན་གྱི་དགའ་སྟོན་གསར་དུ་
ངོམས་སྐབས་འདོད་ཁམས་དབང་ཕྱུག་རེ་མ་ཏཱིར་ཚེས་གཏོར་སེམས་བསྐྱེད་སོགས་སྔར་བཞིན་དང་།
སྨོན་ལམ་ཆེན་མོར་མང་ཇ་དང་། ཇོ་ཤཱཀ་རྣམ་གཉིས་ཀྱིས་མཚོན་པའི་རྟེན་རྣམས་ལ་མཆོད་འབུལ་
ཐུགས་སྨོན་སོགས་རྒྱས་པར་མཛད། ནག་པ་ཟླ་བའི་དུས་སུ་ཞྭ་སེར་བསྟན་པའི་གསལ་བྱེད་དེ་མོ་
སྤྲུལ་སྐུ་སོགས་སེར་འབྲས་དགེ་གསུམ་གྱི་བླ་མ་སྤྲུལ་སྐུ་སོགས་མང་བ་དང་། དབུས་གཙང་གི་
མཁས་མང་འདུས་པ་རྒྱ་མཚོ་ལྟ་བུའི་དབུས་སུ་བྱང་ཆུབ་ལམ་གྱི་རིམ་པའི་བཀའ་ཁྲིད་ཤིན་ཏུ་རྒྱས་
པ་དང་། ཕོ་ལྷ་བ་བསོད་ནམས་སྟོབས་རྒྱས་སོགས་སེར་སྐྱ་གྲངས་ལས་འདས་པ་ལ་ཐེག་པ་ཆེན་
པོར་སེམས་བསྐྱེད་པའི་བཀའ་དྲིན་སྩལ་ཞིང༌། གཞན་ཡང་དད་ལྡན་གྱི་སྐྱེ་བོ་རྣམས་ལ་གཅོད་
དབང་གཅོད་ཁྲིད། སྤྱན་རས་གཟིགས་ཀྱི་རྗེས་གནང༌། སྙིང་པོ་དོན་གསུམ་གྱི་ཁྲིད། ཚེམ་བུ་
དམར་ཁྲིད་སོགས་ཤིན་ཏུ་ཟབ་ཅིང་མང་བ་དང༌། ས་ཟླའི་དུས་སྨྱུང་གནས་ཀྱི་ཆོ་ག་དང་བསྐྱེད་
-11-



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
རྫོགས་ཀྱི་ཁྲིད་སོགས་བསྟན་འགྲོའི་དོན་རྨད་དུ་བྱུང་ཞིང་རྒྱ་ཆེ་བ་སྔར་བཞིན་འཕེལ་བར་བཞུགས།
སྐབས་འདིར་བྱེས་མཁས་མང་གྲྭ་ཚང་གི་གྲྭ་ཁང་ཆུང་སྐྱོན་ཡོད་པར་རྟེན་གྲྭ་མང་འདུས་སྤྱི་ནས་གཞུང་
ས་མཆོག་ཏུ་གྲྭ་ཁང་གསར་བཞེངས་གནང་དགོས་པའི་བསྐུལ་མ་ཞུ་བར་གསོལ་བ་བཏབ་པ་བཞིན།
རྗེ་འདིས་ཀྱང་རྫས་ལས་བྱུང་བའི་གཞིའི་ཕན་ཡོན་ལ་དགོངས་ནས། ནང་མཛོད་དྲི་མ་མེད་པ།
གསེར་སྲང་གསུམ། དངུལ་སྲང་ཆེན་བརྒྱ་དང་ལྔ་བཅུ། གོས་ཡུག་ཆེན་གསུམ། གསེར་ཤོག་དང་
ཁ་བཏགས་ཕོན་ཆེ་བའི་དངོས་སྐྱེས་སོགས་རྒྱ་ཆེ་བ་དང་བཅས་ཏེ་ས་སྐྱོང་ཕོ་ལྷ་བར་བཀའ་གནང་
བ་རྣམས། མི་དབང་བསོད་ནམས་སྟོབས་རྒྱས་ནས་ཀྱང་དྭང་བ་ཆེན་པོས་བཀའ་སྤྱི་བོས་ནོས། གྲྭ་
ཁང་རྙིང་པ་དེའི་ལྡེབས་བྲིས་ལ་དཔལ་རྟ་མགྲིན་གྱི་ལྷ་ཚོགས་དང་བཀའ་སྡོད་སོགས་ཀྱི་སྐུ་བྱིན་
ཅན་ཤིན་ཏུ་གཉན་པ་མང་བ་གཞན་གྱིས་བལྟ་བར་ཡང་མི་བཟོད་པ་ལྟ་བུར་གནས་པ་ལ། རྗེ་འདི་
ཉིད་ནས་ཨརྒའི་ཆོ་ག་མཛད་དེ། དེའང་ཡེ་ཤེས་པའི་དཀྱིལ་འཁོར་གྱི་ལྷ་ཚོགས་ཐམས་ཅད་མེ་ལོང་
གི་ནང་དུ་གཟུགས་བརྙན་གྱི་ཚུལ་དུ་སྤྱན་དྲངས་ནས་རྟ་མགྲིན་ཁང་གི་དཔལ་རྟ་མཆོག་རོལ་པའི་
སྐུ་ཕྲག་ཏུ་འཇོག་པར་མཛད། དེ་ནས་རྗེ་བླ་མ་ཉིད་ཀྱིས་ས་དཀར་གྱི་སྐྱོམ་བསྣམས་ནས་ཐོག་མ་
ཁོ་ནར་གཟའ་རྒོད་ཀྱི་གཟུགས་བརྙན་ལ་བྱུག་པར་མཛད། དེ་ནས་རིམ་བཞིན་ལྷའི་འཁོར་ལོའི་
ཚོགས་ཐམས་ཅད་མི་མངོན་པར་བྱུག་པར་མཛད། དེ་རྗེས་སུ་ཁུལ་མི་ལ་སོགས་པའི་སྐྱེ་བོ་རྣམས་
ཀྱིས་རྩིག་པ་རྣམས་བཤིག་པར་འཚུབ་འགྱུར་ཅུང་ཟད་ཀྱང་མེད་པར་བདེ་བར་རིམ་གྱིས་མཐར་ཕྱིན་
ཅིང་ དེ་དག་གི་ཚེ་ཚུགས་སྟོན། བར་སྟོན། གྲོལ་སྟོན་སོགས་དང་ལེགས་གསོལ་མཐའ་དག་ལ་
གསེར་དངུལ། བཟང་གོས་གྱོན་པའི་རིགས། རྟ་ནོར་སོགས་དངོས་སྐྱེས་ཕུན་སུམ་ཚོགས་པས་དེར་
ཚོགས་ཚང་མ་ཚིམ་པར་མཛད། རྗེ་བླ་མ་ཉིད་ནས་ཐུན་མོང་མིན་པའི་ལྗགས་བཀོད་མཛད་དེ་གཙང་
ཁང་སྦུག་ཏུ་རྟེན་གཙོར་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་དང་། གཡས་སུ་ཐུབ་པའི་དབང་པོའི་སྐུ་
གཟི་འོད་འབར་བ། གཡོན་དུ་འོད་དཔག་མེད་དེ། དེ་གསུམ་གའང་སྐུ་ཚད་ཐོག་སོ་ཕྱེད་གཉིས་
ཙམ་དང་འཁོར་ཉེ་བའི་སྲས་བརྒྱད་དང་སྒོ་བསྲུང་ཁྲོ་བོ་གཉིས་དང་བཅས་པ་བཞེངས་སྐུ་ཐོག་ཚད་
མ་གྲང་གསེར་གྱིས་ལེགས་པར་བྱུགས་ཏེ་རྫིབ་མོར་གཡོགས་པ། རྒྱབ་ཡོལ་སོགས་ལ་རིན་པོ་ཆེའི་
རིགས་ཤེལ་དཔྱད་སྣ་ཚོགས་ཀྱིས་ཕྱུག་པ། གཟུངས་གཞུག་འཇིག་རྟེན་ན་དཀོན་པ་རིང་བསྲེལ་
རྣམ་བཞི། སྐུ་གསུང་ཐུགས་རྟེན། རིན་པོ་ཆེ་དང་གོས་དར་གྱི་རིགས། ནོར་ལྷ་ཕོ་མོ། ལྷ་བུམ།
-102 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
ཀླུ་བུམ་སོགས་བརྗོད་ལས་འདས་པ་མདོ་རྒྱུད་དམ་པའི་ཕྱག་ལེན་བཞིན་རྗེ་ཉིད་ནས་ཐུགས་ཉམས་
སུ་བསྟར་ཞིང་སོ་སོའི་གོ་བབས་དང་བསྟུན་པའི་བཟང་གོས་ཀྱི་ན་བཟའ། སྙན་ཤལ། འཕན།
བླ་བྲེ། གདུགས། རྒྱལ་མཚན་སོགས་བཀོད་པ་ཕུན་སུམ་ཚོགས་པའི་མཆོད་རྫས་དང་། གསེར་སྐུ་
དང་ལི་སྐུ་བརྒྱ་ལྷག་ཙམ་གྱི་རྟེན་གཙོར་རྗེ་ཉིད་ཀྱི་སྐུ་འདྲ་རིན་པོ་ཆེ་མིག་གི་བདུད་རྩི་སྤུངས་པ་ལྟ་
བུར་གསར་བཞེངས་མཛད། གདུང་རྟེན་དྲུག་ཅུ། སྐུ་ཐང་སོགས་འཇིག་རྟེན་གྱི་མིག་གི་བདུད་རྩི་
སྤུངས་པ་ལྟ་བུ་བསྒྲུབ་པར་མཛད་པ་རྣམས་ཀྱང་ལེགས་པར་མཐར་ཕྱིན། ཟླ་བ་བརྒྱད་པའི་ནང་དུ་
ཕྱོགས་ཐམས་ཅད་ནས་མཁས་མང་སྟོང་ཕྲག་འདུས་པ་ལ་བྱང་ཆུབ་བདེ་ལམ་གྱི་ཟབ་ཁྲིད་རྨད་དུ་
བྱུང་བ་སྩལ། ཟླ་བ་དགུ་པའི་ཚེས་གསུམ་གཟའ་སྐར་འཕྲོད་སྦྱོར་བྱེད་པ་སོགས་ཕུན་སུམ་ཚོགས་
པའི་དུས་སུ་རྗེ་བླ་མ་རྡོ་རྗེ་འཆང་ཆེན་པོ་ཉིད་ཀྱིས་རྡོ་རྗེ་སློབ་དཔོན་མཛད་ཅིང་། བླ་མ་དམ་པ་
བསོད་ནམས་བཟང་པོ་དང་བྱེས་སློབ་དཔོན་མཁས་དབང་ངག་དབང་དོན་གྲུབ། རྒྱུད་སྟོད་ཀྱི་རྡོ་
རྗེ་འཛིན་པ་བསྙེན་སོང་བཅུ་དྲུག་གིས་ཆོག་གྲོགས་མཛད་ནས། དཔལ་རྡོ་རྗེ་འཇིགས་བྱེད་ཆེན་
པོའི་སྒོ་ནས་རབ་ཏུ་གནས་པའི་ཆོ་ག་སྦྱོར་དངོས་རྗེས་གསུམ་ཚང་བ་ཉིན་གསུམ་གྱི་རིང་སྨིན་རྒྱས་
སུ་མཛད་དེ། དངོས་གཞིའི་ཉིན་སྤྱན་འདྲེན་གྱི་དུས་སུ་རྒྱུད་པ་རྣམས་ཀྱིས་རོལ་མོ་མཛད་ཅིང་། རྗེ་
བླ་མ་འདི་ཉིད་ཀྱིས་སྔར་རྟ་མགྲིན་གྱི་སྐུ་ཕྲག་ཏུ་བཅུག་པའི་མེ་ལོང་གདན་འདྲེན་གནང་བས། དེར་
འདུས་ཀྱི་མི་ཐམས་ཅད་སེམས་སྐྱོ་བའི་རང་བཞིན་དུ་གྱུར། མཇུག་ཆོག་ཞི་རྒྱས་ཀྱི་སྦྱིན་སྲེག་དང་
བཅས་པ་གྲུབ་རྗེས་གསུང་ཆོག་པ་རྣམས་ལ་སྟོན་འབུལ་བླ་ན་མེད་པ་དང་གྲྭ་ཚང་ལ་རབ་སྟོན། །
འགྱེད། གྲྭ་ཇ་བཟང་པོ་བཅས་སྩལ། གྲྭ་ཁང་གི་ཞལ་བསྲོར་གྲྭ་ཇ་གཉིས། ཁ་བཏགས་སྐྱ་ཆེན་རེ་
དང་གྲྭ་ཚང་གསུམ་ཚོགས་ལ་དངུལ་སྐར་ལྔ་རེའི་སྐུ་འགྱེད་གནང་བ་སོགས་བཀའ་དྲིན་ཕུལ་དུ་ཕྱིན་
པར་མཛད། འདི་སྐབས་སྔ་ཕྱི་ངེས་པ་མེད་པར་སྔ་ཤོག་དཀོན་མཆོག་ཚེ་རིང་། ནག་ཆུ་ཨེར་ཁེ་མེར་
རྒན༑ ཕུར་བུ་ལྕོག་རབ་འབྱམས་པ་ངག་དབང་དཔལ་ལྡན། རབ་འབྱམས་པ་བྱམས་པ་ཡེ་ཤེས་
སོ་སོ་ནས་སྒྲུབ་སྡེ་གསུམ་སོགས་ལ་སེམས་བསྐྱེད་མཆོད་པ་རེ་བཏང་བའི་ཚོགས་དབུར་དམ་པ་
འདི་ཉིད་སྤྱན་དྲངས། འབུལ་བ་དང་ཞབས་ཏོག་ཕུན་སུམ་ཚོགས་པ་དང་། ཕྱི་དྲོ་རིམ་བཞིན་
སེམས་བསྐྱེད་གསུང་བཤད་ལམ་རིམ་ཆ་ཚང་སོགས་གནད་བསྡུས་པ་ཟབ་རྒྱས་གསུངས། དེ་ནས་
ཟླ་བ་བཅུ་པར་ལྔ་མཆོད་དང་དགུན་གྱི་རིང་སྐུའི་བཅད་རྒྱ་དམ་པར་བཞུགས། ཆུ་ཁྱི་གནམ་ལོ་
ན་པར་བ«
- 103 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡）
གསར་བའི་དགའ་སྟོན་རྨད་དུ་བྱུང་བ་དང་སྒྲུབ་སྡེ་གསུམ་གྱི་སེམས་བསྐྱེད་མཆོད་པ་སོགས་སྔར་
བཞིན་དང་། སྨོན་ལམ་ཆེན་མོར་མང་ཇའི་བསྙེན་བཀུར་དང་ཇོ་ཤཱཀ་རྣམ་གཉིས་སོགས་ལ་སྙན་
ཤལ་མཆོད་འབུལ་བཅས་སྔར་ལྟར་གནང་། ནག་ཟླའི་དུས་སུ་ལོ་ལྟར་གྱི་གྲྭ་ཚོགས་ཕུན་སུམ་
ཚོགས་པར་ལམ་རིམ་གྱི་ཁྲིད་གསུང་བཤད་རྨད་དུ་བྱུང་བ་དང་། མཇུག་ཏུ་དགེ་འདུན་གྱི་སྡེ་རྣམས་
དང་སྐྱ་བོའི་ཚོགས་ལ་སོགས་པར་སེམས་བསྐྱེད་མཆོད་པ་ཟབ་བཤད་དང་བཅས་པ་སྩལ། ས་ག་
ཟླ་བའི་ནང་དུ་སྨྱུང་གནས་དང་བསྐྱེད་རྫོགས་ཀྱི་ལྗགས་ཁྲིད། མཇུག་ཏུ་གཏང་རག་གི་བསྐང་གསོ་
སོགས་ཤིན་ཏུ་རྒྱས་པར་གནང་། གདན་ས་ཆེན་པོ་འབྲོག་རི་བོ་ཆེ་དགེ་ལྡན་རྣམ་པར་རྒྱལ་བའི་
གླིང་གི་རྟེན་གྱི་གཙོ་བོ་ཐུབ་དབང་ཚུལ་ཁྲིམས་མར་གསེར་ཟངས་ལས་གྲུབ་པའི་ཁྲི་དྲུག་འགྱོགས་
རྒྱ་ཕུབས་ཀ་བ་ལ་འབྲུག་འཁྲིལ་བའི་གཟུགས་དང་བཅས་པ་བཟོ་བཀོད་ཕུན་སུམ་ཚོགས་པ་བཟོ་
དགོས་པའི་ལྗགས་བཀོད་ཞུ་རྟེན་བཟང་པོ་དང་བཅས་ཏེ་གཞུང་ས་མཆོག་ཏུ་འབུལ་བར་མཛད་པ།
ས་སྐྱོང་བ་མི་དབང་ཕོ་ལྷ་བས་ཁུར་བཞེས་ཀྱིས་འདི་ལོ་ལེགས་པར་གྲུབ་ཅིང་རབ་ཏུ་གནས་པའི་
ཆོ་ག་མཛད་པའི་གསུང་གྲོགས་སུ་རྒྱུད་སྟོད་གྲྭ་པ་བརྒྱད་གྲྭ་དང་བཅས་ཟླ་བ་ལྔ་པའི་ཚེས་གསུམ་ལ་
ལྷ་ས་ནས་ཕེབས། གསང་སྔགས་མཁར་དུ་བཞུགས། མགོན་པོ་ཕྱག་དྲུག་པའི་སྐུ་མདུན་དུ་བསྟན་
པ་རྒྱས་ཤིང་འགྲོ་བ་བདེ་བའི་འཕྲིན་བཅོལ་དང་། གྲྭ་དམངས་ལ་མཇལ་ཁ་བཅས་གནང་། དགའ་
ལྡན་དུ་ཕེབས། ཚེས་ལྔ་ལ་རབ་གནས་ཀྱི་སྟ་གོན་དང་དྲུག་ལ་དངོས་གཞི། བདུན་ལ་མཇུག་ཆོག་
དང་བཅས་པ་གནང་། ཚེས་བརྒྱད་ལ་བརྒྱ་མཆོད་ལ་སོགས་པའི་མཆོད་པ་དང་བཅས་ཏེ་མཆོད་
མཇལ་ཞིབ་པར་མཛད། ཚེས་དགུ་ལ་རྗེ་བླ་མ་ཉིད་ཀྱིས་གཙོ་མཛད་རྒྱུད་གྲྭ་བ་བཞི་བཅུ་སྐོར་གྱིས་
བསྐང་གསོ་ཟབ་རྒྱས་གནང་། ཁྲི་ཆེན་རྒྱལ་མཚན་སེངྒེ་བཞུགས་སྐབས་དགའ་ལྡན་ན་བཞུགས་
པའི་སྐུ་འདྲ་སོགས་ལ་བཞིག་གསོས་མང་དུ་མཛད་པ་དང་ལྷན་ཅིག་མགོན་ཁང་དུ་བཞུགས་པའི་
དཔལ་རྡོ་རྗེ་འཇིགས་བྱེད་ཆེན་པོ་དང་ཡེ་ཤེས་ཀྱི་མགོན་པོ་ཕྱག་དྲུག་པ་འཁོར་བཅས་དང་དམ་ཅན་
ཆོས་ཀྱི་རྒྱལ་པོ་རྣམས་ལའང་ཚོན་གསར་པ་རེ་གསོལ་བར་མཛད་པ་སོགས་ལྷག་བསམ་དག་པའི་
མཛད་པ་ཡིན་མོད། ཚོན་བྱིན་མི་ཆགས་པའི་ལྷ་སྐུ་གསར་བཞེངས་ལྟ་བུ་བརྗིད་མི་ཆགས་པར་
དགོངས་ནས། ཟངས་གཞོང་གཙང་མ་ཆེ་བ་ཞིག་ཏུ་གུར་ཀུམ་བཟང་པོ་དང་བཅས་པའི་ཆུས་བཀང་
བ་ལ་རྒྱུད་པ་རྣམས་ཀྱིས་དཔལ་རྡོ་རྗེ་འཇིགས་བྱེད་ཀྱི་རྩ་བའི་སྔགས་བཟླས་པའི་ཞལ་ཕུ་འགྲིམས་
འཐུམ་
མ
- 104 -



-- ，!
•t:5
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
པར་མཛད། དེ་ནས་ཁ་བཏགས་བཟང་པོ་རྣམས་དེ་ལ་སྦྱངས་ཏེ་ལྷ་རྣམས་ཀྱི་སྤྱི་བོ་ནས་བཟུངས་
ཏེ་ཚོན་གསར་པ་རྣམས་ལ་ཁྲུས་མཛད་པས། ཚོན་གསར་པ་རྣམས་ལྷག་མ་མ་ལུས་པར་དག་ནས་
སྔོན་བཞིན་དུ་བརྗིད་ཆགས་པ་སྨུག་འཛི་རི་བར་གྱུར་སོང་གསུང་ཞིང་། གྲུབ་པའི་དབང་ཕྱུག་ཆེན་
པོ་ཁྲི་ཆེན་ནོ་མིན་ཧན་ནས་ཀྱང་། ཨི་ཤི་རི་དེ་ལྟ་བུ་འཕྱིད་ཐུབ་པ་ཁྱེད་གྲུབ་ཐོབ་ཆེན་པོར་སྣང་།
ཞེས་རྩེད་མོའང་གསུངས། དེ་གོང་ཞིག་ན་རྗེ་བླ་མ་འདི་ཉིད་ཀྱི་མནལ་ལམ་ལ། དགའ་ལྡན་གྱི་འོག་
གི་ཤིང་རྩེ་རྣམས་ལ་མེ་ལྕེ་ཆེར་འབར་ཏེ་གྲྭ་པ་རྣམས་བྲོས་ནས་ཕེབས་ཀྱིན་འདུག་པ་ལ་གྲྭ་པ་ཞིག་
ནས་ཤོག་དྲིལ་ཞིག་ཕྱག་ཏུ་གཏད་ནས་འདི་ཁྱེད་ལ་སྟེར་ཐུབ་པས་བློ་བདེ་ཟེར་བ་ཞིག་གཟིགས་པ་
དེའང་ཚུལ་འདི་ལ་ལྟ་བར་འདུག་གསུངས་ཤིང་བསྐང་གསོ་བ་རྣམས་ལ་ཡོན་ཁ་བཏགས་རེའང་
འབུལ་བར་མཛད། རྒྱུད་ཁང་ཤར་བྱང་གི་གྲྭ་པ་བརྒྱ་སྐོར་ལའང་བཀའ་ཆོས་ཟབ་པར་སྩལ།
ཡངས་པ་ཅན་དུ་ཚོགས་ཡོངས་ལ་དགའ་ལྡན་ལྷ་བརྒྱ་མའི་ཁྲིད་དང་རྟེན་འབྲེལ་བསྟོད་པའི་ལྗགས་
ལུང་བཅས་གནང་། ཚེས་བཅུའི་ཉིན་ཕོ་བྲང་ཆེན་པོ་པོ་ཏ་ལ་ནས་ངེས་དོན་གྱི་མཁས་གྲུབ་ཆེན་པོ་
ཁྲི་ཆེན་ནོ་མིན་ཧན་ཕེབས་པ་དང་མཇལ་ངོས་ཆོས་ཀྱི་གནད་ལས་བརྩམས་པའི་གསུང་བགྲོས་ཞིབ་
པར་གནང་། ཚེས་བཅུ་གཅིག་ལ་ཆུམ་མདར་ཕེབས། ཚེས་བཅུ་གཉིས་ལ་སྟོད་རྒྱུད་གྲྭ་ཚང་བླ་མ་
ཚོགས་ཡོངས་དང་བཅས་ཏེ་འདུ་ཁང་གསར་བཞེངས་ལ་རབ་ཏུ་གནས་པའི་ཆོ་གའི་སྟ་གོན་མཛད། །
བཅུ་གསུམ་ལ་དངོས་གཞི། བཅུ་གཞི་ལ་མཇུག་ཆོག་རྒྱས་པར་མཛད་དེ། དམ་ཚིག་པ་སོ་སོ་ལ་ཡེ་
ཤེས་པ་དབྱེར་མེད་དུ་བསྲེ་བར་མཛད། ཚེས་བཅོ་ལྔ་ལ་གསོ་སྦྱོང་གི་བྱ་བ་ལེགས་པར་གྲུབ་ནས།
ཚོགས་ཡོངས་ལ་རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པའི་རྩ་བའི་རྒྱུད་ཀྱི་དོན་འཆད་
པའི་འགྲེལ་པ་བཞི་སྦྲགས་ནས་ཆོས་ཐུན་གཅིག་སྩལ་ཞིང་དངུལ་དང་ཁ་བཏགས་སྐྱ་ཆེན་རེའི་འགྱེད་
བཅས་གནང་། ཤར་རྩེ་མཁན་པོ་ངག་དབང་ལྷུན་གྲུབ་ཀྱིས་ཀྱང་བླ་བྲང་རང་ནས་འབུལ་བ་ཞབས་
ཏོག་ཕུན་སུམ་ཚོགས་པ་ཞུས། ཚེས་བཅུ་དྲུག་ལ་ཆིབས་བསྒྱུར་མཛད་དེ་བདེ་མོ་ཐང་གི་མཆོད་
མཇལ་ཞིབ་རྒྱས་དང་། མང་འགྱེད་བསླབ་བྱ་དང་བཅས་པ་ནན་ཏན་དུ་གནང་། དེ་ཞོར་ཕག་མོ་
ཆོས་སྡེའི་མདུན་དུ་གོས་སྐུ་གསར་བཞེངས་ལ་ཕྱག་ནས་དང་མི་དམངས་ལ་ཕྱག་དབང་གི་བྱིན་རླབས་
བཅས་གནང་། སྟག་རྩེའི་ཀླུ་སྡིངས་སུ་མི་དབང་ཕོ་ལྷ་བའི་སྲས་ཆུང་ད་ལས་སྤུ་དུར་གྱིས་སྤྱན་འདྲེན་
ཞུས་པ་ལྟར་ཕེབས། གསུང་གླེང་ཞིབ་ཆ་ཞུས་པ་ལ་བཀའ་ལན་ཡང་དག་སྩལ་ཞིང་། གསོལ་སྟོན་
-i05 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡）
ཀྱང་ཕུན་སུམ་ཚོགས་པ་ཞུས། དེ་ནས་ལོ་དགོན་དུ་ཕེབས། དགེ་འདུན་རྣམས་ལ་མང་འགྱེད་ཁ་
བཏགས་གཉིས་རེ་དང་བརྒྱ་མཆོད། མཆོད་མཇལ་སོགས་ཀྱང་ཞིབ་རྒྱས་གནང་ཞིང་། ཚོགས་
ཡོངས་ལ་སྐྱབས་འགྲོའི་ཁྲིད་ཀྱང་སྩལ། ཚེས་བཅུ་དགུའི་ཉིན་ཞོགས་གུར་སྨོན་དུ་ཕེབས། ཚོགས་
ཡོངས་ལ་བྱང་ཆུབ་བདེ་ལམ་གྱི་ཁྲིད་དང་། བླ་མ་དམ་པ་གྲུབ་པའི་དབང་ཕྱུག་དོན་ཡོད་མཁས་གྲུབ་
རིན་པོ་ཆེའི་རྣམ་ཐར་གྱི་ལུང་བཅས་གནང་ཞིང་། མཆོད་མཇལ་ཡང་ཞིབ་རྒྱས་མཛད། དེར་བཞུགས་
རིང་མང་ཇ་གཉིས་རེ་ཆག་མེད་དང་ཊམ་རེའི་རྩིས་ཀྱི་ཕྱག་འགྱེད། དངུལ་སྲང་བཅོ་ལྔ་དང་གོས་
ཡུག་བཅས་ཀྱིས་གཙོས་པའི་སྤྱི་འབུལ་ཚན་ཆེ་བ་སྦྱིན་འཇགས་མཛད་ཅིང་། ཚུར་ཡང་མཎྜལ། སྐུ་
གསུང་ཐུགས་རྟེན་ན་བཟའ་ཆ་ཚང་། དངུལ་སྲང་སུམ་ཅུ་ཙམ་གྱི་ཞབས་བརྟན་ཕུལ་བ་བདག་གིར་
བཞེས། གུར་སྨོན་གྱི་རི་ཁྲོད་དང་བྱང་ཆུབ་གླིང་གཉིས་སུ་སྤྱན་འདྲེན་ཞུས་དོན་ལྟར་ཕེབས་ནས་
ཚོགས་འཁོར་དང་བླ་མ་མཆོད་པའི་ལུང་སོགས་གནང་ཞིང་། ཞག་བཅུ་ཐོག་ནས་ཆིབས་ཁ་བསྒྱུར།
འཕན་ཡུལ་མདར་སྲས་ཁང་གྲྭ་པ་ཕྱེད་ཉིས་བརྒྱ་སྐོར་ལ་ཕྱག་དབང་དང་། གཞན་ཡང་འདི་དག་
གི་སྔ་ཕྱི་རྣམས་སུ་ཕྱོགས་ཕྱོགས་ནས་སེར་སྐྱ་གྲངས་མེད་འདུས་པ་ལ་ཕྱག་དབང་ཕྱག་མདུད་མ་
ཎིའི་ལུང་སོགས་མཐོང་ཐོས་དྲན་རེག་གི་སྒོ་ནས་ཐར་པའི་ས་བོན་ཁྱད་པར་ཅན་བསྐྲུན་པར་མཛད།
འདི་ལོ་སེར་འབྲས་ཀྱི་རིགས་གྲུར་མང་འགྱེད་དང་གྲྭ་ཚང་གི་ཆོས་ཐོག་སོ་སོ་དང་སྐབས་བསྟུན་གྱི་
འགྱེད་གྲྭ་ཇ། སྤྱི་འབུལ། མཆོད་རྫས་སོགས་རྒྱ་ཆེར་སྩལ། གནམ་གང་ལ་བྲག་ཡེར་པར་ཕེབས་
ཞག་གསུམ་བཞུགས། ཚོགས་པ་ལ་སྨན་བླའི་རྗེས་གནང་དང་སྨན་ཆོག་ཡིད་བཞིན་དབང་རྒྱལ་གྱི་
ལུང་བཅས་གནང་ཞིང་། ཡས་མས་ཀྱི་དགོན་ཁག་བཅུ་སྐོར་ལའང་མང་ཛ། ཁ་བཏགས་རེའི་
འགྱེད་ཀྱང་སྩལ། ཚེས་གསུམ་གྱི་ཉིན་དགའ་ལྡན་ཁང་གསར་དུ་ཕེབས་ནས་ཕོ་ལྷ་བ་འཁོར་དང་
བཅས་པས་ཀྱང་བསྙེན་བཀུར་ཕུན་སུམ་ཚོགས་པས་མཆོད། ཕྱི་ཉིན་རི་ཁྲོད་དུ་ཕེབས། ཟླ་་་་་
བརྒྱད་པའི་ཚེས་བཅོ་བརྒྱད་ནས་བདེ་ལམ་གྱི་བཀའ་ཁྲིད་ཞིབ་རྒྱས་སྔར་བཞིན་སྩལ། དོན་གཉེར་
གྱི་སྐྱེ་བོ་ཤིན་ཏུ་མང་བ་ལ་རབ་བྱུང་བསྙེན་རྫོགས་སོགས་ཕན་བདེའི་ས་བོན་བླ་ན་མེད་པ་བསྐྲུན་
པར་མཛད། ཟླ་བ་དགུ་པའི་ཚེས་བདུན་ལ་གཙང་གི་ཕྱོགས་སུ་བདག་ཅག་རྣམས་ཀྱི་བསོད་ནམས་
ཀྱི་ཞིང་དུ་ཆིབས་ཀྱི་ཁ་ལོ་བསྒྱུར་བར་བཞེད་དེ་ཕོ་བྲང་ཆེན་པོ་པོ་ཏ་ལར་ཐམས་ཅད་མཁྱེན་གཟིགས་
ཆེན་པོར་ཐོན་ཕྱག་ཞུ་བར་ཕེབས་ཏེ། དངུལ་གྱི་མཎྜལ། མཛོད་གོས་ཇུས་ཡུག །ཧུ་ཇ་འཁོར་དྲུག་
-i6 -



(）༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
སོགས་འབུལ་བར་མཛད་དེ། གསོལ་ཚིགས་ཀྱི་བར་ཆོས་ཀྱི་གསུང་གླེང་ཞིབ་རྒྱས་སུ་གནང་ཞིང་
བཟང་ཇ་འཁོར་དྲུག་ལྔ་ཙམ་གྱི་གནང་སྦྱིན་ཀྱང་དགྱེས་བཞིན་སྩལ། དེ་ནས་རིམ་བཞིན་གཙང་དུ་
ཆིབས་བསྐྱོད་དེ་དན་འབག་མདར་ཐབ་སྐྱེལ་དང་ཆིབས་སྐྱེལ་བཅས་མཛད། བར་ལམ་གྱི་ས་
ཐམས་ཅད་དུ་རྫོང་གཞིས་མི་དྲག་ཐམས་ཅད་ནས་ཆིབས་བསུ་སོགས་བསྙེན་བཀུར་ཕུན་སུམ་
ཚོགས་པ་དང་བཅས་ཏེ་གྲོང་པོ་ཆེའི་གཞིས་ཀར་དཔལ་འཁོར་ཆོས་སྡེའི་བླ་གཉེར་གང་ཡོད་ཀྱིས་
ཆིབས་བསུ་སེར་ཕྲེང་དང་བཅས་འདུ་ཁང་ཆེན་མོར་ཕེབས། དཀར་སྤྲོ་དང་ཚོགས་ཡོངས་ལ་མཇལ་
ཁ་དང་འབུལ་བ་ཡང་རྒྱ་ཆེར་ཕུལ་ཞིང་ལྕང་ལོ་ཅན་གྱི་གཞིས་ཀར་ཞབས་ཏོག་ཕུན་སུམ་ཚོགས་པ་
ཞུས༑ དཔལ་འཁོར་ཆོས་སྡེར་མང་ཇ་ཐུག་ཚུལ་བཅས་དང་ཁ་བཏགས་རེའི་འགྱེད་ཀྱང་གནང་།
དེ་ནས་བཀྲ་ཤིས་ལྷུན་པོའི་བར་གྱི་སེར་སྐྱ་དྲག་ཞན་ཐམས་ཅད་ནས་ཞབས་བརྟན་འབུལ་ནོད་་་་
སོགས་བསྙེན་བཀུར་ཕུལ་བ་རྣམས་བདག་གིར་མཛད་ཅིང་། ཚེ་དབང་ལ་སོགས་པའི་བྱིན་རླབས་
ཕུན་སུམ་ཚོགས་པ་སྩལ། ས་དམར་དུ་བླ་བྲང་རྒྱལ་མཚན་མཐོན་པོ་ནས་ཆེད་དུ་མངགས་པའི་དྲུང་
འཁོར་ལྔ་ཙམ་གྱིས་ཆིབས་བསུ་དང་ཐབ་བསུ་སོགས་བསྙེན་བཀུར་ཞུས་པ་རྣམས་བདག་གིར་་་་་
མཛད་དེ། ཚེས་བཅོ་ལྔའི་ཉིན་བཀྲ་ཤིས་ལྷུན་པོར་ཞབས་ཀྱི་པདྨོ་རྣམ་པར་བཀོད། ཚེས་བཅུ་དྲུག་
གི་ཉིན་བཀའ་དྲིན་མཚུངས་པའི་ཟླ་ཐམས་ཅད་དང་བྲལ་བ་རྗེ་བཙུན་བླ་མ་དམ་པ་བྱམས་པའི་
མཚན་ཅན་གང་དེའི་ཞལ་གྱི་དཀྱིལ་འཁོར་དམ་པ་ཁོ་བོ་ཅག་གི་མིག་སྔར་མངོན་དུ་གྱུར་པའི་སྐལ་
བཟང་ཐོབ། ཚེས་བཅོ་བརྒྱད་ཀྱི་ཉིན་རྗེ་བླ་མ་དམ་པ་ཁྱབ་བདག་རྡོ་རྗེ་སེམས་དཔའི་ངོ་བོ་དེ་ཉིད་
ནས་མི་འགྱུར་བའི་རྡོ་རྗེའི་བདེན་ཚིག་ཟབ་མོའི་དབྱངས་ཀྱིས་ཁོ་བོ་ཅག་ཡུན་རིང་པོར་འཚོ་བའི་
རྟེན་འབྲེལ་སྒྲིག་པར་མཛད་པ་དང་ལྷན་ཅིག་ཏུ་དངུལ་དཀར་གྱི་མཎྜལ་ཚོམ་བུ་སྣེ་འདོགས་དང་
བཅས་པ། སྐུ་གསུང་ཐུགས་རྟེན། གསེར་དངུལ། གོས་དར། ལུས་ཀྱི་ཉེར་དཔྱད་ལ་སོགས་པ་
བསམ་གྱིས་མི་ཁྱབ་པ་སྩལ། དེའི་ཚེ་རྗེ་བཙུན་བླ་མ་དམ་པ་ཉིད་ནས་མཎྜལ་ཕྱག་ཏུ་བསྣམས་ཏེ།
སྟོན་པ་མཉམ་མེད་ཤཱཀྱའི་རྒྱལ་པོ་དེ་ཉིད་ནས་བཟུངས་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་ཡབ་སྲས་
དང་ཁྱད་པར་པཎ་ཆེན་ཆོས་ཀྱི་རྒྱལ་པོ་སྐུ་གོང་མ་བློ་བཟང་ཆོས་ཀྱི་རྒྱལ་མཚན་དང་རྗེ་བཙུན་བློ་
བཟང་ཡེ་ཤེས་དཔལ་བཟང་པོའི་བར་གྱི་རྣམ་པར་ཐར་པ་དྲི་མ་མེད་པ་རགས་རིམ་ཞིག་གསུང་་་་
བཤད་ཤིན་ཏུ་རྣོ་བས་བརྗོད་པར་མཛད་དེ། ཁྱེད་ནས་ཀྱང་དམ་པའི་རྣམ་པར་ཐར་པ་དེ་རྣམས་ལ་
- 107 -



，+
）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
མིག་ཡར་བལྟ་མཛད་ནས། སྤྱོད་བསླད་དང་གྲོགས་ངན་པའི་དབང་དུ་ཅུང་ཟད་ཀྱང་མ་སོང་བར་
ན་ཚོད་སྐུ་ཆུང་ངུའི་དུས་འདི་ནས་བཟུངས་རང་ཉམས་ལ་དཔགས་པའི་ཐོས་བསམ་སྒོམ་གསུམ་ལ་
འབད་པར་བྱས་ཏེ། ཆོས་ཀྱི་རྒྱལ་པོ་བློ་བཟང་རྒྱལ་བ་ཡབ་སྲས་ཀྱི་བསྟན་པ་རིན་པོ་ཆེ་ཆོས་སྡེ་ཆེན་
པོ་འདིར་སྤེལ་ཞིང་རྒྱས་པའི་ཁུར་འཁྱེར་དགོས་ཞེས་པའི་གསུང་གི་གསང་བ་བླ་ན་མེད་པ་བཀའ་
སྩལ་བས་ཁོ་བོ་ཅག་སྙིང་ལ་ལྕགས་གཟེར་བཏབ་པ་བཞིན་དུ་གྱུར། ཚེས་ཉི་ཤུའི་ཉིན་ཆོས་གྲྭ་ཆེན་
པོ་འདི་ཉིད་ཀྱི་རྟེན་གསུམ་རྣམས་ལ་མཆོད་མཇལ་ཞིབ་པར་གནང་། ཚེས་ཉེར་གཉིས་བཅོམ་ལྡན་
འདས་དེ་བཞིན་གཤེགས་པ་ཐུགས་རྗེ་ཅན་དེ་ལྷ་ཡི་གནས་ནས་འཛམ་བུའི་གླིང་འདིར་གཤེགས་
པའི་དུས་ཁྱད་པར་ཅན་ལ། ལ་མོ་ཆོས་སྐྱོང་ཆེན་པོའི་ལུང་གིས་བསྐུལ་མ་མཛད་པས་མཚམས་
སྦྱར་ཏེ། ཁོ་བོ་ཅག་ལ་དཔལ་རྡོ་རྗེ་རྣམ་པར་འཇོམས་པའི་བྱབས་ཁྲུས་དང་མ་གཅིག་གྲུབ་པའི་རྒྱལ་
མོ་ལུགས་ཀྱི་ཚེ་དབང་བཅས་ཀྱི་བཀའ་དྲིན་སྩལ། དེ་ནས་རིམ་གྱིས་རྣམ་པར་རྒྱལ་མ། སྒྲོལ་དཀར།
གདུགས་དཀར། ཁྱུང་ནག །འཇམ་དབྱངས་ནང་སྒྲུབ། ཚེ་དབང་འཇམ་ལུགས་བཅས་ཀྱི་བཀའ་
དྲིན་རྣམས་གནང་། ཚེས་བཅུའི་ཉིན་ཁོ་བོ་ཅག་ནས་དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་
དབང་ཆེན་སྩལ་དགོས་པར་གསོལ་བ་བཏབ་པ་བཞིན་གནང་བ་མངོན་དུ་ཕྱོགས་ཏེ། དེ་ཡང་གསང་
སྔགས་ཀྱི་དབང་ཆེན་ནོད་པ་ལ། རང་གི་བསླབ་ལྡན་འཁོར་བཞི་པོ། ཞེས་གསུངས་པ་ལྟར། སོ་
སོ་ཐར་པའི་སྡོམ་པ་གང་ཡང་རུང་བ་ཞིག་ཐོག་མར་རྒྱུད་ལ་སྐྱེ་དགོས་པའི་ཕྱིར། ཁྱེད་ཀྱིས་ཀྱང་ཐོག་
མར་གོ་མིའི་དགེ་བསྙེན་གྱི་སྡོམ་པ་ལོངས་ལ་བསྲུངས་ན་ལེགས་ཞེས་གསུངས་ཏེ་དགེ་བསྙེན་གྱི་སྡོམ་
པ་སྩལ་ཞིང་། ཕྱི་དྲོ་དཔལ་རྡོ་རྗེ་འཇིགས་བྱེད་ཆེན་པོ་དཔའ་བོ་གཅིག་པའི་དཀྱིལ་འཁོར་དུ་དབང་
བསྐུར་བའི་སྟ་གོན་དང༌། སང་ཉིན་དངོས་གཞི་རྣམས་སྨིན་རྒྱས་སུ་སྩལ་བ་ནི་ཚེ་རབས་ཐམས་ཅད་
དུ་བཀའ་དྲིན་གཞལ་བར་དཀའ་བ་ཡིན་ནོ། །ཚེས་ཉེར་བརྒྱད་ནས་བཟུངས་ཏེ་ཆོས་གྲྭ་ཆེན་པོ་འདི་
ཉིད་ཀྱི་དགེ་འདུན་དྲུག་བརྒྱ་སྐོར་ལ་ཐེག་པ་ཆེན་པོའི་བློ་སྦྱོང་དོན་བདུན་མའི་ཁྲིད་བཤད་ཤིན་ཏུ་
རྒྱས་པ་ཞིག་དང་། བླ་མ་མཆོད་པ། དགའ་ལྡན་ལྷ་བརྒྱ་མ་རྣམས་ཀྱི་ལྗགས་ཁྲིད་བཅས་སྩལ། རྡོ་
རྗེ་འཆང་ཆེན་པོ་སྔགས་ཆེན་གྲུབ་པའི་དབང་ཕྱུག་བློ་བཟང་བཟོད་པའི་ཞལ་སྔ་ནས་ཀྱིས་གསོལ་
འདེབས་མཛད་པ་བཞིན། གསང་སྔགས་རྒྱུད་པ་གྲྭ་ཚང་གི་གཟིམས་ཆུང་དབང་ཁང་དུ་ཕེབས་ནས།
དགེ་སློང་རིག་པ་འཛིན་པ་བརྒྱ་ཕྲག་སྐོར་ལ་དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་དབང་
ར
- 108-



( ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ཆེན་སྟ་གོན་དང་བཅས་པ་སྐུ་བཞིའི་ས་བོན་ཐེབས་ངེས་པ་གནང་། གཞན་ཡང་ཚེ་དབང་རྗེས་གནང་
བྱབས་ཁྲུས་སོགས་གདུལ་བྱ་རྣམས་ཀྱིས་གསོལ་བ་བཏབ་པའི་རེ་འབྲས་མཐའ་དག་དོན་དང་ལྡན་
པའི་བཀའ་དྲིན་སྩལ་ཞིང་། རབ་ཏུ་བྱུང་བ་དང་བསྙེན་རྫོགས་སུ་སྒྲུབ་པའི་བཀའ་དྲིན་ཡང་མང་དུ་
སྩལ༑ ཚོགས་ཆེན་དུ་མང་ཇའི་ཐོག་ཁ་བཏགས་སྐྱ་ཆེན་རེ་དང་གསུམ་ཊམ་རེ་བཅས་ཀྱི་ཕྱག་འགྱེད་
དང་ཕྱོགས་མཐའི་དགོན་ཁག་རྣམས་ལའང་མང་ཇའི་བསྙེན་བཀུར་མཛད། ཟླ་བ་བཅུ་པའི་ཚེས་
བཅོ་ལྔའི་ཉིན་ཕྱིར་ཐེགས་ཀྱི་བསྙེན་བཀུར་ཞུས་པ་རྣམས་བདག་གིར་མཛད་ནས་ཚེས་བཅུ་བདུན་
ལ་ཆིབས་ཀྱི་ཁ་ལོ་བསྒྱུར། མར་ལམ་དབེན་ས་ཆོས་ཀྱི་ཕོ་བྲང་དུའང་མང་འགྱེད་གནང་། རིན་
སྤུངས་ཕྱོགས་ཀྱི་མི་དྲག་རྣམས་ནས་ཆིབས་བསུ་དང་བཅས་ཏེ་བྱམས་ཆེན་དུ་ཕེབས། གྲྭ་གྲངས་
བཞི་བཅུ་སྐོར་ལ་རབ་ཏུ་བྱུང་བ་དང་བསྙེན་པར་རྫོགས་པའི་བཀའ་དྲིན་སྩལ་ཞིང་། ལས་སྣེ་་་་
རྣམས་ལ་ཚེ་དབང་ཟབ་མོ་ཡང་སྩལ། བྱམས་ཁང་དུ་བརྒྱ་མཆོད་ཕུན་སུམ་ཚོགས་པའི་ཐོག་སྙན་
ཤལ་དང་བཅས་ཏེ་ཐུགས་སྨོན་རྒྱ་ཆེར་མཛད། རོང་པ་མགར་དགེས་ཇོ་བོ་རྗེའི་གདུང་སྐལ་ལ་
བཞེངས་པའི་གདུང་རྟེན་ལ་བཟོ་བཀོད་ཕུན་སུམ་ཚོགས་པའི་བཞུགས་ཁང་གསར་བཞེངས་ཀྱི་
དགོས་ཆ་གནང་། ངུར་སྨྲིག་དང་སྐྱིད་སྨད་གྲུམ་བུ་ལུང་གི་གནས་གཟིགས་རྣམས་མཛད། ལྕགས་
ཟམ་ཆོས་འཁོར་ཡང་རྩེ་བ། ཁུ་སྤེ་བ། ར་བ་སྟོད་པ་རྣམས་སོ་སོར་མང་ཇ་རེ་སྐོལ་བར་མཛད་དེ།
ལྔ་མཆོད་ཀྱི་མཆོད་པ་དང་དགུན་མཚམས་སོགས་སྔར་བཞིན་གནང་། ཆུ་ཕག་གནམ་ལོ་གསར་
བའི་དགའ་སྟོན་དུ་དཔལ་ལྡན་ལྷ་མོའི་ཚེས་གཏོར་དང་སྒྲུབ་སྡེ་རྣམས་ཀྱི་སེམས་བསྐྱེད་སོགས་བསྟན་
པའི་བྱ་བ་རྒྱ་ཆེན་པོ་སྔར་བཞིན་དང་། ཕོ་བྲང་ཆེན་པོར་སྐྱབས་མགོན་རྒྱལ་དབང་ཐམས་ཅད་མཁྱེན་
གཟིགས་ཆེན་པོའི་མཇལ་ཞུར་ཕེབས་ཤིང་། དགའ་ལྡན་ཁང་གསར་དུའང་ཆིབས་བསྐྱོད་མཛད།
སྨོན་ལམ་ཆེན་མོར་མང་ཇ་དང་སེར་འབྲས་དགེ་གསུམ་གྱིས་མཚོན་དགོན་ཁག་རྣམས་ལ་མང་འགྱེད་
དང་ཇོ་ཤཱཀ་རིན་པོ་ཆེས་གཙོས་པའི་རྟེན་གསུམ་རྣམས་ལ་མཆོད་འབུལ་དང་ཐུགས་སྨོན་སོགས་
ཟབ་རྒྱས་སྔར་བཞིན་གནང་། ཟླ་བ་གསུམ་པའི་ནང་དུ་བྱང་ཆུབ་ལམ་གྱི་རིམ་པ་འཇམ་དཔལ་ཞལ་
ལུང་གི་ཁྲིད་ལྗགས་བཤད་ཤིན་ཏུ་རྒྱས་པ་སྔར་ལྟར་སྩལ། མཇུག་ཏུ་སེམས་བསྐྱེད་ཀྱི་ཆོ་ག་མཛད་
པའི་དུས་རྒྱ་བོད་ཀྱི་ཆེ་རྒུ་གྲངས་ལས་འདས་པ་རྣམས་དང་ཆབས་ཅིག་པར་ཐེག་པ་ཆེན་པོའི་ཆོས་
ཀྱི་དགའ་སྟོན་སྤེལ་བར་མཛད། ས་ཟླའི་དུས་ཀྱི་སྨྱུང་གནས་དང་བསྐྱེད་རྫོགས་སོགས་བསྟན་འགྲོའི་
-109 -



(9） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བྱ་བ་རྒྱ་ཆེན་པོ་སྔར་བཞིན་ཆུ་བོའི་རྒྱུན་ལྟར་མཛད་ཅིང་། འདི་ཁའི་མཛོད་པར་དངུལ་སྲང་ཆེན་ཉིས་
བརྒྱ༑ ནང་མཛོད་སུམ་ཅུ། ཕྱི་མཛོད་བརྒྱ་དང་ལྔ་བཅུ། བསོད་བཏགས་བརྒྱ་དང་སུམ་ཅུ།
ཆོས་འདོན་སུམ་ཅུ། མཛོད་གོས་དང་། ཀྲོང་དོན་ཕལ་གོས་བཅས་པ་ཡུག་འགའ་རེ་གནང་ནས།
ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་གསུང་རབ་རྣམས་བསྟན་པ་རིན་པོ་ཆེ་ཡུན་རིང་དུ་གནས་པར་
བྱ་བའི་ཕྱིར་པར་དུ་འཁོད་དགོས་པའི་བཀའ་གནང་། དབྱར་གནས་ལ་སོགས་པ་བསྟན་འགྲོའི་
ཕན་བདེ་སྤེལ་བའི་མཛད་པ་ཇེ་རྒྱས་ཀྱི་ངོས་ནས། ཟླ་བ་བརྒྱད་པའི་དུས་སུ་ལམ་རིམ་བདེ་ལམ་
གྱི་ཁྲིད་ཤིན་ཏུ་ཞིབ་པར་གནང་། ཟླ་བ་དགུ་པའི་ནང་དུ་རྭ་སྒྲེང་རྒྱལ་བའི་དབེན་གནས་སུ་ཕེབས།
དེ་ཁའི་དགེ་འདུན་རྣམས་ལ་དཔལ་གསང་བ་འདུས་པ་འཇམ་པའི་རྡོ་རྗེའི་དབང་ཆེན་ཟབ་གནད་
མན་ངག་གིས་བརྒྱན་པ་དང་། གནས་བཅུ་དང་སྨན་བླའི་རྗེས་གནང་དང་ལུང་། བདེ་ལམ་གྱི་ཁྲིད་
སོགས་གནང་། འདི་དག་གི་སྐབས་སུ་ནམ་མཁའ་ཤིན་ཏུ་དྭངས་པ་ལས་མེ་ཏོག་གི་ཆར་འབབ་པ་
ཀུན་གྱི་མིག་ལམ་དུ་གྱུར། དེ་ནས་དབེན་གནས་ཡང་དགོན་དུ་ཕེབས་ཏེ་གནས་བརྟན་རྒྱལ་བ་
སྔགས་རམ་པས་རྗེའི་གཟིམས་ཕུག་ཏུ་གསར་བཞེངས་མཛད་པའི་བྱམས་པའི་སྐུ་བརྙན་ལ་རབ་ཏུ་
གནས་པ་དང་བསྟོད་པ་ཡང་མཛད། བླ་མ་བློ་བཟང་རྣམ་རྒྱལ་ལས་བཅོམ་ལྡན་འདས་ངན་སོང་
ཐམས་ཅད་སྦྱོང་བའི་རྒྱལ་པོ་ཀུན་རིག་རྣམ་པར་སྣང་མཛད་ཀྱི་དབང་ཞིག་ཀྱང་གསན། སྐྱ་སེར་
གྱི་ཚོགས་རྒྱ་ཆེ་བ་ལ་རིགས་གསུམ་མགོན་པོའི་གཟུངས་ཀྱི་ལུང་བསླབ་བྱ་དང་བཅས་པ་དང་བསྟན་
འགྲོའི་བདེ་ཐབས་ལ་དགོངས་པའི་ལྷ་ཁང་ཆེན་མོ། འབྲོམ་རྗེའི་ས་འབུམ། མཎྜལ་ཐང་གི་གསང་
བའི་བྲག །བཅོམ་མདོའི་ལྷ་ཁང་། བསམ་གཏན་གླིང་སོགས་ལ་ལྷག་གནས་ཀྱི་མེ་ཏོག་ཡང་བསྐྱར་
འཐོར་བར་མཛད། དེ་སྐབས་རྟ་ནོར་སོགས་དངོས་པོ་གང་བྱུང་རྣམས་ (མི་)དབང་ཕོ་ལྷ་བར་གནང་
སྟེ་རྭ་སྒྲེང་གི་གོས་སྐུ་གསར་བཞེངས་མཛད། ཚུར་ལམ་སྟག་ལུང་གི་བླ་བྲང་ཆེན་མོར་དད་གུས་ཆེན་
པོས་སྤྱན་འདྲེན་ཞུས་པ་ལྟར་ཆིབས་བསྐྱོད་གནང་སྟེ། སྟག་ལུང་ཞབས་དྲུང་རིན་པོ་ཆེས་ཆོས་ཀྱི་
སྐོར་ལ་དྲི་བ་ཕྲན་བུ་ཞུས་པ་རྣམས་ལ་བཀའ་ལན་སྩལ། དེ་ནས་སླར་ཡང་གདན་ས་ཆེན་པོ་དབེན་
གནས་ཕུར་བུ་ལྕོག་ཏུ་ཕེབས། ཤིང་བྱི་ལོའི་ལོ་གསར་གྱི་དགའ་སྟོན་དང་འདོད་ཁམས་དབང་མོའི་
ཚེས་གཏོར་སོགས་སྔར་རྒྱུན་ལྟར་དང་། རྗེ་གྲུབ་པའི་དབང་ཕྱུག་ཆེན་པོའི་དུས་མཆོད་སེམས་བསྐྱེད་
སོགས་སྔར་བཞིན་དང་། ལྷ་ལྡན་སྨོན་ལམ་ཆེན་མོར་མང་ཇ་དང༌། ཇོ་ཤཱཀ་རྣམ་གཉིས་སོགས་ལ་
10-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ
སྙན་ཤལ་ཐུགས་སྨོན་ཅན་རྣམས་མཛད་ཅིང་། ༧ཕོ་བྲང་ཆེན་པོར་སྐྱབས་མགོན་ཐམས་ཅད་མཁྱེན་
གཟིགས་ཆེན་པོའི་མཇལ་ཕྱག་ལ་ཕེབས་ཤིང་དགའ་ལྡན་ཁང་གསར་དུའང་ཆིབས་བསྐྱོད་གནང་།
ནག་པ་ཉ་བའི་ཟླ་བའི་དུས་སུ་ནུབ་ཕྱོགས་ཛཱ་ཏིའི་རྐང་འཐུང་འཁྲིགས་བ་ནས་ཤར་ཕྱོགས་རྒྱ་མཚོ་
ཆེན་པོའི་བར་གྱི་མཁས་པ་དང་དགེ་བའི་བཤེས་གཉེན་དང་རི་ཁྲོད་འཛིན་པའི་དགེ་སློང་གི་བར་
འདུས་པ་རྣམས་ལ། བྱང་ཆུབ་ལམ་གྱི་རིམ་པ་འཇམ་དཔལ་དབྱངས་ཀྱི་ཞལ་ལུང་གི་ཟབ་ཁྲིད་
མཐའ་ཆོད་པར་མཛད། མཇུག་གི་སེམས་བསྐྱེད་མཆོད་པའི་སྐབས་ས་སྐྱོང་བ་སོགས་སྐྱེ་བོའི་ཚོགས་
བགྲང་ལས་འདས་པ་ལྟ་བུ་ལ་སྦྱོར་དངོས་རྗེས་གསུམ་གྱི་ཆ་ལག་ཡོངས་སུ་ཚང་བའི་སྒོ་ནས་སྨོན་
སེམས་ཆོ་གས་འཛིན་ཚུལ་གྱི་བཀའ་དྲིན་སྩལ། སྨྱུང་གནས་དང་བསྐྱེད་རྫོགས་ཀྱི་ལྗགས་ཁྲིད་
སོགས་བསྟན་འགྲོ་ཀུན་ལ་སྨན་པའི་དགེ་མཚན་བརྒྱ་ཕྲག་སྤེལ་བར་མཛད། གཞན་ཡང་ཞལ་ལུང་
གི་ལྗགས་ལུང་དང་དོན་གཉེར་བ་སུམ་བརྒྱ་སྐོར་ལ་རབ་བྱུང་བསྙེན་རྫོགས་ཀྱི་སྡོམ་པ་དང་། ཁྱད་
པར་དུ་ཞི་བ་ལྷ་ལའང་བསྙེན་རྫོགས་ཀྱི་སྡོམ་པ་སྩལ། དེ་ནས་དབྱར་གྱི་དུས་སུ་ནང་དུ་ཡང་དག་
འཇོག་གི་བྱ་བ་ཡང་དག་པར་མཛད་དེ། དགག་དབྱེ་གྲུབ་ནས་ལྷ་སར་ལི་ཐང་ཨ་འབུམ་པས་རྒྱ་
ཕུབས་གསར་བཞེངས་ཀྱི་རབ་གནས་ལ་གདན་འདྲེན་ཞུས་པ་ལྟར་ཆིབས་བསྒྱུར་མཛད་དེ་རྒྱུད་
སྨད་ཀྱི་རྡོ་རྗེ་འཛིན་པ་ཚོགས་ཡོངས་དང་ལྷན་ཅིག་ཉིན་གསུམ་གྱི་རིང་རབ་གནས་སྦྱོར་དངོས་རྗེས་
གསུམ་སྦྱིན་སྲེག་གི་བྱ་བ་དང༌། ཆོས་སྐྱོང་བསྒོ་བའི་དུས་སུ་བསྐང་གསོ་དང་བཅས་པ་མཛད་ཅིང་།
བསྟན་པ་རྒྱས་པའི་ཐུགས་སྨོན་ཡང་དག་ཀྱང་གནང་། ར་ཁ་བྲག་ཏུ་བླ་མ་བསོད་ནམས་བཟང་པོ་
ནས་སྒྲུབ་སྡེ་གསུམ་ཚོགས་ཀྱི་སེམས་བསྐྱེད་མཆོད་པ་མཛད་པའི་ཚོགས་དབུར་དཔལ་ལྡན་བླ་མ་
དམ་པ་འདི་ཉིད་སྤྱན་དྲངས་ཏེ་བསྙེན་བཀུར་ཞབས་ཏོག་རྒྱ་ཆེར་མཛད་ཅིང་། བླ་མ་གཉིས་ཀ་ལྷན་
རྒྱས་ཀྱི་ཐོག་ནས་ཆོས་ཀྱི་གསུང་གླེང་ཤིན་ཏུ་ཞིབ་པ་མང་དུ་གནང་ཞིང་། ཕྱི་དྲོ་སེམས་བསྐྱེད་གསུང་
བཤད་རྒྱས་པར་སྩལ། ལྔ་མཆོད་ཀྱི་མཆོད་པ་ཞབས་ཏོག་ཕུན་སུམ་ཚོགས་པ་མཛད་དེ། དགུན་
མཚམས་དམ་པོ་ལ་སྔར་བཞིན་དུ་བཞུགས། ཤིང་གླང་གནམ་ལོ་གསར་བཞད་ཀྱི་དགའ་སྟོན་གྱི་
དུས་སུ་དཔལ་ལྡན་འདོད་པ་ཁམས་ཀྱི་དབང་ཕྱུག་མ་རབ་ཏུ་དགྱེས་པ་བསྐྱེད་པའི་ཚེས་གཏོར་རྨད་
དུ་བྱུང་བ་སྔར་བཞིན་དང༌། རི་ཁྲོད་ཕན་ཚུན་གྱི་སེམས་བསྐྱེད་མཆོད་པ་སོགས་ཆོས་འཁོར་རྒྱ་ཆེར་
བསྐོར་བར་མཛད་དེ། ཕོ་བྲང་ཆེན་པོ་རི་བོ་གྲུ་འཛིན་དུ་སྐྱབས་མགོན་རྒྱལ་དབང་ཐམས་ཅད་མཁྱེན་
-11-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
གཟིགས་ཆེན་པོའི་མཇལ་ཞུར་ཕེབས་ནས་དངུལ་གྱི་མཎྜལ་དར་མཚོན་སྣ་ལྔའི་སྣེ་འདོགས་ཅན་
སོགས་ཀྱིས་མཚོན་མཆོད་སྤྲིན་ཕུལ་དུ་ཕྱིན་པ་སྤྲོ་བར་མཛད་ཅིང་། ཐུགས་ཕན་ཚུན་བག་ཕེབས་
ཀྱི་གསུང་གླེང་དང་གནང་ཆའང་གནང་། སྐྱ་སེར་གྱི་ཚོགས་དྲག་ཞན་ཤིན་ཏུ་མང་བ་ལ་རྗེས་གནང་
སོགས་ཆོས་བཀའ་ཅི་རིགས་པ་སྩལ། འདི་ལོའང་སྨོན་ལམ་ཆེན་མོར་མང་ཇ་དང་ཇོ་ཤཱཀ་རྣམ་གཉིས་
ཀྱིས་མཚོན་པའི་རྟེན་རྣམས་ལ་སྙན་ཤལ་ཐུགས་སྨོན་གྱིས་བརྒྱན་པ་བཅས་འབུལ་བར་མཛད། །
བར་སྐབས་ཤིག་འགོལ་མཚམས་ལྟ་བུར་བཞུགས་ཏེ་ཐུགས་དམ་ཉམས་བཞེས་ཀྱི་རིམ་པ་ལ་བརྩོན་
པར་མཛད། ཟླ་བ་གསུམ་པའི་ནང་དུ་ཆབ་མདོ་དཔོན་སློབ་ཞི་བ་ལྷ། ལྕགས་ར་སྤྲུལ་སྐུ། ཡང་སྟེང་
སྤྲུལ་སྐུ་རྣམས་གཙོ་བོར་གྱུར་པའི་གྲྭ་ས་ཕན་ཚུན་སོགས་དགེ་འདུན་སྟོང་ཕྲག་བརྒལ་བར་བྱང་ཆུབ་
ལམ་གྱི་རིམ་པ་འཇམ་དཔལ་ཞལ་ལུང་གི་བཀའ་ཁྲིད་ཉིན་རེ་བཞིན་ཉི་མ་གུང་ཡོལ་ནས་ཉི་ནུབ་
ཀྱི་བར་ཟབ་བཤད་དང་མཇུག་ཏུ་སེམས་བསྐྱེད་མཆོད་པ་ཟབ་བཤད་དང་བཅས་པ་བསྔོ་བ་སྨོན་
ལམ་གྱི་རྒྱས་འདེབས་ཀྱང་གནང་། (རྐེད་ཀེའུ》 ཚང་ཤར་གྱི་གནས་བླ་མ་རབ་འབྱམས་པ་བློ་བཟང་
དགེ་ལེགས་ཀྱིས་གསོལ་བ་བཏབ་པའི་ངོར། བྱང་ཆུབ་ལམ་གྱི་རིམ་པའི་བཤད་ལུང་སྐྱེས་བུ་གསུམ་
གྱི་ལམ་རབ་ཏུ་གསལ་བར་བྱེད་པའི་མན་ངག་གིས་བརྒྱན་པ་དང་རྫོགས་རིམ་རིམ་ལྔ་གསལ་སྒྲོན་
གྱི་བཤད་ལུང་ལེགས་པར་བཤད་པའི་མན་ངག་གིས་བརྒྱན་པ་དང་། རྗེ་བཙུན་བླ་མ་ཉིད་ཀྱི་གསུང་
འབུམ་གྱི་ལྗགས་ལུང་དང་བཅས་པ་གནང་། ཟླ་བ་བཞི་པའི་ནང་དུ་སྐྱ་སེར་སྟོང་ཕྲག་བརྒལ་བ་ལ་
རྒྱལ་ཀུན་ཐུགས་རྗེའི་རང་གཟུགས་འཕགས་པ་ཐུགས་རྗེ་ཆེན་པོ་ཞལ་བཅུ་གཅིག་པའི་དབང་དང་
སྡོམ་པ་གནང་སྟེ་སྨྱུང་བར་གནས་པའི་བྱ་བ་མཇུག་ཏུ་སྩལ་ཏེ། དེ་དག་ལ་ཐར་པ་དང་ཐམས་ཅད་
མཁྱེན་པའི་ལམ་ཡངས་པོར་མཛད། དེ་དག་གི་སྐབས་དེར་ཚོགས་པ་རྣམས་ལ་ཞབས་ཏོག་དང་ཁ་
བཏགས། ཊམ་རེ་བཅས་སྩལ། སླར་ཡང་རྒྱུད་གྲྭ་བ་སུམ་བརྒྱ་སྐོར་ལ་རིམ་གཉིས་ཀྱི་དཀའ་གནད་
མཐའ་དག་ཟབ་ལ་གསལ་བར་སྟོན་པའི་གསུང་བཤད་ཞིབ་པར་ཞག་བཅུ་སྐོར་གྱི་རིང་གནང་།
ཟླ་བ་དྲུག་པ་དང་བདུན་པར་དབྱར་མཚམས་ཀྱི་བྱ་བ་དབྱར་རབ་ཏུ་གནས་པའི་མཛད་པ་མཐར་ཕྱིན་
པའང་མཛད། སེ་ར་དང་དགེ་ལྡན་གྱི་ཚོགས་ཆེན་དང་གྲྭ་ཚང་ཁག་དང་རྒྱུད་སྟོད་སྨད་གསང་ཕུ།
རྭ་སྒྲེང་སོགས་དགོན་ཁག་རྣམས་ལ་མང་ཇ་འགྱེད་དང་མཆོད་འབུལ་སོགས་གནང་། ཟླ་བ་བརྒྱད་
པའི་ཚེས་བདུན་ལ་གཞུང་ས་མཆོག་ནས་དཔལ་ལྡན་འབྲས་སྤུངས་ཀྱི་འདུ་ཁང་གསར་བཞེངས་
-i12 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
མཛད་པའི་ཞལ་གྲོར་མང་འགྱེད་གནང་ཞིང་། ཚེས་བཅོ་བརྒྱད་ནས་སེར་འབྲས་ཀྱི་དགེ་བཤེས་
སོགས་བླ་མ་དགེ་འདུན་བརྒྱད་བརྒྱ་སྐོར་ལ་བྱང་ཆུབ་བདེ་ལམ་གྱི་བཀའ་ཁྲིད་ཞག་བཅུ་གསུམ་གྱི་
རིང་གནང་། དེ་ནས་སླར་ཡང་རྭ་སྒྲེང་རྒྱལ་བའི་གཙུག་ལག་ཁང་ཆེན་པོར་ཕེབས། འདུས་པའི་
ཚོགས་ནས་གསོལ་བ་བཏབ་པ་ལྟར། ཚོགས་ཡོངས་ལ་བདེ་ལམ་གྱི་བཀའ་ཁྲིད་ཟབ་རྒྱས་དང་
མཆོད་ཁང་སོ་སོར་བརྒྱ་མཆོད་དང་སྙན་ཤལ་བཅས་འབུལ་བ་གནང༌། བྱམས་པའི་སྐུ་གསར་
བཞེངས་དང་བཀའ་འགྱུར་བཅས་ལ་རབ་ཏུ་གནས་པའི་ཆོ་ག་ཞིག་ཀྱང་སྩལ། ཉིན་ལྟར་མང་ཇ་
སྦྱོར་སྦྲེལ་དང་འགྱེད་སྣ་བཟང་བ་ཁ་ཤས་སྩལ། སྐྱ་སེར་གྱི་སྐྱེ་བོའི་ཚོགས་མང་པོས་བརྟན་བཞུགས་
འབུལ་སྐབས་བྱུང་བའི་ནོར་དངོས་རྟ་སུམ་ཅུ། མཛོ་ཉེར་ལྔ་སོགས་སྲིད་སྐྱོང་ཕོ་ལྷ་བར་གནང་སྟེ།
ཇོ་བོ་འཇམ་དཔལ་རྡོ་རྗེར་གསེར་ཟངས་ལས་གྲུབ་པའི་བཞུགས་ཁང་རྒྱ་ཕུབས་དང་བཅས་པ་
བཟོ་བཀོད་ཕུན་སུམ་ཚོགས་པ་གསར་བསྐྲུན་མཛད་དེ་འབུལ་བ་གནང་། ཚུར་ལམ་སྣེའུ་ཟུར་དང་།
ཤ་བ་འབུམ་པའི་གནས་གཟིགས་མཆོད་འབུལ་དང་སྐྱ་སེར་གྱི་ཚོགས་ལ་རིགས་གསུམ་མགོན་པོའི་
གཟུངས་དང་དམིགས་བརྩེ་མའི་ལྗགས་ལུང་བཅས་གནང་། ཉན་པོར་ཞག་གཉིས་བཞུགས། ཚེ་
དབང་སོགས་འདོད་ཆོས་རྣམས་ཀྱང་གནང་། རྒྱལ་སྨད་གྲྭ་ཚང་དུ་ཕེབས། གྲྭ་ཚང་གཉིས་ཀས་ཞབས་
བརྟན་དང་འབུལ་བ་ཕུལ་བ་དེ་རྣམས་བདག་གིར་མཛད་ཅིང་། མང་ཇ་དང་དངུལ་ཁ་བཏགས་ནས་
འབྲུ་སོགས་སྐུ་འགྱེད་རྒྱ་ཆེར་སྩལ། སྐྱ་སེར་གྱི་ཁྲོམ་ཆེ་བར་ཚེ་དབང་དང་བཀའ་ཆོས་སོགས་རྒྱས་
པར་གནང་། དེ་ནས་རི་ཁྲོད་དུ་ཕེབས། སྐྱེ་བོ་མཆོག་དམན་དུ་མར་མཇལ་ཁ་དང་རབ་བྱུང་བསྙེན་
རྫོགས་སོགས་འདོད་ཆོས་ཀྱི་རིགས་ཆར་དུ་བསྙིལ། སེ་ར་ཐེག་ཆེན་གླིང་བྱེས་སྨད་ཀྱི་བྱམས་སྨོན་
དང་བཟང་སྤྱོད་ཀྱི་དུས་སྟོན། ལྔ་མཆོད་སོགས་ལ་དཀོན་མཆོག་གསུམ་གྱི་བསྙེན་བཀུར་རྒྱ་ཆེན་
པོ་སྔར་བཞིན་བཀའ་དྲིན་གྱིས་བསྐྱངས། དགུན་གྱི་དུས་སུ་སྐུ་མཚམས་ཤིན་ཏུ་དམ་པོ་ལ་བཞུགས་
ཏེ་རིམ་གཉིས་ཀྱི་རྣལ་འབྱོར་ལས་སྐད་ཅིག་ཀྱང་མི་གཡོ་བར་བཞུགས། འདི་སྐབས་ཤིག་ཏུ་ར་ཁ་
བྲག་ཏུ་དཀའ་བཅུ་ཐབས་མཁས་ནས་སྒྲུབ་སྡེ་གསུམ་གྱི་དགེ་འདུན་རྣམས་སྤྱན་དྲངས་པའི་ཚོགས་
དབུར་རྗེ་བླ་མ་ཉིད་འབྱོན་པར་གསོལ་བ་གཏབ་པ་ལྟར། ཞབས་ཀྱི་པདྨོ་རྣམ་པར་བཀོད། དཀའ་
བཅུ་པས་དྭང་བ་ཆེན་པོས་ཀུན་ནས་བསླངས་ཏེ། ཞབས་བརྟན་འབུལ་བ་ཕུན་སུམ་ཚོགས་པ་འཕུལ་
བ་རྣམས་བདག་གིར་མཛད་ནས། ཕྱི་དྲོ་སེམས་བསྐྱེད་ཀྱི་གསུང་བཤད་རྨད་དུ་བྱུང་བ་དང་བཅས་
-i3-



– ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཏེ་ཐེག་པ་ཆེན་པོར་སེམས་བསྐྱེད་པའི་ཆོ་ག་རྒྱས་པར་མཛད་ནས་དགེ་བའི་རྩ་བ་རྣམས་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བའི་བསྔོ་བ་སྨོན་ལམ་བཀྲ་ཤིས་ཀྱི་རྒྱས་འདེབས་དང་
བཅས་པ་གནང་། མེ་སྟག་གནམ་ལོའི་དགེ་མཚན་གསར་དུ་བཞད་པའི་དགའ་སྟོན་དང་འདོད་
ཁམས་ཀྱི་དབང་ཕྱུག་དམག་ཟོར་རྒྱལ་མོ་ལ་ཚེས་གཏོར་ཕུན་གསུམ་ཚོགས་པ་དང་། སྒྲུབ་སྡེ་ཕན་
ཚུན་གྱི་སེམས་བསྐྱེད་མཆོད་པ་སོགས་སྔར་ལྟར་མཛད། ཕོ་བྲང་ཆེན་པོ་པོ་ཏ་ལར་དུས་གསུམ་
སངས་རྒྱས་ཐམས་ཅད་ཀྱི་ངོ་བོ་ཀུན་གཟིགས་རྒྱལ་དབང་ཐམས་ཅད་མཁྱེན་པ་ཆེན་པོའི་མཇལ་
ཁར་ཕེབས་ནས་དངུལ་གྱི་མཎྜལ། གསེར་དངུལ། མཛོད་གོས་ཡུག་ཁ་ཤས་ཀྱི་འབུལ་ནོད་ཕུན་
སུམ་ཚོགས་པ་མཛད་ཅིང་། ཡུན་རིང་པོའི་བར་དུ་ཕན་ཚུན་ཆོས་ཀྱི་གསུང་གླེང་ཞིབ་ཅིང་རྒྱས་པར་
གནང་ཞིང་། ཚུར་ཡང་དངུལ་དང་ཇ་སོགས་གནང་སྦྱིན་སྤམ་མཐོ་བ་དགྱེས་བཞིན་དུ་གནང་། ཕུར་
བུ་ལྕོག་ཏུ་ཕེབས་ནས་འདོད་ཆོས་དོན་གཉེར་བ་རྣམས་ལ་རང་རང་གི་འདོད་པ་ལྟར་གྱི་བཀའ་
ཆོས་སྩལ། སྨོན་ལམ་ཆེན་མོར་དགེ་འདུན་ཞལ་གྲངས་ཉི་ཁྲིར་ཉེ་བར་མང་ཇ་འགྱེད་དངུལ་སྐར་ལྔ་
རེ༑ མཆོད་འབུལ་སྙན་དར་ཐུགས་སྨོན་དང་བཅས་པ་རྣམས་སྔར་བཞིན་མཛད། དེ་ནས་རེ་ཞིག་
སྐུའི་བཅད་རྒྱ་ལ་བཞུགས་ཏེ་ཐུགས་དམ་ཟབ་མོ་ལས་སྐད་ཅིག་ཀྱང་མི་གཡེལ་བར་བཞུགས།
ནག་པ་ཟླ་བའི་དུས་སུ་ཕྱོགས་བརྒྱད་ནས་འདུས་པའི་དགེ་འདུན་མཁས་ཤིང་གྲུབ་པ་བརྙེས་པའི་
ཚོགས་མང་པོ་འདུས་པ་ལ། བྱང་ཆུབ་ལམ་གྱི་རིམ་པ་འཇམ་དཔལ་དབྱངས་ཀྱི་ཞལ་ལུང་གི་བཀའ་
ཁྲིད་ཤིན་ཏུ་རྒྱས་པ་མཇུག་ཏུ་སེམས་བསྐྱེད་མཆོད་པ་རྨད་དུ་བྱུང་པ་དང་བཅས་པ་མཛད། རྭ་སྒྲེང་
ཡང་དགོན་གྱི་བླ་མ་སྔགས་རམས་པས་གསོལ་བ་བཏབ་པ་ལྟར། བེའུ་བུམ་སྔོན་པོའི་ལྗགས་ལུང་
ཟབ་བཤད་དང་བཅས་པ་དང་སྤོ་བོའི་རབ་འབྱམས་པ་ངག་དབང་རིན་ཆེན་གྱིས་གསོལ་བ་བཏབ་
པ་ལྟར། ཐོག་མའི་བློ་སྦྱོང་གི་ལྗགས་ལུང་ཚོགས་ཡོངས་ལ་སྩལ། ས་ཟླའི་དུས་སུ་སྨྱུང་གནས་ཀྱི་ཆོ་
ག་དང་བསྐྱེད་རྫོགས་ཀྱི་ལྗགས་ཁྲིད་སོགས་བཤད་སྒྲུབ་གཉིས་ཀྱི་སྒོ་ནས་བསྟན་པ་རིན་པོ་ཆེའི་བྱ་
བ་རྒྱ་ཆེན་པོ་ལེགས་པར་མཛད་དེ། དབྱར་གནས་ཀྱི་དུས་སུ་སྐུ་མཚམས་དམ་པོ་ལ་བཞུགས། དེའི་
དུས་སུ་དཔལ་ཆོས་ཀྱི་གྲགས་པའི་ལེགས་པར་བཤད་པ་ཚད་མ་སྡེ་བདུན་གྱི་དོན་སྤྱི་དང་ཁྱད་པར་
དུ་ཚད་མ་རྣམ་འགྲེལ་གྱི་ལམ་གྱི་རིམ་པ་ལ་ཐུགས་ངེས་ཁྱད་པར་ཅན་འཁྲུངས་ཏེ་བྱང་ཆུབ་ལམ་
གྱི་རིམ་པའི་ཉམས་ལེན་དང་ཤན་སྦྱར་ཏེ་ཐུགས་ཉམས་སུ་བསྟར་བས་རང་དོན་གྱི་ལེའུའི་དོན་
-114-



)༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
རྟགས་ཡང་དག་གསུམ་གྱིས་རང་གཞན་གྱི་རྒྱུད་ཀྱི་ལོག་པར་རྟོག་པ་སུན་ཕྱུང་སྟེ། ཚད་མ་གཉིས་
ཀྱི་གཞལ་བྱ་མངོན་སུམ་ལེའུའི་དོན་ལྟར་ལེགས་པར་ངེས་ནས། གཞན་དོན་ལེའུའི་དོན་སྒྲུབ་ངག་
དང་སུན་འབྱིན་གཉིས་ཀྱི་སྒོ་ནས་གཞན་རྗེས་སུ་འཛིན་པའི་ཚུལ་རྣམས་སྟན་ཐོག་གཅིག་ཏུ་རྣལ་
འབྱོར་མཛད་པས་ཐུགས་དམ་ཟབ་མོ་ལྷག་པར་འཕེལ་ཞིང་། ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་
གསུང་ལས་བྱུང་བའི་ཚད་མའི་ལམ་བསྒྲིགས་དོན་གཉེར་ཆེན་པོས་རྩོལ་སྒྲུབ་མཛད་པར། སྙེ་ཐང་
བདེ་བ་ཅན་ནས་ཕྱག་ཏུ་འབྱོར་པ་ལྟར་ཐུགས་འཛིན་མཛད་དེ་འདི་ལོའི་དབྱར་ཁ་ནས་བཟུངས་ཆག་
མེད་ཞལ་འདོན་དུ་མཛད། དེ་དག་གི་གསེང་དབར་རྣམས་སུ་སྐྱེ་བོ་མང་པོ་ལ་ཕན་བདེའི་དཔལ་
སྤེལ་བའི་ཕྱིར་རབ་བྱུང་དང་བསྙེན་རྫོགས་ཀྱི་སྡོམ་པ་བརྒྱ་ཕྲག་བརྒལ་བར་ཡང་ལེགས་པར་སྩལ།
སེར་འབྲས་དགེ་གསུམ། གསང་ཕུ། རྭ་སྒྲེང་སོགས་ལ་མང་འགྱེད་དང་གོས་བཟང་བསྒྲིགས་ཀྱི་
མཆོད་རྫས་རྨད་དུ་བྱུང་བའང་འབུལ་བར་མཛད། ཧོར་ཟླ་བརྒྱད་པའི་དུས་སུ་ཁྲི་ཡང་སྟེང་སྤྲུལ་སྐུ་
སོགས་བླ་མ་དགེ་བའི་བཤེས་གཉེན་སྟོང་ཕྲག་ར་ཆེན་གཞལ་བར་བྱང་ཆུབ་བདེ་ལམ་གྱི་བཀའ་ཁྲིད་
ཤིན་ཏུ་རྒྱས་པར་སྩལ། ཟླ་བ་དགུ་པར་ལྷ་ལྡན་སྤྲུལ་པའི་གཙུག་ལག་ཁང་ཆེན་པོར་ཕེབས། ཇོ་ཤཱཀ་
རྣམ་གཉིས་ཀྱིས་མཚོན་རྟེན་གསུམ་རྒྱ་མཚོ་ལྟ་བུ་རྣམས་ཀྱི་དྲུང་དུ་མཆོད་པ་རྣམ་ལྔ་སྟོང་ཚར་དང་།
སྙན་དར་གྱི་ཚོགས་བཟང་ལ་མང་བ་འབུལ་བར་མཛད་ཅིང་། ཁྱད་པར་དུ་བསྟན་པའི་རྩ་བ་སོ་སོ་
ཐར་པ་ཡུན་རིང་དུ་མི་ཉམས་ཤིང་གནས་པའི་ཕྱིར་དུ་དམིགས་ནས། རྒྱལ་བ་དངོས་དང་དབྱེར་མ་
མཆིས་པའི་སྤྲུལ་པའི་སྐུ་ཇོ་(བོ་)ཤཱཀྱ་མུ་ནེ་དང་ར་མོ་ཆེའི་ཇོ་བོ་གཉིས་ལ་དགེ་སྦྱོང་གི་རྟགས་གསིལ་
བྱེད་དང་ལྷུང་བཟེད། སྣམ་སྦྱར་དང་བཅས་པ་རྣམས་འབུལ་བ་མཛད་དེ། བསྟན་པ་རིན་པོ་ཆེ་
ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་དགོངས་པ་རིན་པོ་ཆེ་ཇི་ལྟ་བ་བཞིན་དུ་མི་ཉམས་པར་ཡུན་རིང་
དུ་རྒྱས་པ་དང་། གངས་ལྗོངས་འདིས་མཚོན་པའི་ཡུལ་གྲུ་མཐའ་དག་བདེ་ཞིང་སྐྱིད་པ་དང་། ལོ་
ལེགས་ཤིང་བདེ་སྐྱིད་ཕུན་སུམ་ཚོགས་པ་འབྱུང་བའི་སྨོན་ལམ་གསོལ་འདེབས་དང་བཅས་པ་ནན་
ཏན་དུ་མཛད། འདི་དུས་སྔ་ཕྱི་ངེས་མེད་དུ་དགེ་སློང་བསྟན་འཛིན། དཀའ་བཅུ་དགེ་ལེགས། དགེ་
སློང་བསོད་ནམས་ཚུལ་ཁྲིམས། བླ་མ་འཕགས་པ་དོན་གྲུབ། དགེ་སློང་བློ་བཟང་ཤེས་རབ།
དཀའ་བཅུ་བློ་བཟང་དར་རྒྱས་རྣམས་སོ་སོ་ནས་ཕུར་བུ་ལྕོག་ཏུ་དགེ་སློང་རྣམས་ལ་སེམས་བསྐྱེད་
མཆོད་པ་བཤམས་པའི་ཚོགས་དབུར་རྗེ་བླ་མ་འདི་ཉིད་སྤྱན་དྲངས་ཏེ་ཞབས་པད་ཡུན་རིང་དུ་བརྟན་
-115 -



” ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
པའི་གསོལ་བ་རྒྱ་ཆེར་བཏབ་པ་ལྟར། ཞལ་གྱིས་བཞེས་ཤིང་སེམས་བསྐྱེད་ཀྱི་གསུང་བཤད་རྨད་དུ་
བྱུང་བ་དང་། ཁྱད་པར་དུ་བྱང་ཆུབ་ལམ་གྱི་རིམ་པ་ལ་བློ་སྦྱོང་མཁན་ཤིན་ཏུ་དཀོན་པའི་གསུང་
བཤད་ཡང་ཡང་གནང་ཞིང་། རྗེ་རྒྱལ་བ་གཉིས་པའི་དུས་མཆོད་ཀྱི་མཆོད་གཏོར་སོགས་རྒྱ་ཆེར་
འབུལ་བར་མཛད་ནས། དགུན་མཚམས་སོགས་སྔར་ལུགས་ལྟར་མཛད། མེ་ཡོས་གནམ་ལོ་
གསར་དུ་བཞད་པའི་རྟེན་འབྱུང་གི་སྒོ་འཕར་བརྒྱ་ཕྲག་ཕྱེ་བར་མཛད་དེ། འདོད་ཁམས་དབང་མོར་
ཚེས་གཏོར་གྱི་མཆོད་པ་རྒྱ་ཆེན་པོ་འབུལ་བ་དང་། སྒྲུབ་སྡེ་ཕན་ཚུན་གྱི་སེམས་བསྐྱེད་མཆོད་པ་་་
སོགས་སྔར་རྒྱུན་ལྟར་རྒྱ་ཆེར་མཛད་ཅིང་། ཕོ་བྲང་ཆེན་པོར་སྐྱབས་མགོན་རྒྱལ་བའི་དབང་པོའི་
མཇལ་ཞུར་ཕེབས་ནས་ཕན་ཚུན་གྱི་གསུང་གླེང་དང་ལོངས་སྤྱོད་ཀྱི་དགའ་སྟོན་ཤིན་ཏུ་འཕེལ་བར་
སྤྲོ་བཞིན་དུ་བཞུགས་ནས། དགའ་ལྡན་ཁང་གསར་དུའང་ཕེབས། ལྷ་ལྡན་སྨོན་ལམ་ཆེན་མོར་
མང་ཇའི་བསྙེན་བཀུར་དང་ཇོ་ཤཱཀ་རྣམ་གཉིས་ལ་བསྙེན་བཀུར་སོགས་སྔར་ལྟར་གནང་། ཟླ་བ་
གཉིས་པའི་ཚེས་ལྔ་ལ་བོད་ཀྱི་སྲིད་སྐྱོང་ཆེན་པོ་ཕོ་ལྷ་བ་བསོད་ནམས་སྟོབས་རྒྱས་དུས་ཀྱི་ཆོས་ཉིད་
དུ་གྱུར་པ་ལ། ཚེ་ལས་འདས་པ་བར་དོ་དང་ངན་འགྲོའི་འཇིགས་སྐྲག་ལས་སྒྲོལ་བའི་ཐུགས་དམ་
ཟབ་མོའི་ཆོ་ག་མཛད་པའི་རྡོ་རྗེ་སློབ་དཔོན་དུ་སྤྱན་འདྲེན་ཞུས་པ་ལྟར་ཐུགས་བརྩེ་བ་ཆེན་པོས་ཕེབས་
ཏེ་ཞག་ཤས་ཀྱི་བར་དུ་གསང་བདེ་འཇིགས་གསུམ་གྱི་ཆོ་ག་ཐུགས་དམ་ཏིང་ངེ་འཛིན་ཟབ་མོ་དང་
བཅས་ཏེ་ལེགས་པར་མཛད་ནས། བདེ་སྟོང་དབྱེར་མེད་པའི་ཏིང་ངེ་འཛིན་བརྟན་པོས་སྐུ་གཤེགས་
པ་གང་གིས་ཚེ་རབས་ཐོག་མ་མེད་པ་ནས་བསགས་པའི་སྡིག་ལྟུང་བག་ཆགས་དང་བཅས་པ་ལྷག་
མ་མ་ལུས་པར་ཆོས་ཀྱི་དབྱིངས་སུ་བྱང་བའི་སྤྱན་དམིགས་རྣམ་པར་དག་པ་མཛད། དེ་ལྟར་ཆོ་ག་
མཛད་ཟིན་པའི་མཇུག་ཏུ་རྗེ་བླ་མ་ཉིད་ཀྱིས་ཕྱག་བདར་ཏེ་བསྒྲུབ་པའི་ཁྲུས་ཆུ་ཕུང་པོར་བླུགས་
པར་མཛད་པ་སོགས་ཐུགས་བརྩེ་ཆེན་པོས་བཀའ་དྲིན་བསྐྱངས་ཤིང་། ཞག་ཤས་ཤིག་དཀྱིལ་འཁོར་
སྒྲུབ་མཆོད་སོགས་རྒྱ་ཆེར་མཛད་ནས། ལྷ་སའི་དུར་ཁྲོད་རགས་ཁར་གང་ཟག་རང་བཞིན་བསྲེག་
སྦྱངས་ཀྱི་ལུགས་སུ་བྱ་བའི་སྲོལ་གྱིས་སྲེག་ཁང་བརྩིགས་ཏེ་ཙནྡན་ལ་སོགས་པའི་ཤིང་དྲི་ཞིམ་པོ་
མང་པོ་ (གཙིར་བརྩེགས་)ཏེ་བསྲེག་པའི་བྱ་བ་མཛད་དེ། དཔལ་རྡོ་རྗེ་འཇིགས་བྱེད་ཆེན་པོའི་ཞི་
བའི་སྦྱིན་སྲེག་མཛད་པའི་རྡོ་རྗེ་སློབ་དཔོན་དཔལ་ལྡན་བླ་མ་དམ་པ་འདི་ཉིད་ཀྱིས་མཛད་ཅིང་།
ཆོ་གའི་བྱ་བ་རྒྱུད་སྨད་བགྲེས་སོང་ལྔ་བཅུ་སྐོར་གྱིས་མཛད་པ་ཐམས་ཅད་ལ་དགའ་ལྡན་ཁང་གསར་
A
-
6-



（ » ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ)
ནས་ཀྱང་བསྙེན་བཀུར་ཞབས་ཏོག་ཕུན་སུམ་ཚོགས་པ་དང་བཅས་ཞུས། རྗེ་བླ་མ་འདི་ཉིད་ནས་
ཐུགས་བརྩེ་བ་ཆེན་པོས་དགོངས་ཏེ། མི་དབང་གི་དགོངས་རྫོགས་སུ་དམིགས་ནས་ལྷ་སའི་སྐུ་རིན་
པོ་ཆེ་རྣམས་ལ་སྟོང་མཆོད་དང་སྙན་དར། བཀའ་ཆོས་ཆེན་མོར་མང་འགྱེད་དང་ལོ་ཁ་ཤས་ཀྱི་བར་
དུ་དུས་མཆོད་བཅས་མཛད། དེ་ནས་རིང་པོར་མི་ཐོགས་པར་གོང་མ་ཆེན་པོའི་བཀས་ད་ལས་སྔ་
དུར་ལ་བོད་ཀྱི་སྲིད་སྐྱོང་གི་གོ་ས་གནང་བ་ལ་གནང་སྐྱེས་སོགས་སྩལ་ཏེ། ལྷ་ཆོས་དང་མི་ཆོས་
གཉིས་ཀའི་བསླབ་བྱ་རྒྱ་ཆེར་གནང་ཞིང་། ཁྱད་པར་དུ་བདག་མེད་ཀྱི་རི་དྭགས་ལ་སྙིང་རྗེ་བྱེད་དགོས་
པའི་རྒྱུ་མཚན་དང་། ཆང་ལ་སོགས་པ་བག་མེད་པར་འཐུང་ན་མི་ཡོང་བའི་བཀའ་ཞིབ་ཏུ་གནང་།
ཟླ་བ་གསུམ་པའི་ནང་དུ་ཆབ་མདོ་དཔོན་སློབ་ཞི་བ་ལྷ། ལྕགས་ར་སྤྲུལ་སྐུ། སྒྲུབ་ཁང་སྤྲུལ་སྐུ།
མཁར་རྡོ་སྤྲུལ་སྐུ་སོགས་སེར་འབྲས་ཀྱི་བླ་མ་དགེ་བཤེས་མདོ་སྔགས་ཀྱི་གོ་བའི་གནད་ཡོངས་སུ་
རྫོགས་པ་རྣམས་ཀྱིས་དབུས་དགེ་འདུན་སྟོང་ཕྲག་བརྒལ་བ་ལ་བྱང་ཆུབ་ལམ་གྱི་རིམ་པའི་ཁྲིད་འཇམ་
དཔལ་དབྱངས་ཀྱི་ཞལ་ལུང་གི་ཁྲིད་སེམས་བསྐྱེད་མཆོད་པ་དང་བཅས་པ་ལྗགས་བཤད་ཤིན་ཏུ་
རྒྱས་པ་དང་བཅས་པ་སྩལ་ཞིང་། གཞན་ཡང་གཅོད་སྟན་ཐོག་གཅིག་མའི་ཁྲིད་དང་ཟབ་ལམ་ནམ་
མཁའ་སྒོ་འབྱེད་ཀྱི་དབང་། འཇམ་དཀར། སྨན་བླ། བཅུ་གཅིག་ཞལ་བཅས་ཀྱི་རྗེས་གནང་དང་།
གཏོར་མ་བརྒྱ་རྩ། ཆབ་གཏོར། འབྱུང་གཞི། བྲུལ་གཏོར། ཀླུ་གཏོར་བཅས་ཀྱི་ཁྲིད་ལུང་། བདེ་
སྨོན་ཞིང་མཆོག་སྒོ་འབྱེད་མ། གསང་འདུས་སྨོན་ལམ། བཟང་སྤྱོད། བྱམས་སྨོན། གདུགས་ཤེར།
གནས་བཅུ། ལྟུང་བཤགས་བཅས་ཀྱི་ལྗགས་ལུང་དང་། ལོ་ལྟར་གྱི་སྨྱུང་གནས་དང་། རྒྱུད་་་་
སོགས་དོན་གཉེར་ཅན་སུམ་བརྒྱ་སྐོར་ལ་བསྐྱེད་རྫོགས་ཀྱི་ཁྲིད་སོགས་འཆད་ཉན་བསྟན་པ་རིན་
པོ་ཆེ་དབུ་འཕང་མཐོ་ངེས་པར་མཛད། གཞུང་སྒེར་དང་གཟིམས་ཤག་སོགས་ནས་འགྱེད་སྣ་གསུམ་
སོགས་བསྙེན་བཀུར་ཕུལ་དུ་ཕྱིན་པ་གནང་། མཇུག་ཏུ་རྒྱུད་གྲྭ་བ་བརྒྱ་སྐོར་དང་བཅས་གཏང་རག་
བསྐང་གསོ་སོགས་ཤིན་ཏུ་རྒྱས་པ་མཛད། དབང་ད་ལས་དང་གུང་ཡེ་ཤེས་ཚེ་བརྟན་བཅས་ནས་
ཁུར་བླང་གིས་མི་དབང་དེ་ཉིད་ཀྱི་དགོངས་རྫོགས་སུ་བཞེངས་པའི་དངུལ་གདུང་རིན་པོ་ཆེ་དང་། །
བཀའ་འགྱུར་གསར་བཞེངས་སོགས་ལ་དཔལ་ལྡན་སྨད་རྒྱུད་གྲྭ་ཚང་པའི་དགེ་འདུན་འགའ་ཞིག་
དང་བཅས་ཏེ་རབ་གནས་རྒྱས་པར་མཛད། རྗེ་བླ་མ་ཉིད་ཀྱང་དགེ་བའི་རྩ་བ་དེ་རྣམས་བགྱིད་པའི་
ཐེབས་སུ་གསེར་དངུལ། ཕྲ་རྒྱན། དར་ཟབ། རྟེན་བཞེངས་པ་རྣམས་ལ་ཇ་ཁ་ཤས་དང་འགྱེད་སྐར་
- 17 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ལྔ་རེ། ཁ་བཏགས་ཀྱི་གནང་སྦྱིན་སྤམ་ཆེ་བ་སྩལ། ཟླ་བ་དྲུག་པའི་ནང་དུ་དབྱར་ཞལ་བཞེས་དང་
དབྱར་མཚམས་སྔར་བཞིན་མཛད་དེ། སེར་འབྲས་གཉིས་ཀྱི་རིགས་གྲུར་མང་འགྱེད་དང་། རི་བོ་
དགེ་ལྡན། གསང་ཕུ། རྭ་སྒྲེང་། རྩེད་ཐང་དགའ་ཆོས་སོགས་གྲྭ་ཚང་ཁག་ལ་མང་འགྱེད། སྤྱི་འབུལ་
སོགས་རྒྱ་ཆེར་སྩལ། ཟླ་བ་བརྒྱད་པར་མཁས་མང་འདུས་པའི་སྡེ་ཆེན་པོ་དགུ་བརྒྱ་ཙམ་ལ་བདེ་
ལམ་གྱི་བཀའ་ཁྲིད་རྒྱས་པ་མང་འགྱེད་སོགས་ལུགས་གཉིས་ཀྱི་བཀའ་དྲིན་བླ་ན་མེད་པ་མཛད། །
དེ་དག་གི་བར་དུ་རབ་བྱུང་བསྙེན་རྫོགས་སོགས་འདོད་ཆོས་མང་དུ་གནང་། ཕོ་བྲང་ཆེན་པོར་
སྐྱབས་མགོན་རྒྱལ་དབང་ཐམས་ཅད་མཁྱེན་པའི་མཇལ་ཕྱག་ལ་ཕེབས་ནས་མཎྜལ་དར་མཚོན་སྣ་
ལྔའི་སྣེ་འདོགས་ཅན། སྐུ་གསུང་ཐུགས་རྟེན། མཛོད་གོས་དམར་པོ་དང་ངུར་སྨིག་ཡུག་རེ་བཅས་
འབུལ་བར་མཛད་ཅིང་གང་སྤྱིའི་གསུང་གླེང་ཤིན་ཏུ་འཕེལ་ངོས། དངུལ་སྲང་ཆེན་བརྒྱ་ཕྲག་སོགས་
ཀྱི་གནང་སྦྱིན་རྨད་དུ་བྱུང་བ་གནང་། ཟླ་བ་བཅུ་པར་ལྔ་མཆོད་སོགས་རྒྱས་པར་མཛད་དེ་དགུན་ཐོག་
གི་རིང་ཐུགས་དམ་ཟབ་མོ་ལ་བཞུགས། གྲྭ་ཚང་ཁག་ལ་དགུན་ཆོས་རིང་མང་འགྱེད་གང་ཐོན་རེ་
གནང་། ས་འབྲུག་གནམ་ལོ་གསར་ཚེས་ཀྱི་དུས་གཏོར་སོགས་དང་སྒྲུབ་སྡེ་ཕན་ཚུན་གྱི་སེམས་
བསྐྱེད་རྣམས་སྔར་རྒྱུན་བཞིན་དང་། སེ་ར་རྩེར་དགེ་སློང་བྱམས་པ་ཐབས་མཁས། ར་ཁ་བྲག་ཏུ་དགེ་
སློང་ཚེ་རིང་དཔལ་འབྱོར། གནས་ཤར་ཆོས་མཛད་གསུམ་སོ་སོ་ནས་སྒྲུབ་སྡེ་གསུམ་ལ་སེམས་བསྐྱེད་
ཀྱི་མཆོད་པ་རྨད་དུ་བྱུང་བ་སྦྱར་ཏེ། དེའི་ཚོགས་དབུར་དམ་པ་ཉིད་སྤྱན་དྲངས་ནས་ཞབས་བརྟན་
བསྙེན་བཀུར་ཕུན་སུམ་ཚོགས་པ་མཛད་ཅིང་། ཕྱི་དྲོ་སེམས་བསྐྱེད་གསུང་བཤད་སོ་སོར་རུས་པ་
ཅན་གཞན་དང་མི་འདྲ་བ་རེ་རེ་གནང་། དེ་ནས་ཕོ་བྲང་ཆེན་པོར་རྒྱལ་དབང་ཐམས་ཅད་མཁྱེན་
གཟིགས་ཆེན་པོ་མཇལ་ཞུར་ཕེབས་ཏེ། དངུལ་དཀར་གྱི་མཎྜལ་སོགས་འབུལ་བར་མཛད། དགྱེས་
པའི་གསུང་གླེང་ཞིབ་པར་གནང་ཞིང་གསོལ་རས་གནང་སྦྱིན་རྒྱ་ཆེར་སྩལ། ད་ལས་སྦ་དུར་ནས་
ཀྱང་བསྙེན་བཀུར་བླ་ན་མེད་པ་ཞུས། སྨོན་ལམ་ཆེན་མོ་དང་བཀྲ་ཤིས་ལྷུན་པོར་མང་འགྱེད་དང་
མཆོད་པ་སོགས་རྨད་དུ་བྱུང་བ་མཛད། ཇུན་སྒར་གྱི་མི་སྣ་རྣམས་ཀྱིས་གཡོན་རུའི་དཔོན་ཆེན་པོ་
ཚེ་དབང་རྡོ་རྗེ་རྣམ་རྒྱལ་ནས་གུས་པ་ཆེན་པོས་ཕུལ་བའི་ཞུ་ཡིག་དང་། ལྷ་རྫས་གསེར་སྲང་གང་།
དངུལ་སྲང་ལྔ་བཅུ་ཐམ་པ། མང་ཛུའི་ཡུག །པཱ་སི་ཡུག །མན་དུར་མ་ཡུག །སྦུ་ཐ་ར་ཡུག །སྦུ་ཧ་ར་
བུགས། མགོ་སྣམ་སོགས་ཀྱི་རྟེན་དང་། གསུང་བརྟག་ལེ་ཚན། དཔོན་ཇའི་སང་སོགས་ནས་
-ii8 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽ ཟླ་
སྐྱབས་འཇུག་ཞུ་རྟེན་སོགས་མང་དུ་ཕུལ་བ་རྣམས་བདག་གིར་མཛད། སོ་སོར་དངོས་པོའི་གནང་
སྐྱེས་སོགས་དང་བྱིན་རྟེན་ལེ་ཚན་བཅས་གནང་། འདི་ལོ་ལྷ་སར་འབྲུམ་ནད་མཆེད་ཚབས་ཆེ་བར་
བརྟེན་ལམ་ཁྲིད་འཆར་ཅན་གནང་བ་མ་ཐུབ་པའི་ཚུལ་བྱུང་ཡང་ཆབ་མདོ་བླ་མ་ཀུན་རྡོར་གྱིས་དབུས་
དགེ་སློང་རྣམས་ལ་མདོ་སྡེ་ལས་བརྒྱ་པ། ཁྲི་སྣ་ཚོགས། དཀོན་བརྩེགས། མཛངས་བླུན་སོགས་ཀྱི་
ལུང་གནང་ཞིང་། ས་ཟླའི་དུས་ཆེན་ཉིན་ཉེ་གནས་རབ་འབྱམས་པ་བློ་བཟང་དར་རྒྱས་ནས་རྒྱུ་ཡོན་
སྦྱར་ཏེ། དགེ་སློང་བརྒྱ་སྐོར་གྱིས་སྨྱུང་གནས་ཀྱང་གནང་ཞིང་དེའི་ཚོགས་དབུར་བླ་མ་དམ་པ་རྡོ་
རྗེ་འཆང་ཆེན་པོ་ཉིད་སྤྱན་དྲངས་ཤིང་དངོས་འབྱོར་ཕུལ་ཏེ་ཞབས་བརྟན་ལེགས་འབུལ་དང་སྐྱབས་
འཇུག་སོགས་ཀྱང་ཞུས་པ་དགྱེས་བཞིན་བདག་གིར་མཛད། འདི་དུས་རྗེ་བླ་མ་ཉིད་ཀྱི་ཉེ་གནས་
རབ་འབྱམས་པ་ལ་སོགས་པའི་འཁོར་རྣམས་འབྲུམ་བུའི་ནད་མ་ཐར་བ་མང་བར་བརྟེན། གདུགས་
དཀར་གྱི་འཁོར་ལོ་བསྒྲུབ་པར་མཛད་དེ་འདོགས་པ་གནང་བས། རྡོ་རྗེའི་གོ་ཁྲབ་སྟོན་པ་ལྟ་བུར་
གྱུར་ཅེས་གྲགས། སྐུ་མཚམས་ཀྱི་ཁོང་ཞིག་ཏུ་ཆབ་མདོ་དཔོན་སློབ་སྤྲུལ་པའི་སྐུ་ནས་ཞུས་གནང་
གིས་བླ་མ་ཀུན་རྡོར། མགྲོན་གཉེར་བྱམས་པ་རྒྱ་མཚོ་སོགས་ཉུང་བསྡུས་ལ་བདེ་མཆོག་ལུས་དཀྱིལ་
གྱི་དབང་གནང་། གཡུ་ཐོག་མདའ་དཔོན་བློ་བཟང་དར་རྒྱས་དུས་ཀྱི་ཆོས་ཉིད་དུ་གྱུར་པར་དགེ་བ་
རྫོགས་བྱང་དུ་བསྔོ་བའི་ཕྱིར་སྒྲུབ་སྡེ་གསུམ་ལ་སེམས་བསྐྱེད་མཆོད་པའི་རྒྱུ་ཡོན་སྦྱར་ཏེ་དཔལ་ལྡན་
བླ་མ་དམ་པ་ཉིད་ཚོགས་དབུར་སྤྱན་དྲངས་པ་བཞིན་བསྙེན་བཀུར་རྣམས་ཐུགས་བརྩེ་བ་ཆེན་པོས་
བཞེས་ནས། ཚེ་ལས་འདས་པའི་སྡིག་སྒྲིབ་མ་ལུས་པ་སྦྱོང་བའི་ཕྱིར་དུ་སེམས་བསྐྱེད་གསུང་བཤད་
བསྔོ་སྨོན་གྱི་རྒྱས་འདེབས་བཅས་གནང་། ཟླ་བ་བརྒྱད་པའི་ནང་དུ་བླ་མ་དགེ་བའི་བཤེས་གཉེན་
བརྒྱ་ཕྲག་མང་པོ་བརྒལ་བར་བྱང་ཆུབ་ལམ་གྱི་རིམ་པ་ཐམས་ཅད་མཁྱེན་པར་བགྲོད་པའི་བདེ་ལམ་
ཤིན་ཏུ་ཞིབ་ཅིང་རྒྱས་པར་སྩལ། ལྔ་མཆོད་དང་དགུན་མཚམས་སོགས་གོང་འཕེལ་ནས་དགུན་གྱི་
དུས་སུ་སྐུ་མཚམས་ཤིན་ཏུ་དམ་པ་ལ་བཞུགས། ས་སྦྲུལ་གནམ་ལོའི་རང་ཞལ་གསར་དུ་བཞད་
པའི་དགའ་སྟོན་དུ་མ་གཅིག་འདོད་པ་ཁམས་ཀྱི་དབང་ཕྱུག་མར་ཚེས་གཏོར་ཕུན་སུམ་ཚོགས་པ་དང༌།
སྒྲུབ་སྡེ་གསུམ་གྱི་དུས་མཆོད་སོགས་ཀྱི་སེམས་བསྐྱེད་རྣམས་སྔར་ལྟར་གྲུབ་པར་མཛད། ཕོ་བྲང་
ཆེན་པོ་པོ་ཏ་ལར་རྒྱལ་དབང་བཀའ་དྲིན་མཚུངས་པ་མེད་པ་སྐྱབས་མགོན་རྡོ་རྗེ་འཆང་ཆེན་པོའི་
མཇལ་ཞུར་ཕེབས་ནས། དངུལ་དཀར་གྱི་མཎྜལ་དར་ཚོན་སྣ་ལྔའི་སྣེ་འདོགས་ཅན། ནང་མཛོད་དྲི་
- II9-



-
-r-
（ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
མེད༑ གསེར་སྲང་ལྔ། དངུལ་སྲང་བརྒྱ། ཇུས་དམར་སེར་ཡུག་བཅས་འབུལ་བ་གནང་ཞིང་། ཡུན་
རིང་པོའི་བར་དུ་དམ་པའི་ཆོས་ཀྱི་དཀའ་གནད་ལས་བརྩམས་ཏེ་གསུང་གླེང་ཞིབ་ཏུ་གནང་། དེའང་
དཔལ་ལྡན་བླ་མ་དམ་པ་འདི་གཉིས་ཞལ་འཛོམ་ནམ་བྱུང་རེས་ཀྱིས་དཀའ་བའི་གནད་དུ་མ་ལ་་་་་
གསུང་གླེང་མཐའ་ཆོད་པར་གནང་ཞིང་། རྒྱལ་དབང་རྡོ་རྗེ་འཆང་ཐམས་ཅད་མཁྱེན་གཟིགས་ཆེན་
པོ་དེ་ཉིད་ཀྱི་བཀའ་ལས། བླ་མ་ཁྱེད་ལ་ངེད་ནས་ཆོས་མ་ཞུས་ཀྱང་ཆོས་ཞུས་པ་དང་ཁྱད་པར་མེད་
པའི་དད་པ་ཡོད། དེའང་ཇི་ལྟར་ཡིན་ཞེ་ན། འདིར་ནམ་ཕེབས་རེས་ཀྱིས་ཆོས་ཀྱི་གསུང་གླེང་ཞིབ་
ཏུ་བྱས་ཤིང་། དེ་ཐམས་ཅད་སེམས་ལ་ཕན་པ་བྱུང་བས་ཆོས་ཞུས་པ་དང་ཁྱད་པར་མེད་པར་བྱུང་བས་
བཀའ་དྲིན་ཆེ་ཞེས་བསྔགས་བརྗོད་རྒྱ་ཆེར་མཛད། གཞན་ཡང་བླ་མ་གཞན་ལ་ཆོས་ཀྱི་སྐད་ཆ་དྲིས་
ཀྱང་སྦུག་སྦུག་འདྲ་བ་ཞིག་ལས་ཐག་ཆོད་པ་ཞིག་ཡོང་གིན་མི་འདུག་ཅེས་ཀྱང་གསུངས། སྐྱབས་
མགོན་རྡོ་རྗེ་འཆང་རྒྱལ་དབང་ཐམས་ཅད་མཁྱེན་པ་ཆེན་པོ་རང་ཉིད་ཀྱི་ལྗགས་སྨིན་གྱི་འབྲུ་ཆའི་
གྲས་ནས་གནང་སྦྱིན་ཀྱང་རྒྱ་ཆེར་སྩལ། ལྷ་ལྡན་སྨོན་ལམ་ཆེན་མོའི་འདུས་སྡེ་ཆེན་པོར་མང་འགྱེད་
དང༑ ཇོ་ཤཱཀ་རྣམ་གཉིས་ཀྱིས་མཚོན་པའི་རྟེན་གསུམ་རྣམས་ལ་མཆོད་འབུལ་ཐུགས་སྨོན་སོགས་
རྒྱ་ཆེར་སྩལ། ཟླ་བ་གསུམ་པའི་ཚེས་བརྒྱད་ནས་བཟུངས་ཏེ་ལམ་ཁྲིད་ཆེན་མོ་སྔར་ལྟར་ཚུགས་པ་
གནང་ཞིང་། སྨྱུང་གནས་དང་བསྐྱེད་རྫོགས་ཀྱི་ཁྲིད་སོགས་ཀྱང་སྔར་རྒྱུན་ལྟར་ལེགས་པར་སྩལ།
ར་ཁ་བྲག་ཏུ་ལྷ་ས་རྒྱ་མོ་རོང་པས་སྒྲུབ་སྡེ་གསུམ་ལ་སེམས་བསྐྱེད་མཆོད་པ་ཕུན་སུམ་ཚོགས་པ་
ཞུས་ཏེ། རྗེ་བླ་མ་ཉིད་ཚོགས་དབུར་སྤྱན་དྲངས་པ་ལྟར་ཕེབས་ནས་གསུང་བཤད་རྒྱ་ཆེར་གནང་།
ལོ་འདིའི་ནང་དུ་ཁོ་བོ་ཅག་དབུས་ཕྱོགས་སུ་རྒྱལ་དབང་ཐམས་ཅད་མཁྱེན་པ་ཆེན་པོར་དགེ་ཚུལ་
གྱི་སྡོམ་པ་ཞུ་བ་སོགས་བྱ་བའི་ཆེད་དུ་ཕྱིན་པ་ལ་ཉེ་བར་དགོངས་ཏེ། ཕོ་བྲང་ཆེན་པོར་ཕེབས་པ་
དང་ཞལ་མངོན་དུ་གྱུར་ཅིང་། དེང་སང་ན་ཚོད་ཕྲ་བའི་དུས་སུ་གེགས་ཆེ་བས་ཆོས་བསྲུང་རྣམས་
དང་ཁྱད་པར་དཔལ་ལྡན་ལྷ་མོ་དང་ཚངས་པ་ཆེན་པོའི་བསྐང་གསོ་ལ་འབུངས་དགོས་ཞེས་བཀའ་
ཡང་གནང་། རྡོ་རྗེ་འཆང་གྲུབ་པའི་དབང་ཕྱུག་བློ་བཟང་བཟོད་པ་ཕུར་བུ་ལྕོག་ཏུ་ཕེབས་ནས། དགེ་
སློང་རྣམས་དང་ལྷན་ཅིག་ཏུ་བླ་མ་མཆོད་པའི་ཚོགས་འཁོར་དང་འབྲེལ་བའི་བརྟན་བཞུགས་འབུལ་
བ་གནང་ཞིང་། རྗེ་བླ་མ་འདི་ཉིད་ནས་ཀྱང་དགྱེས་བཞིན་དུ་བཞེས་ཏེ། གསུང་བཤད་བསླབ་བྱ་དང་
བཅས་པ་རྒྱས་པར་གནང་། འདི་དག་གི་གོང་འོག་སྣ་ཚོགས་པར་ལྷ་ས་གསེར་བཟོ་བ་དང་དུང་བཟོ་
- 12



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
བ༑ རི་བོ་རྣམ་རྒྱལ་བ། རབ་འབྱམས་པ་བློ་བཟང་ཕུན་ཚོགས་སོགས་སོ་སོ་ནས་སྒྲུབ་སྡེ་གསུམ་གྱི་
ཚོགས་དབུར་རྗེ་བླ་མ་འདི་ཉིད་སྤྱན་དྲངས་ཤིང༌། ཞབས་ཏོག་ཕུན་སུམ་ཚོགས་པ་དང་བཅས་ཏེ་
ཞབས་བརྟན་ཕུལ་བར་དགྱེས་བཞིན་དུ་ཞལ་བཞེས་མཛད་དེ་གསུང་བཤད་རྨད་དུ་བྱུང་བ་སེར་སྐྱ་
སོ་སོའི་དགེ་རྩ་ལ་གཟེངས་བསྟོད་དང་བསྔོ་སྨོན་གྱི་རྒྱས་འདེབས་རྒྱས་པར་གནང་། སྟོན་གྱི་དུས་སུ་
དགེ་འདུན་སྟོང་ཕྲག་གཅིག་དང་སུམ་བརྒྱ་སྐོར་ལ་བྱང་ཆུབ་བདེ་ལམ་གྱི་བཀའ་ཁྲིད་ལུང་རིགས་
མན་ངག་དང་བཅས་བས་མཐའ་ཆོད་པ་དང་། མཇུག་ཏུ་རྣམ་བཤད་རིག་པའི་རྒྱ་མཚོ། ཊཱིཀ་ཆེན་
དགོངས་པ་རབ་གསལ་བཅས་ཀྱི་ལྗགས་ལུང་ཡང་གནང་ཞིང་། མང་འགྱེད་སོགས་ཀྱང་རྒྱ་ཆེར་
སྩལ༑ ལྔ་མཆོད་དགུན་མཚམས་སོགས་བསྟན་འགྲོའི་བྱ་བ་རྒྱ་ཆེར་མཛད། ཟླ་བ་བཅུ་གཉིས་པའི་
མཇུག་ཏུ་ཨ་ཀ་བསོད་ནམས་བཟང་པོའི་དགོངས་རྫོགས་སུ་སེམས་བསྐྱེད་མཆོད་པ་ར་ཁ་བྲག་ཏུ་
མཛད་པའི་ཚོགས་དབུར་ཕེབས་ནས། བསྔོ་བ་སྨོན་ལམ་སོགས་ཐུགས་དགོངས་རྫོགས་ཐབས་རླབས་
ཆེ་བའི་མཛད་པ་བཟང་པོ་བསམ་གྱིས་མི་ཁྱབ་པ་བསྐྲུན། ལྕགས་རྟ་གནམ་ལོ་གསར་དུ་བཞད་པའི་
དུས་ཚེས་ཀྱི་དགའ་སྟོན་ཚེས་གཏོར་དང་སྒྲུབ་སྡེ་ཕན་ཚུན་གྱི་སེམས་བསྐྱེད་སོགས་རྒྱ་ཆེར་སྩལ།
ལྷ་ལྡན་སྨོན་ལམ་ཆེན་མོར་མང་འགྱེད་དང་འདི་ཁ་བཀྲ་ཤིས་ལྷུན་པོར་ཡང་མང་ཇ་དང་འགྱེད་དངུལ་
སྐར་ལྔ་རེ་བཅས་གནང་། འདི་ལོའི་བཀའ་ཆོས་ཆེན་མོ་གནང་བ་ལ་དགའ་ལྡན་ཁང་གསར་ནས་
ཞབས་ཏོག་འབུལ་དགོས་རྣམས་མ་ཕུལ་ཞིང་། མི་འདོད་པའི་རྣམ་འགྱུར་སྣ་ཚོགས་པ་བྱས་པས་
བཀའ་ཆོས་གནང་ཐུབ་མིན་ཐེ་ཚོམ་ལྟ་བུར་གྱུར་པ་ལ། སྐྱབས་མགོན་གོང་ས་རྒྱལ་དབང་ཐམས་
ཅད་མཁྱེན་གཟིགས་ཆེན་པོ་ནས། ལོ་འདི་ནང་དུའང་རྐྱེན་ངན་པའི་དབང་དུ་མ་སོང་བར་བྱང་ཆུབ་
ལམ་གྱི་རིམ་པའི་བཀའ་ཆོས་གནང་དགོས་ཤིང་། རྗེ་རྒྱལ་བ་གཉིས་པའི་བསྟན་པ་རིན་པོ་ཆེའི་དཔལ་
དུ་བགྲང་བྱ་མང་པོའི་བར་དུ་སྐུ་ཚེ་བརྟན་པར་བཞུགས་ནས། མདོ་སྔགས་ཀྱི་འཆད་སྤེལ་སོགས་
བསྟན་པའི་དོན་རླབས་ཆེན་གྱི་ཐུགས་འདུན་མི་འདོར་བ་ཞུ། ཞེས་བཀའ་སྩལ་པ་བཞིན། ཟླ་བ་
གསུམ་པའི་ཚེས་བརྒྱད་ནས་སེར་འབྲས་ཀྱི་བླ་མ་ཁག །ཆབ་མདོ་ཞི་བ་ལྷའི་སྤྲུལ་སྐུ། དགེ་བའི་
བཤེས་གཉེན་སོགས་སྟོང་ཕྲག་བརྒལ་བ་ལ་བྱང་ཆུབ་ལམ་གྱི་རིམ་པའི་གསུང་བཤད་ཟབ་ལ་རྒྱ་
ཆེ་བ་མཇུག་ཏུ་སེམས་བསྐྱེད་ཀྱི་མཆོད་པ་རྨད་དུ་བྱུང་བ་དང་། ནམ་མཁའ་སྒོ་འབྱེད་ཀྱི་དབང་དང་
གཅོད་ཀྱི་བཀའ་ཁྲིད། གྲུབ་རྒྱལ་ལུགས་ཀྱི་ཚེ་དབང་རྒྱས་པ། འཇམ་དབྱངས་དམར་སེར་གྱི་རྗེས་
-121 -



(）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
གནང་། སྨྱུང་གནས། བསྐྱེད་རྫོགས། རྒྱུད་གྲྭ་བ་བརྒྱ་སྐོར་གྱིས་བསྐང་གསོ་སོགས་སྔར་བཞིན་
གནང་། འདི་ལོ་དགའ་ལྡན་ཁང་གསར་ནས་བསྙེན་བཀུར་ཞབས་ཏོག་སོགས་མ་ཞུས་མོད། དད་
པ་ཅན་རྣམས་ཀྱིས་སྔར་བས་རྒྱ་ཆེ་བ་ལྟ་བུ་བསྒྲུབས། དབྱར་གནས་ཀྱི་དུས་སུ་སྐུ་མཚམས་དང་དགག་
དབྱེ་ལྗོངས་རྒྱུ་སོགས་དང༌། སྟོན་དུས་སུ་གནང་བའི་བྱང་ཆུབ་བདེ་ལམ་གྱི་བཀའ་ཁྲིད་སོགས་ཀྱང་
ཡར་ཟླ་ལྟར་འཕེལ་བར་བཞུགས། འདི་ལོ་ད་ལས་སྦྲ་དུར་ནས་རྗེ་བླ་མ་རྡོ་རྗེ་འཆང་རྒྱལ་དབང་
ཐམས་ཅད་མཁྱེན་གཟིགས་ཆེན་པོར་ཡང་མཆོག་ཏུ་མ་གུས་པའི་རྣམ་འགྱུར་དང་། རྗེ་བཙུན་བླ་
མ་དམ་པ་འདི་ཉིད་ལའང་མ་གུས་པའི་རྣམ་འགྱུར་ཤིན་ཏུ་ཆེ་བས་ཚིག་རྩུབ་མོ་མང་དུ་ཡོད་པའི་ཞུ་
ཤོག་ཀྱང་ཡང་ཡང་ཕུལ་ཞིང་། བཀའ་འདྲི་ཞུ་བ་སོགས་འཚུབ་འགྱུར་ཆེ་བར་བྱུང་བ་དེ་རྣམས་ཞི་
བའི་ཆེད་དུ་དགོངས་ནས། བཀའ་དྲིན་མཚུངས་པ་མེད་པ་རྒྱལ་དབང་ཐམས་ཅད་མཁྱེན་གཟིགས་
ཆེན་པོར་དངུལ་རྟ་རྨིག་མ། གསེར། གོས་ཆེན། གཡང་ཊི་དང༌། ཤེལ་དཔྱད་བཅས་འབུལ་བར་
མཛད་དེ། སྐྱབས་འཇུག་ཞུ་བ་མཛད་པས། རྒྱལ་དབང་ཐམས་ཅད་མཁྱེན་གཟིགས་ཆེན་པོ་ནས་
བཀའ་ལན་དུ། མཚན་ལྡན་དགེ་བའི་བཤེས་གཉེན་ཆེན་པོ་ནས། གསུང་བྲིས་དང་སྐྱབས་འཇུག་
དགོས་ཚུལ་གྱི་རྟེན་ཁ་བཏགས་ནང་མཛོད། གཡང་ཊིའི་མེ་དམ། ཤེལ་དཀར་པོའི་ཕོར་པ་བཅུད་
ལྡན༑ དངུལ་སྲང་ལྔ་བཅུ་ཐམ་པ་གོས་ཚོས་ཁ་སྣ་ཚོགས་ཡུག་ལྔ་བཅས་གནང་བས་ཡིད་སྤྲོ་བ་འཕེལ།
ད་ལྟ་སྐུ་ཁམས་དྭངས་ཤིང་། ལྷག་དོན་བདེ་ལམ་དམར་ཁྲིད་ལ་ཚོགས་པ་ཤིན་ཏུ་རྒྱ་ཆེ་བ་བཅས་གང་
སྤྱིར་གེགས་མེད་གནང་ཐུབ་པ་དེ་ཤིན་ཏུ་ལེགས། ད་དུང་ཡང་ཉིད་ལྟ་བུའི་ཡོངས་སུ་རྫོགས་པའི་
དགེ་བའི་བཤེས་གཉེན་ཐུབ་བསྟན་འཛིན་སྐྱོང་གི་བྱ་བ་བྱེད་ནུས་པ་རེ་རེ་ཙམ་གྱིས་ཀྱང་བསྟན་པ་
དང་འགྲོ་བའི་དོན་རླབས་པོ་ཆེ་འབྱུང་བ་གདོན་མི་ཟ་བས། སྙིགས་མའི་སྤྱོད་ཚུལ་གྱིས་ཐུགས་མི་
ངལ་བ་ནས། སྙིང་སྟོབས་ཀྱི་གོ་ཆ་བཙན་པོ་བཞེས་ཏེ་འཚོ་གཞེས་དང་སྐུ་རིམ་ལ་ཐུགས་བརྩོན་གང་
ཆེ་ནས། སྐུ་ངོས་ཀྱི་ཐུགས་དམ་འཆར་ཅན་སྐབས་ཚོར་བདུད་རྩི་འབེབས་སྦྱངས་སོགས་ལ་སྤྱན་་་་་
དམིགས་ཀྱིས་ཁ་བསྒྱུར་བས་མཚོན་སྐུ་ཚེའི་བསྒྲུབ་པ་ཡང་མི་གཡེལ་ངོས། སེང་དབར་དུ་སྣོད་
ལྡན་གྱི་སློབ་མས་བཀའ་ཆོས་ཀྱི་རིགས་ཞུས་པ་ཚོར་ཡང་བསྟན་པ་ལ་དགོངས་ནས་ཐུགས་འདོར་
མེད་པ་ཅིས་ཀྱང་ཞུ། ངོས་ལ་ནུས་པ་ཅི་མཆིས་ཀྱང༌། དཀོན་མཆོག་ལ་གསོལ་བ་བཏབ་ནས་
བཞེད་དོན་འགྲུབ་པའི་སྨོན་འདུན་ཀྱང་ཞུ་བ་གཞིར་བཅས་པས་ཐུགས་མཚོར་བསྟི་བ་འཚལ།
-122 -



» ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ)
རྟེན་རབ་དཀར་ལྷ་རྫ་ས། དངུལ་སྲང་ལྔ་བཅུ། མཛོད་གོས་ཡུག་བཅས། ཚེས་བཟང་པོར་ནང་
ལུགས་སུ་ཕུལ། ཞེས་ཀྱང་སྩལ། འདི་ཁར་ཡང་། གསེར་དངུལ་ཤེལ་དཔྱད་སྣ་ཚོགས་ཀྱི་དངོས་
པོ་གནང་བ་ལྟར། ཞབས་བརྟན་གྱི་བློ་འདུན་གང་ཤེས་ཞུས་ཤིང༌། གྲུབ་པའི་དབང་ཕྱུག་དམ་པ་ཁྲི་
ཆེན་ནོ་མིན་ཧན་ལ་སྐྱབས་འཇུག་ཞུ་བ་གནང་རྟེན་ནང་མཛོད། དངུལ་རྟ་རྨིག་མ། གོས་ཡུག་བཅས་
ཀྱང་འབུལ་བ་གནང་། སེར་འབྲས་དགེ་གསུམ། རྒྱུད་སྟོད་སྨད། གསང་ཕུ་བཅས་ལ་མང་འགྱེད་
ཀྱང་སྩལ། འགྱུར་མེད་རྣམ་རྒྱལ་ཉིད་བསོད་ནམས་དམན་སྤྱོད་དུས་སུ་བདོ་བས། ཟླ་བ་དགུ་པའི་
ཚེས་ཉེར་གཉིས་ཀྱི་ཉིན་སྟག་རྩེ་ནས་ཚེ་སྒྲུབ་མཛད་དགོས་རྒྱུ་ཡིན་ཚུལ་གྱི་བསྙད་བཏགས་བྱས་པའི་
ཉམས་ནོན་བྱེད་མི་གཡོག་གསུམ་བཏང་ནས། མཛད་སྤྱོད་རྣམས་ལ་མི་འོས་པའི་དོ་དམ་སྣ་ཚོགས་
དང་ཐོ་འདེབས་པ་སོགས་བྱས་པར་བརྟེན་རྗེ་བླ་མ་ཉིད་ཐ་མལ་ཚུལ་བཞེས་ཀྱི་འཇིགས་པ་དང་བག་
ཚ་བ་ལ་སོགས་པའི་ཚུལ་བཞེས་སྐད་ཅིག་ཀྱང་མེད་མོད། སྡིག་པའི་ལས་བྱེད་པ་དེ་ལ་ཐུགས་བརྩེ་
བ་ཆེན་པོས་དགོངས་ཏེ། སྐུ་མཚམས་དམ་པོའི་ངོས་ནས་མ་གཅིག་འདོད་པ་ཁམས་ཀྱི་དབང་ཕྱུག་
མའི་ཐུགས་རྒྱུད་གནད་ནས་བསྐུལ་བ་མཛད་ཅིང་། དེ་ནི་བར་གཅོད་བྱེད་པ་པོ་དེ་རྣམས་ལ། ཨེ་
མ་ཧོ། སྐྱེ་བོ་ངན་པ་མ་རིག་པའི་འགྲིབ་ཀྱིས་བླང་དོར་གྱི་མིག་ལོང་བ་འདི་རྣམས་ངན་སོང་ངན་འགྲོ་
ལོག་པར་ལྷུང་བའི་གཡང་ཁ་འཇིགས་སུ་རུང་བར་ཆེད་དུ་གཉེར་ནས་འཇུག་པ་དེ་རྣམས་སྙིང་རྗེ་རེ་
སྙམ་དུ་དགོངས་ནས། དེ་དག་གི་སྡིག་པ་སྦྱོང་བའི་ཕྱིར་ཆོས་བསྲུང་རྣམས་བསྐུལ་བ་ལ་སོགས་པ་
རྒྱལ་བའི་སྲས་ཀྱི་སྤྱོད་པ་རྨད་དུ་བྱུང་བ་ཉམས་སུ་བཞེས་པ་ཡིན། དགུན་ཆོས་ཀྱི་ཐོག་སྙེ་ཐང་ར་
བསྟོད་དང་སེ་རའི་གྲྭ་ཚང་ཁག་གསུམ་བཅས་ལ་མང་ཇ་སྦྱོར་སྦྲེལ་དང་། འགྱེད་དངུལ་སྐར་ཕྱེད་
བརྒྱད་རེ་གནང་། ལྔ་མཆོད་དང་དགུན་མཚམས་སོགས་ཀྱང་སྔར་བཞིན་མཛད། ལྕགས་ལུག་
གནམ་ལོ་གསར་དུ་བཞད་པའི་དཔལ་ལྡན་ལྷ་མོའི་དུས་གཏོར་སྒྲུབ་སྡེ་གསུམ་གྱི་སེམས་བསྐྱེད་མཆོད་
པ་སོགས་སྔར་བཞིན་གནང་ཞིང་། ལྷ་ལྡན་སྨོན་ལམ་ཆེན་མོར་མང་འགྱེད་སོགས་སྔར་བཞིན་དང་།
བཀྲ་ཤིས་ལྷུན་པོར་མང་ཇ་གསུམ་དང་འགྱེད་ཁ་བཏགས་སྐྱ་ཆེན་རེ་བཅས་གནང་། འདི་དག་གི་
སྔ་ཕྱི་ངེས་པ་མེད་པར་ཁམས་ཚ་བ་དགེ་སློང་ཡེ་ཤེས་ཚུལ་ཁྲིམས། དགེ་སློང་ཡེ་ཤེས་དཔལ་ལྡན།
ཚ་བའི་ཚོང་དཔོན་ཨ་འཕེལ་མ་བཅས་སོ་སོས་སྒྲུབ་སྡེ་གསུམ་ལ་སེམས་བསྐྱེད་མཆོད་པ་ཞུས་པའི་
ཚོགས་དབུར་སྤྱན་དྲངས་ཏེ། ཞབས་ཏོག་དང་འབུལ་བ་ཕུན་སུམ་ཚོགས་པ་བཅས་ཕུལ་ཏེ། ཐེག་
- 123-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
པ་ཆེན་པོར་སེམས་བསྐྱེད་པར་གསོལ་བ་བཏབ་པ་བཞིན། གསུང་རུས་པ་ཅན་རེ་རེ་དང་བཅས་ཏེ་
སེམས་བསྐྱེད་པར་མཛད། ར་ཁ་བྲག་ཏུ་ཡ་སོར་ཚེ་ཐར་གྱི་དགེ་རྩར་ལྷ་ས་ནང་ནུབ་ཨ་ལྕེ་སངས་
རྒྱས་ཀྱིས་སྒྲུབ་སྡེ་གསུམ་ལ་སེམས་བསྐྱེད་མཆོད་པ། སྐྱབས་མགོན་རྡོ་རྗེ་འཆང་ཆེན་པོ་ཉིད་ལ་ཞབས་
བརྟན། དགེ་འདུན་ལ་བསྙེན་བཀུར་བཅས་ཞུས་པ་རྣམས་ལ་ཐུགས་བརྩེ་བ་ཆེན་པོས་སེམས་བསྐྱེད་
ཀྱི་གསུང་བཤད་ཤིན་ཏུ་རྒྱ་ཆེ་བ་དང་། བསྔོ་སྨོན་གྱི་རྒྱས་འདེབས་ཡང་དག་པ་གནང་། དེ་དུས་
གུང་པཎྜི་ཏས་བོད་ཀྱི་ཁུར་ལེན་རེ་ཤིག་བྱས་པའི་དུས་སུ་བསླབ་བྱ་ཡང་དག་པ་གནང་ཞིང་། དེ་ནས་
རིང་པོར་མི་ཐོགས་པར་གོང་མ་ཆེན་པོའི་ལུང་གིས་བོད་ལྗོངས་ཀྱི་ཆོས་སྲིད་དང་རྒྱལ་སྲིད་ཐམས་
ཅད་བཀའ་དྲིན་མཚུངས་པ་མེད་པ་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ཉིད་ནས་མཛད་
དགོས་པའི་བཀའ་ཕེབས་པ་ལྟར། སེམས་ཅན་ཐམས་ཅད་ལ་ཐུགས་བརྩེ་བ་ཆེན་པོས་དགོངས་ཏེ་
ཞལ་གྱིས་བཞེས་པ་ལྟར། ཕོ་བྲང་ཆེན་པོར་ཆིབས་ཀྱི་ཁ་ལོ་བསྒྱུར་ཏེ་ཐུགས་རྗེ་ཆེ་ཚུལ་གྱི་བསླབ་
དོན་ཞིབ་ཆར་ཞུ་བ་གནང་། དེ་སྐབས་གོང་ས་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ནས།
བསྟན་འཛིན་གྱི་སྐྱེས་བུ་རྣམས་ཀྱི་སྐུ་ཚེ་རིང་དུ་སྤེལ་བ་སོགས་ལ་དགོངས་ནས། ཕོ་བྲང་ཆེན་པོའི་
ཆོས་རྒྱལ་ལྷ་ཁང་དུ་རྗེ་བླ་མ་འདི་ཉིད་ཀྱི་བཞུགས་གནས་ཕུར་བུ་ལྕོག་ནས་ཚེ་སྒྲུབ་པ་དགེ་སློང་དགོས་
ཚུལ་གྱི་བཀའ་གནང་བ་ལྟར། སྒྲུབ་སྡེ་ཆེན་པོར་བཀའ་ཁྱབ་གནང་ཞིང་། རེ་ཤིག་ཐུགས་དམ་ཟབ་
མོའི་བཅད་རྒྱ་ལ་བཞུགས། ལོ་ལྟར་འཆར་ཅན་གྱི་བཀའ་ཆོས་ཆེན་མོར་གདན་ས་ཆེན་པོ་བཞིས་
གཙོས་ཕྱོགས་འདུས་ཀྱི་དགེ་འདུན་གྲྭ་ཚོགས་ཆེ་བ་ལ་འཆད་ཉན་ལྷག་པར་འཕེལ་བར་བཞུགས་
ཏེ་སེམས་བསྐྱེད་མཆོད་པའི་དུས་སུ་ལྷ་མིའི་སྐྱབས་མགོན་རྒྱལ་དབང་ཐམས་ཅད་མཁྱེན་གཟིགས་
ཆེན་པོ་ནས་སྐུ་ཚབ་ཆེད་མངགས་གནང་སྟེ་བཀའ་རྒྱ་མཎྜལ། སྐུ་གསུང་ཐུགས་རྟེན། དབུ་པཎ་སྣེ་
རིང༑ སངས་རྒྱས་སྐུ་ཤ་མའི་སྐུ་བེར་སོགས་ན་བཟའ་ཆ་ཚང་། དངུལ་སྲང་ཉིས་བརྒྱ་སོགས་གནང་
ཆ་གྱ་ནོམ་པ་གནང་ཞིང་། མང་ཇ་ཤིང་རྒྱུགས་སོགས་སྲིད་སྐྱོང་བ་རྣམས་ཡོད་པའི་དུས་ལས་ཀྱང་
བཟང་བ་ཙམ་གནང་། ས་ཟླའི་དུས་ཚེས་བཞིའི་ཉིན་མཁར་རྡོ་སྤྲུལ་པའི་སྐུ་ལ་བསྙེན་རྫོགས་ཀྱི་
སྡོམ་པ་སྩལ། སྨྱུང་གནས་དང་བསྐྱེད་རྫོགས་སོགས་བསྟན་པ་རིན་པོ་ཆེར་སྨན་ཡོན་དུ་གྱུར་པའི་
མཛད་པ་སྔར་ལས་ཀྱང་ཡར་ཟླ་ལྟར་བཞུགས། དབྱར་གནས་ཀྱི་དུས་སུ་དབྱར་མཚམས་དམ་པོ་
ལ་བཞུགས་ཤིང་། དགག་དབྱེ་གྲོལ་ནས་པོ་ཏ་ལར་ཕེབས་ཏེ་སྐྱབས་མགོན་རྒྱལ་དབང་རྡོ་རྗེ་འཆང་
-f24-



» ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
་་ ་མ བལ་
ཆེན་པོ་རིགས་དང་དཀྱིལ་འཁོར་རྒྱ་མཚོའི་མངའ་བདག་བཀའ་དྲིན་མཚུངས་པའི་ཟླ་ཐམས་ཅད་དང་
བྲལ་བའི་དཔལ་ལྡན་བླ་མ་དམ་པའི་དྲུང་ནས་ཕྱག་རྡོར་འཁོར་ལོ་ཆེན་པོའི་དབང་ཆེན་གསན་པར་
མཛད། ཟླ་བ་བརྒྱད་པའི་དུས་སུ་སེར་འབྲས་དགེ་གསུམ་གྱི་དགེ་འདུན་མཁས་པའི་དབང་ཕྱུག་སྟོང་
ཕྲག་ཏུ་ཉེ་བར་བྱང་ཆུབ་བདེ་ལམ་གྱི་བཀའ་ཁྲིད་ཤིན་ཏུ་རྒྱས་པར་གནང་ཞིང་། རབ་བྱུང་བསྙེན་
རྫོགས་སོགས་འདོད་ཆོས་ཀྱང་མང་དུ་གནང་། དགེ་བཤེས་སྙན་གྲགས། འ་ཤུར་ཆོས་གྲགས།
རབ་འབྱམས་པ་བསོད་ནམས་དར་རྒྱས། དགེ་འཕེལ་རབ་འབྱམས་པ་འཕྲིན་ལས་བཅས་ནས་
བསྐུལ་མ་མཛད་དེ། མཁས་འདུས་མང་པོ་ལ་འགྲེལ་པ་བཞི་སྦྲགས་ཀྱི་བཀའ་ཆོས་ཟབ་ཅིང་རྒྱ་ཆེ་
བ་ས་ལ་གནས་པའི་བྱང་ཆུབ་སེམས་དཔའ་ཆེན་པོ་རྣམས་ཀྱིའང་བློ་གྲོས་འཁྱོགས་ལ་འཕྱང་བར་
འགྱུར་བའི་སྒྱུ་འོད་ཟུང་གསུམ་འདྲེན་བྱེད་ཀྱི་ཐབས་དབེན་པ་གསུམ་དང་བཅས་པ་རྒྱུད་ལ་བསྐྱེད་
པའི་ས་བོན་དྲུང་པོ་རིམ་པ་དང་པོ་དང་བཅས་པ་ལ་དེར་ཚོགས་ཀྱི་དགེ་འདུན་ཐམས་ཅད་མྱོང་བ་ཐོན་
ངེས་པའི་ཞིབ་བཤད་དང་བཅས་པ་རྒྱས་པར་གནང་། སེར་འབྲས་དགེ་གསུམ་གྱིས་གཙོས་པའི་
དགོན་སྡེ་ཁག་ལ་མང་ཇ་དང་འགྱེད་བཅས་སྔར་བཞིན་གནང༌། ཟླ་བ་དགུ་པའི་དུས་སུ་བདག་ཅག་
རྣམས་ཀྱི་བསོད་ནམས་ཀྱི་ཞིང་དམ་པར་སླར་ཡང་ཕྱོགས་འདིར་འབྱོན་པར་བཞེད་དེ། གཙང་གི་
ཕྱོགས་སུ་ཆིབས་ཁ་བསྒྱུར་བའི་ཐོག་མར་སྙེ་ཐང་འོར་དུ་མཆོད་འབུལ་སྙན་ཤལ་ཐུགས་སྨོན་དང་
བཅས་པ་མཛད། དེ་ནས་རོང་བྱམས་ཆེན་དུ་མཆོད་འབུལ་སྙན་ཤལ་ཐུགས་སྨོན་དང་བཅས་པ་དང་
རབ་བྱུང་བསྙེན་རྫོགས་ཁ་ཤས། སྐྱེ་བོ་གྲངས་ལས་འདས་པར་བསྙེན་གནས་ཀྱི་སྡོམ་པ་ཆོས་འབྲེལ་
དུ་སྩལ། ཚོགས་ཡོངས་ལ་མང་འགྱེད་དང་བླ་མཆོད་བདེ་སྟོང་དབྱེར་མེད་མའི་ཁྲིད་བཅས་གནང་
ཞིང༑ རིམ་གྱིས་ཆོས་གྲྭ་ཆེན་པོ་འདིར་ཞབས་ཀྱི་པདྨོ་རབ་ཏུ་བཀོད། ཁོ་བོ་ཅག་ལ་ཐུགས་བརྩེ་བ་
ཆེན་པོས་ཉེ་བར་དགོངས་ཏེ། འགལ་རྐྱེན་མ་ལུས་པ་ཞི་བར་བྱ་བའི་ཕྱིར་དཔལ་རྡོ་རྗེ་རྣམ་འཇོམས་
ཀྱི་བྱབས་བསྲུང་དང་རྗེས་གནང་། དམིགས་བརྩེ་མའི་ལུང་དང་གདུགས་དཀར་སོགས་ཀྱི་རྗེས་
གནང་བཅས་དང་། མགོན་ཁང་པ་རྣམས་དང་ལྷན་ཅིག་ཏུ་ཚེ་ཡུན་དུ་སྤེལ་བའི་བདེན་ཚིག་དངོས་
པོའི་གནང་སྐྱེས་གྱ་ནོམ་པ་དང་བཅས་ཏེ་སྩལ། ཚོགས་ཆེན་དང་གྲྭ་ཚང་ཁག་ལ་མང་ཇ་དང་གྲྭ་ཇ་
སྐུ་འགྱེད་བཅས་གནང་ཞིང་། སློབ་དཔོན་རིན་པོ་ཆེ་རྗེ་ཞལ་སྔ་ནས་ཐོས་བསམ་གླིང་པས་གསོལ་
འདེབས་མཛད་པ་ལྟར། དགེ་འདུན་གྱི་སྡེ་ལ་བྱང་ཆུབ་ལམ་གྱི་རིམ་པ་ཐམས་ཅད་མཁྱེན་པར་
- 125 -
ཟ་བ
དགE.



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བགྲོད་པའི་བདེ་ལམ་གྱི་ལྗགས་ཁྲིད་རྒྱས་པར་གནང་། གཞན་ཡང་དོན་གཉེར་བ་དུ་མར་སྒྲོལ་མ།
གདུགས་དཀར། གནས་བརྟན་བཅུ་དྲུག་བཅས་ཀྱི་རྗེས་གནང་དང༌། ཚེ་དབང་ཟབ་མོ་རྒྱུད་གཞུང་
གི་ལུང་བཅས་གནང་། ཉིན་གཅིག་སྣར་ཐང་དུ་ཆིབས་ཁ་བསྒྱུར་ནས་རྟེན་རྣམས་ལ་མཆོད་མཇལ།
སྙན་ཤལ་དང་མཆོད་འབུལ། དགེ་འདུན་གྱི་སྡེར་མང་འགྱེད་བླ་མཆོད་དང་རྡོར་སེམས་སྒོམ་བཟླས་
ཀྱི་ལུང་བཅས་སྩལ། ཁོ་བོ་ཅག་གི་འདུག་གནས་སུ་སྤྱན་དྲངས་ཏེ་བསྙེན་བཀུར་ཞུས་ཤིང་། ཆོས་
ཀྱི་དཀའ་གནད་ཆེར་མི་ཤེས་མོད། འོན་ཀྱང་རང་བློ་ལ་འཆར་ཚུལ་གྱི་རིགས་འཕྲན་འཕྲན་ཡོད་པ་
རྣམས་ཞུས་པར་དགྱེས་བཞིན་དུ་བཀའ་ལན་ཞིབ་རྒྱས་སུ་སྩལ། དེ་ནས་སླར་ཡང་རིམ་བཞིན་དབུས་
ཕྱོགས་སུ་ཆིབས་ཁ་བསྒྱུར་ཏེ་པད་ཚལ་དུ་ཕེབས། ངོ་མ་རྣམས་ལ་ཚེ་རྟའི་དབང་ཟབ་རྒྱས་གནང་།
མཚན་སྒྲོག་པ་རི་ཁྲོད་ཕན་ཚུན་གྱི་དགེ་འདུན་འདུས་ཚོགས་ཆེ་བར་སེམས་བསྐྱེད་མཆོད་པ་ཤིན་ཏུ་
རྒྱས་པ་གནང་། འབྲོང་རྩེར་བཞུགས་ཞག་ཐོག་བཀའ་བློན་ཕ་བུ་ལ་ཚེ་དབང་སྩལ་ཞིང་། དགའ་
བཞིར་གསེར་གྱི་བཀའ་འགྱུར་གསར་བཞེངས་ལ་སྲད་རྒྱུད་པ་བླ་གྲྭ་ལྔ་བཅུ་སྐོར་གྱིས་ཞབས་འགྱུར་
ཞུས་ནས། ཉིན་གསུམ་གྱི་བར་རབ་གནས་རྒྱས་པར་གནང་། དད་ལྡན་ཤི་གསོན་མང་པོའི་སྐྱབས་
ཞུའི་རྟེན་ཕོ་མོའི་རྒྱན་གོས་སོགས་དངོས་པོ་སྣ་ཚོགས་ཕུལ་བ་རྣམས་དགའ་བཞིར་འཇོག་པ་གནང་
ངོས༑ གནས་བཅུའི་གྲས་ཐང་ཉེར་གསུམ་བཞེང་རྒྱུ་དང་། དེ་ལ་མ་རྫོགས་པའི་འཕྲོས་རྣམས་རྒྱལ་
རྩེར་སྨན་བླ་གཏོང་བའི་ཐེབས་བྱེད་དགོས་པའི་བཀའ་གནང་། སྲད་རྒྱུད་པ་ལ་མང་འགྱེད་གཟབ་
རྒྱས་དང་། བླ་གྲྭ་རྣམས་དང་དགའ་བཞིའི་ཡུམ་བཅས་ལ་དཔལ་རྡོ་རྗེ་འཇིགས་བྱེད་ཀྱི་དབང་ཆེན།
ཆོས་རྒྱལ་གྱི་རྗེས་གནང་། སྨན་བླའི་ལུང་། ཚེ་དབང་རྣམས་ཟབ་རྒྱས་གནང་། ཉིན་གཅིག་རྩེ་ཆེན་
དུ་ཕེབས། མཆོད་འབུལ། སྙན་ཤལ། མང་འགྱེད་གཟབ་རྒྱས་དང་སྤྱི་རྫ་ས་གོས་ཆེན་བཅས་གནང་
ཞིང་༑ སྨན་བླ་དང་རྣམ་འཇོམས་ཀྱི་རྗེས་གནང་ཡང་སྩལ། དགའ་བཞི་ནས་དཔལ་འཁོར་ཆོས་སྡེར་
ཕེབས། དཔལ་ཆོས་ཀྱི་འདུས་ཚོགས་ལ་སྨན་བླའི་རྗེས་གནང་དང་སྨན་ཆོག་ཡིད་བཞིན་དབང་རྒྱལ་
གྱི་ལུང་། མཆོད་འབུལ་དང་སྙན་ཤལ། མང་འགྱེད་རྣམས་གཟབ་རྒྱས་དང་། རི་ལྡིང་པར་རྣམ་་་་
འཇོམས་ཀྱི་རྗེས་གནང༌། གྲྭ་ཇ་དང་ཁ་བཏགས་ཀྱི་ཕྱག་འགྱེད་དང་གུར་པ་ལའང་གོང་མཚུངས་སྩལ།
རྒྱ་གྲགས་དགོན་པར་གསོལ་ཚིགས་དང་རབ་གནས། དད་ལྡན་མང་པོས་ཕུལ་བའི་དངོས་པོ་
རྣམས་དགོན་པ་དེའི་མང་འགྱེད་ཀྱི་ཐེབས་སུ་སྩལ། དེ་ནས་རིམ་གྱིས་ཕོ་བྲང་ཆེན་པོ་པོ་ཏ་ལར་
126 -



–） ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
ཕེབས། རྒྱལ་བ་ཐམས་ཅད་འདུས་པའི་བདག་ཉིད་གོང་ས་རྒྱལ་དབང་ཐམས་ཅད་མཁྱེན་གཟིགས་
ཆེན་པོའི་མཇལ་ཕྱག་ཞུ་བ་གནང་ཞིང་། གང་སྤྱིའི་གསུང་གླེང་ཞིབ་པར་གནང་། དགུན་གྱི་དུས་སུ་
ཐུགས་དམ་ཟབ་མོའི་བཅད་རྒྱར་བཞུགས། ཆུ་ཕོ་སྤྲེའུའི་གནམ་ལོ་གསར་དུ་བཞད་པའི་དགའ་སྟོན་
དུ་སེམས་བསྐྱེད་སོགས་སྔར་བཞིན་གནང་། ཡང་སྔ་ཕྱི་ངེས་པ་མེད་པར་མཁར་རྡོ་བློ་བཟང་ཕུན་
ཚོགས། དགེ་སློང་ཐུབ་བསྟན་ནོར་བུ། སྦྲ་ཤོག་ཚེ་བརྟན་བཀྲ་ཤིས་བཅས་སོ་སོ་ནས་སྒྲུབ་སྡེ་བཞི་
ལ་སེམས་བསྐྱེད་མཆོད་པའི་རྒྱུ་ཡོན་སྦྱར་ཏེ། ཚོགས་དབུར་དམ་པ་ཉིད་སྤྱན་དྲངས། འབུལ་བ་་་
ཞབས་ཏོག་རྨད་དུ་བྱུང་བ་དང་བཅས་ཏེ་གསོལ་བ་བཏབ་པ་ལྟར། ཕྱི་དྲོའི་དུས་སུ་སེམས་བསྐྱེད་
ཀྱི་གསུང་བཤད་ཞིབ་ཏུ་གནང་སྟེ། སངས་རྒྱས་ཆོས་ཚོགས་མའི་སྒོ་ནས་སྐྱབས་འགྲོ་སེམས་བསྐྱེད་
བསྔོ་སྨོན་གྱི་རྒྱས་འདེབས་དང་བཅས་པ་གནང་། ཟླ་བ་དང་པོའི་ཚེས་བཅུ་གཉིས་ལ་གངས་ཅན་
འགྲོ་བའི་མགོན་པོ་པད་དཀར་འཆང་བ་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ལྷ་ས་སྨོན་
ལམ་གྱི་འདུས་པ་རྒྱ་མཚོ་ལྟ་བུའི་དབུས་སུ་སྤྱན་འདྲེན་པར་མཛད་ནས། དངུལ་དཀར་གྱི་མཎྜལ་ཆེ་
ལེགས་གསེར་གྱི་ཚོམ་བུ་དར་ཚོན་སྣ་ལྔའི་སྣེ་འདོགས་དང་བཅས་པ། སྐུ་གསུང་ཐུགས་རྟེན། ན་
བཟའ་ཉེར་དཔྱད་ཆ་ཚང་། གསེར་ཐུམས། དངུལ་རྡོ་ཚད་བདུན་གྱིས་གཙོས་གོས་ཡུག་སྣ་ཚོགས་
དང་བཅས་པའི་ཚན་གྲངས་བཅོ་ལྔ། ཇ་འཁོར་དྲུག་བཅོ་བརྒྱད། ཤིང་ཏོག་ལྟང་རྩེ་འགའ་ཞིག་
རྣམས་ཀྱི་དངོས་འབུལ་མཛད་པའི་ཐོག །རྗེ་བླ་མ་ཉིད་ནས་མཎྜལ་ཕྱག་ཏུ་བཞེས་ཏེ། འཕགས་
པ་ཐུགས་རྗེ་ཆེན་པོས་དང་པོར་བྱང་ཆུབ་མཆོག་ཏུ་ཐུགས་བསྐྱེད་པ་ནས་བཟུང་སྟེ། སེམས་ཅན་
གྱི་དོན་ཞིང་ཁམས་དང་ཡུལ་གྲུ་སྣ་ཚོགས་པར་མཛད་ལུགས། ཁྱད་པར་གངས་ཅན་གྱི་ལྗོངས་སུ་
ཆོས་ཀྱི་རྒྱལ་པོ་སྲོང་བཙན་སྒམ་པོ་དང་འབྲོམ་སྟོན་པ་རྒྱལ་བའི་འབྱུང་གནས་ནས་བཟུང་སྟེ། རྗེ་
བླ་མ་བཀའ་དྲིན་མཚུངས་མེད་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ཉིད་ཀྱི་བར་དུ་སྤྱི་དང་
བྱེ་བྲག་གི་བསྟན་འགྲོའི་དོན་སྨྲ་བསམ་བརྗོད་པའི་ཡུལ་ལས་འདས་པ་མཛད་ལུགས་དང་དེ་དག་
ལ་བཀའ་དྲིན་ཆེ་ཚུལ། ད་དུང་སངས་རྒྱས་ཀྱི་བསྟན་པ་རིན་པོ་ཆེའི་སྙིང་པོ་ཆོས་ཀྱི་རྒྱལ་པོ་ཙོང་ཁ་
ཆེན་པོའི་བསྟན་པ་རིན་པོ་ཆེ་འདི་མི་ཉམས་ཤིང་ཕྱོགས་དུས་ཀུན་ཏུ་རྒྱས་པར་བྱ་བའི་ཕྱིར་ཞབས་
ཀྱི་པདྨོ་བསྐལ་པ་རྒྱ་མཚོའི་བར་དུ་བརྟན་དགོས་ལུགས་རྣམས་ལུང་རིགས་ཚད་མའི་རྒྱབ་རྟེན་དང་
བཅས་ཏེ་ཞུ་བ་མཛད་པར། དེར་འདུས་ཀྱི་དགེ་འདུན་ཐམས་ཅད་དད་པའི་སྤུ་ལོང་ཆེར་གཡོས་
-127-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཤིང་༔ དུས་གསུམ་རྒྱལ་བའི་དབང་པོ་བཀའ་དྲིན་མཚུངས་མེད་ཐམས་ཅད་མཁྱེན་གཟིགས་ཆེན་
པོ་ནས་ཀྱང་དགྱེས་ཤིང་འཛུམ་པའི་ཞལ་གྱི་དཀྱིལ་འཁོར་རབ་ཏུ་གསལ་བ་དང་བཅས་ཏེ་ཞལ་བཞེས་
གནང་ཞིང་། དགེ་འདུན་གྱི་སྡེ་ཆེན་པོར་ཡང་ཕྱག་འགྱེད་སྐར་ལྔ་རེ་འབུལ་བར་མཛད། བྱང་རྩེ་
མཁན་པོ་བློ་བཟང་ཤེས་རབ་ཀྱིས་གཙོས་འདུས་ཚོགས་ཤིན་ཏུ་ཆེ་བར་དཔྱིད་ཀྱི་དུས་སུ་ལོ་ལྟར་
འཆར་ཅན་གྱི་བཀའ་ཆོས་ཆེན་མོ་སེམས་བསྐྱེད་དང་བཅས་པ་གནང་བའི་སེམས་བསྐྱེད་མཆོད་པའི་
དུས་སུ་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ནས་སྐུ་ཚབ་བསྙེན་བཀུར་དང་བཅས་ཏེ་
གནང་བ་སོགས་གཟེངས་བསྟོད་སྔར་བཞིན་མཛད། བར་དབར་གྲྭ་ཚང་སྣེ་མོ་བས་ཞུས་ནས་གཅོད་
ཀྱི་ཁྲིད་ཡིག་སྐལ་ལྡན་འཇུག་ངོགས་ཆེ་ཆུང་གི་ལྗགས་ལུང་། མ་གཅིག་བརྐྱང་བསྐུམ་གྱི་བླ་མའི་
རྣལ་འབྱོར། བར་དབར་གྲྭ་ཚང་གི་ཐུན་མོང་མ་ཡིན་པའི་གཅོད་དབང་སོགས་གནང་ཞིང་། དེའི་
གསུང་བཤད་ཀྱི་དུས་སུ་གཅོད་འདི་ལྟ་བུ་རང་དགར་གྲི་རྐང་དང་ཁྱི་ལྤགས་ཁྱེར་ནས་ལྷ་འདྲེ་ལ་
མཐོ་འཚམས་པའི་སྒོ་ནས་ཕཊ་ཕཊ་ཟེར་མཁན་དང་མི་འདྲ་བར་བདག་ཏུ་འཛིན་པ་ལ་དགྲར་
བལྟས་ཏེ་ལྷ་འདྲེ་ལ་སོགས་པའི་གདུག་རྩུབ་མངོན་དུ་བྱུང་ནས་ང་ངོ་སྙམ་པ་མངོན་དུ་གྱུར་པའི་དུས་
བདག་ཏུ་འཛིན་པའི་སྣང་ཚུལ་དེ་ལ་གཅེར་གྱིས་བལྟས་ནས་གཅོད་དགོས་ཚུལ་གྱི་གསུང་བཤད་
རྒྱ་ཆེར་གནང་། སྨྱུང་གནས་དང་བསྐྱེད་རྫོགས་སོགས་བསྟན་འགྲོའི་ཕན་བདེ་སྤེལ་བའི་མཛད་པ་
རླབས་པོ་ཆེ་རྒྱ་ཆེན་པོ་སྔར་བཞིན་མཛད། རྨེ་རུ་ཚོགས་ཆེན་གྱིས་བཅོམ་ལྡན་འདས་ངན་སོང་ཐམས་
ཅད་སྦྱོང་བ་ཀུན་རིག་རྣམ་པར་སྣང་མཛད་ཀྱི་དབང་ཆེན་གནང་དགོས་པར་གསོལ་བ་བཏབ་པ་་་་
བཞིན། ཕུར་བུ་ལྕོག་གི་ཆོས་གྲྭ་ཆེན་མོར། དཔོན་སློབ་ཞི་བ་ལྷ་ལ་སོགས་པ་འགའ་ཞིག་དང་རྨེ་རུ་
བ་ཡོངས་རྫོགས་ལ་དབང་ཆེན་སྟ་གོན་དང་བཅས་པ་རྒྱས་པར་གནང་། སེར་འབྲས་དགེ་གསུམ་
བཀྲ་ཤིས་ལྷུན་པོས་མཚོན་པའི་གྲྭ་ཚང་ཁག་ལ་མང་འགྱེད་དང་རྟེན་རྣམས་ལ་མཆོད་འབུལ་བཅས་
གནང་། སྟོན་གྱི་དུས་སུ་བདེ་ལམ་བཀའ་ཁྲིད་གྲྭ་ཚོགས་ཤིན་ཏུ་ཆེ་བ་ལ་ཟབ་རྒྱས་སུ་སྩལ་ཞིང་།
གཞན་ཡང་དད་ལྡན་མང་པོའི་རེ་བའང་ཡང་དག་པར་སྐོང་བར་མཛད། འདི་ལོ་ཁོ་བོ་ཅག་བཀའ་
དྲིན་མཚུངས་པའི་ཟླ་ཐམས་ཅད་དང་བྲལ་བ་སྐྱབས་མགོན་རྒྱལ་བའི་དབང་པོ་ཐམས་ཅད་མཁྱེན་
གཟིགས་ཆེན་པོར་འདོད་ཆོས་ཀྱི་རིགས་ཞུ་བའི་ཆེད་དུ་བཅར་བའི་སར་ཡང་ལན་གསུམ་གྱི་བར་དུ་
ཕེབས་ནས། ཞལ་མངོན་དུ་གྱུར་ཏེ། འདི་ཕྱིར་ཕན་པའི་བཀའ་མང་པོ་སྩལ་ཞིང་། ལྔ་མཆོད་དང་
- 128-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
དགུན་མཚམས་སོགས་ཀྱང་སྔར་བཞིན་སྩལ། ཆུ་བྱ་གནམ་ལོ་གསར་བའི་ཚེས་གཏོར། སྒྲུབ་སྡེ་
གསུམ་གྱི་སེམས་བསྐྱེད་སོགས་སྔར་ལྟར་དགའ་སྟོན་ཕུན་སུམ་ཚོགས་པ་གནང་། ཕོ་བྲང་ཆེན་པོ་
པོ་ཏ་ལར་གོང་ས་རྒྱལ་དབང་ཐམས་ཅད་མཁྱེན་གཟིགས་ཆེན་པོར་མཇལ་ཕྱག་ལ་ཕེབས་ནས་དངུལ་
གྱི་མཎྜལ་ལ་སོགས་པའི་འབུལ་བ་རྒྱ་ཆེར་མཛད། ཆོས་ཀྱི་གསུང་གླེང་ཤིན་ཏུ་ཞིབ་པ་ནས་གནང་
སྦྱིན་སོགས་རྒྱ་ཆེར་སྩལ། ལྷ་ས་སྨོན་ལམ་ཆེན་མོར་མང་ཇ་དང་འགྱེད། ཇོ་ཤཱཀ་རིན་པོ་ཆེ་རྣམ་་་་
གཉིས་ཀྱིས་མཚོན་པའི་རྟེན་རྣམས་ལ་སྙན་དར་ཐུགས་སྨོན་ཟབ་མོ་དང་བཅས་པ་མཛད། ར་ཁ་
བྲག་ཏུ་བླ་མ་བསྟན་རྒྱན་གྱིས་སྒྲུབ་སྡེ་གསུམ་ལ་སེམས་བསྐྱེད་མཆོད་པ་ཕུན་སུམ་ཚོགས་པ་སྦྱར་
བའི་དབུས་སུ་རྗེ་བླ་མ་ཉིད་སྤྱན་དྲངས་ཏེ། ཞབས་བརྟན་འབུལ་བ་ལེགས་པར་ཕུལ་ནས་ཐེག་པ་
ཆེན་པོར་སེམས་བསྐྱེད་པར་གསོལ་བ་བཏབ་པ་བཞིན་གསུང་བཤད་རྨད་དུ་བྱུང་བ་དང་བཅས་ཐེག་
པ་ཆེན་པོའི་སེམས་བསྐྱེད་རྒྱ་ཆེར་མཛད། ཟླ་བ་གསུམ་པའི་ཚེས་བརྒྱད་ནས་བྲག་རི་བྱེས་བླ་ཟུར་་་་
ངག་དབང་དོན་གྲུབ་དང་། བླ་མ་དགེ་བཤེས་སོགས་ཆོས་གསན་མི་སྟོང་ཕྲག་བརྒལ་བར་འཇམ་
དཔལ་ཞལ་ལུང་བཀའ་ཁྲིད་གསུང་བཤད་རྨད་དུ་བྱུང་བ་དང་བཅས་པ་གནང་ཞིང་། མཇུག་ཏུ་་་
སེམས་བསྐྱེད་མཆོད་པའི་ཐོག་རྒྱལ་དབང་ཐམས་ཅད་མཁྱེན་པའི་སྐུ་ཚབ་གནང་སྦྱིན་སོགས་སྔར་་་
བཞིན་གནང་། གཅོད་དབང་གཅོད་ཁྲིད་སྨྱུང་གནས་བསྐྱེད་རྫོགས་སོགས་བཤད་སྒྲུབ་བསྟན་པའི་
བྱ་བ་གོང་འཕེལ་བླ་ན་མེད་པར་བཞུགས། བཀྲ་ཤིས་ལྷུན་པོ་སེར་འབྲས་དགེ་གསུམ་དང་གསང་
ཕུ་བཅས་ལ་མང་ཇ་དང་སྐུ་འགྱེད་དངུལ་སྐར་ཕྱེད་བརྒྱད་རེ་དང་སྐུ་གསུང་ཐུགས་ཀྱི་རྟེན་ལ་མཆོད་
འབུལ་སོགས་རྒྱས་པར་གནང་། དབྱར་གནས་ཀྱི་དུས་སུ་སྐུ་མཚམས་དང་བདེ་ལམ་གྱི་བཀའ་ཁྲིད་
གྲྭ་ཚོགས་ཤིན་ཏུ་ཆེ་ཞིང་འཆད་ཉན་རབ་ཏུ་འཕེལ་བ་དང༌། རབ་བྱུང་བསྙེན་རྫོགས་སོགས་དང་འདོད་
ཆོས་ཅི་རིགས་པས་དོན་གཉེར་བ་རྣམས་ཀྱི་རེ་བའང་སྐོང་བར་མཛད། དེ་ནས་ཕོ་བྲང་ཆེན་པོ་པོ་ཏ་
ལར་རྒྱལ་དབང་ཁྱབ་བདག་རྡོ་རྗེ་འཆང་ཆེན་ཐམས་ཅད་མཁྱེན་གཟིགས་ཆེན་པོ་མཇལ་བར་ཕེབས།
དངུལ་དཀར་གྱི་མཎྜལ་དང་། བསྙེན་བཀུར་འབུལ་ནོད་སོགས་རྒྱ་ཆེ་བ་དང་གང་ཅིའི་ཆོས་ཀྱི་གསུང་
གླེང་ཞིབ་པར་གནང་། སེར་སྨད་དུ་ཚོན་རྩི་ཚོགས་གདན་ཞལ་འདེབས་སོགས་ཀྱང་རྒྱ་ཆེར་མཛད།
ར་བ་སྟོད་དང་སེ་རའི་གྲྭ་ཚང་ཁག་གསུམ་བཅས་ལ་མང་འགྱེད་སྔར་རྒྱུན་ལྟར་དང་ལྔ་མཆོད་དགུན་
མཚམས་སོགས་གོང་འཕེལ་དུ་བཞུགས། ཤིང་ཁྱི་ལོ་གསར་ཚེས་གཏོར་དང་རྗེ་གྲུབ་པའི་དབང་
-129-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཕྱུག་དགེ་ལེགས་རྒྱ་མཚོའི་དུས་མཆོད། སེམས་བསྐྱེད། པོ་ཏ་ལར་རྒྱལ་དབང་རྡོ་རྗེ་འཆང་ཆེན་
པོའི་མཇལ་ཕྱག་སོགས་སྔར་ལྟར་མཛད། དོན་གཉེར་ཅན་འགའ་ཞིག་གིས་ཞུས་པ་ལྟར། ཞག་
བཅུ་སྐོར་རིང་རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པའི་རྫོགས་རིམ་རིམ་ལྔ་གསལ་
སྒྲོན་གྱི་བཤད་ལུང་ཞིབ་རྒྱས་སུ་སྩལ། ར་ཁ་བྲག་ཏུ་ཟླ་བ་གཉིས་པའི་ནང་དུ། བླ་མ་གྲགས་པ་འཕྲིན་
ལས་ཀྱིས་གསོལ་བ་བཏབ་པ་ལྟར། སྒྲུབ་སྡེ་གསུམ་གྱི་སེམས་བསྐྱེད་མཆོད་པའི་དུས་སུ་ཚོགས་
དབུར་ཕེབས་ནས་སེམས་བསྐྱེད་དང་གསུང་བཤད་རྒྱ་ཆེར་གནང་། ཨ་ལགས་ཕུན་ཚོགས་སྒྲོལ་
མ་དང་ཉང་བྲན་དཀར་པོ་བ་བཅས་སོ་སོ་ནས་སྒྲུབ་སྡེ་གསུམ་ལ་སེམས་བསྐྱེད་མཆོད་པ་ལན་གཉིས་
རེ་བཏང་བའི་ཚོགས་དབུར་རྗེ་བཙུན་བླ་མ་ཉིད་སྤྱན་དྲངས། ཞབས་བརྟན་འབུལ་བ་ཕུན་སུམ་
ཚོགས་པ་ཕུལ་ཞིང་། ཕྱི་དྲོ་སེམས་བསྐྱེད་གསུང་བཤད་དང་སོ་སོར་མ་ཎིའི་ཕན་ཡོན་ལས་འཕྲོས་ཏེ་
སྙིང་པོ་དོན་གསུམ་གྱི་ཁྲིད་བསྡུས་པ་ཞིག་ཀྱང་གནང་། ཟླ་བ་གསུམ་པར་བླ་མ་སྤྲུལ་སྐུ། དགེ་བཤེས།
ཆོས་མཛད་སོགས་དད་འདུས་བརྒྱ་ཕྲག་དུ་མའི་དབུས་སུ་བྱང་ཆུབ་ལམ་གྱི་རིམ་པའི་གསུང་བཤད་
ཟབ་ཅིང་རྒྱས་པ་དང་། སེམས་བསྐྱེད་མཆོད་པའི་སྐབས་སུ་རྒྱལ་དབང་ཐམས་ཅད་མཁྱེན་པ་ཆེན་
པོའི་སྐུ་ཚབ་ཆེད་དུ་གཏོང་བ་སྔར་རྒྱུན་བཞིན་གནང་བ་སོགས་ལེགས་ཚོགས་ཕུན་སུམ་ཚོགས་པར་
བཞུགས། གཞན་ཡང་ལུང་ཁྲིད་སོགས་འདོད་ཆོས་དུ་མ་དང་སླར་ཡང་སྨྱུང་གནས་བསྐྱེད་རྫོགས་
སོགས་འཆད་ཉན་རྒྱ་ཆེར་སྩལ། ཟླ་བ་དྲུག་པའི་ཚེས་བཅུ་ལ་རྗེ་བླ་མ་ཉིད་ཀྱི་ཞབས་འབྲིང་བ་
བྱམས་པ་བསྟན་རྒྱས་ཀྱིས་སྒྲུབ་སྡེ་ལ་སྨྱུང་གནས་སྦྱོར་དངོས་རྗེས་གསུམ་ཚང་བ་ཚར་གཅིག་བཏང་
བའི་ཉིན་གསུམ་ཀར་རྗེ་བླ་མ་ཉིད་ཚོགས་དབུར་སྤྱན་དྲངས་ཏེ་མཇུག་གི་ཉིན་མཎྜལ། སྐུ་གསུང་
ཐུགས་རྟེན་སོགས་དངོས་འབྱོར་གྱི་འབུལ་བ་དང་ཞབས་པད་བརྟན་དགོས་ཚུལ་ཞུས་པ་ལྟར།
ཞལ་བཞེས་བཟང་པོ་དགྱེས་བཞིན་དུ་སྩལ། འདི་ལོ་རྒྱལ་དབང་ཐམས་ཅད་མཁྱེན་གཟིགས་ཆེན་
པོ་སེ་རར་ཆིབས་བསྐྱོད་སྐབས་མཇལ་ཕྱག་ལ་ཕེབས་དུས་གཟིམས་ཆུང་དུ་དངུལ་གྱི་མཎྜལ། སྐུ་
གསུང་ཐུགས་རྟེན། གསེར་ཐུམས། དངུལ་རྡོ་ཚད་བདུན། གོས་ཆེན། ལིང་ཡུག་སྣ་ཚོགས།
གོས་བཟང་བསྒྲིགས་ཀྱི་རྟེན་ཁེབས། དངུལ་གྱི་བུམ་པ། ཇ་འཁོར་དྲུག་སོགས་འབུལ་བ་གནང་
ཞིང་༑ སེ་ར་ཚོགས་ཆེན་ལ་གནས་བཅུའི་རྗེས་གནང་གནང་དགོས་པར་གསོལ་བ་བཏབ་པ་ལྟར།
རྒྱལ་དབང་ཐམས་ཅད་མཁྱེན་གཟིགས་ཆེན་པོ་ནས་ཀྱང་གསུང་བཤད་ཟབ་ཅིང་རྒྱ་ཆེ་བ་དང་།
- 13-



» ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
ཆུའི་དབང་གི་དུས་རྒྱལ་དབང་ཐམས་ཅད་མཁྱེན་པ་ཆེན་པོ་ཉིད་དགེ་འདུན་གྱི་སྡེའི་ཁྲོད་དུ་ཞབས་
ཀྱི་པདྨོ་རབ་ཏུ་བསྐྱོད་པར་མཛད། རྗེ་བླ་མ་ཉིད་ནས་དངུལ་གྱི་མཎྜལ། དངུལ་རྡོ་ཚད་གཉིས། ཇ་
འཁོར་དྲུག་བདུན། གོས་ཡུག་བཅས་འབུལ་བ་གནང་། ཆབ་མདོར་མང་འགྱེད། བསྔོ་རྟེན་སྣེ་་་
གཞག་རྒྱས་པ། གཞན་ཡང་དབུས་གཙང་གི་དགོན་ཁག་ལ་མང་འགྱེད་བཅས་གནང་། རབ་འབྱམས་
པ་ནོར་བུ་དཔལ་བཟང་དང་རྨེ་རུ་ཚངས་དབྱངས་དབང་ཕྱུག་གཉིས་སོ་སོ་ནས། སྒྲུབ་སྡེ་གསུམ་ལ་
སེམས་བསྐྱེད་མཆོད་པ་བསྙེན་བཀུར་ཕུན་སུམ་ཚོགས་པ་ཞུས་པ་དང་། སེ་ར་རྩེར་ཉང་བྲན་ན་ག་
ཅན་པའི་ཨ་ལགས་ཕུན་ཚོགས་སྒྲོལ་མས་སྒྲུབ་སྡེ་གསུམ་ལ་སེམས་བསྐྱེད་མཆོད་པ་ཞུས་པ་རྣམས་
ཀྱི་ཚོགས་དབུར་སྤྱན་དྲངས། དེ་དག་རྣམས་ལ་སྔ་དྲོའི་དུས་གསོལ་བ་འདེབས་པ་པོ་རྣམས་ཀྱི་ཚོགས་
རྫོགས་པའི་ཕྱིར་བསྙེན་བཀུར་རྣམས་བདག་གིར་མཛད་ཅིང་། ཕྱི་དྲོ་སེམས་བསྐྱེད་ཀྱི་གསུང་བཤད་
ཡང་དག་པར་རྫོགས་པའི་སངས་རྒྱས་རྣམས་ཀྱི་ཡོན་ཏན་བརྗོད་པ་སྔོན་དུ་འགྲོ་བས། དེ་ལྟ་བུའི་
སངས་རྒྱས་ཀྱི་གོ་འཕང་ཐོབ་པའི་ཆེད་དུ་དགེ་རྩ་དེ་རྣམས་བསྔོ་གསུངས་ནས། སངས་རྒྱས་ཆོས་
ཚོགས་མ་ལན་གསུམ་གྱི་སྒོ་ནས་སེམས་བསྐྱེད་མཛད། ཡང་པད་ཚལ་རྗེ་དྲུང་དགེ་སློང་ནས་སྒྲུབ་
སྡེ་གསུམ་ལ་སེམས་བསྐྱེད་མཆོད་པ་བཤམས་པའི་ཚོགས་དབུར་རྗེ་བཙུན་བླ་མ་ཉིད་སྤྱན་དྲངས།
ཞབས་བརྟན་འབུལ་བ་བསྙེན་བཀུར་སོགས་ཕུན་སུམ་ཚོགས་པ་ཕུལ་ནས་གསོལ་བ་བཏབ་པ་ལྟར།
ཕྱི་དྲོ་སེམས་བསྐྱེད་གསུང་བཤད་ཟབ་ཅིང་རྒྱས་པ་གནང་། ཟླ་བ་བརྒྱད་པའི་ནང་སེར་འབྲས་དགེ་
གསུམ་གྱི་བླ་མ་སྤྲུལ་སྐུ་སོགས་དགེ་འདུན་དགུ་བརྒྱ་སྐོར་ལ་བྱང་ཆུབ་ལམ་གྱི་རིམ་པ་བདེ་ལམ་གྱི་
བཀའ་ཁྲིད་ཤིན་ཏུ་རྒྱས་པ་དང་། ལྔ་མཆོད་དགུན་མཚམས་སོགས་བསྟན་འགྲོའི་ཕན་བདེའི་དཔལ་
བླ་ན་མེད་པ་སྔར་བཞིན་མཛད། ཤིང་ཕག་གནམ་ལོའི་དགེ་མཚན་གསར་དུ་བཞད་པའི་དུས་དཔལ་
ལྡན་འདོད་ཁམས་ཀྱི་དབང་ཕྱུག་མར་ཚེས་གཏོར། སྒྲུབ་སྡེ་གསུམ་གྱི་སེམས་བསྐྱེད་སོགས་སྔར་
བཞིན་ལེགས་ཚོགས་ཆེ་བ་ནས། ཕོ་བྲང་པོ་ཏ་ལར་རྒྱལ་དབང་ཐམས་ཅད་མཁྱེན་གཟིགས་ཆེན་པོའི་
མཇལ་ཕྱག་ལ་ཕེབས་ཏེ་དངུལ་གྱི་མཎྜལ། གསེར་དངུལ། མཛོད་གོས་སོགས་འབུལ་ནོད་རྒྱ་ཆེར་
མཛད། ཕན་ཚུན་རྗེས་སུ་བརྩེ་བའི་གསུང་གླེང་ཞིབ་ཏུ་མཛད་ཅིང་། ཚུར་ཡང་ཟང་ཟིང་གི་གནང་
སྐྱེས་རྒྱ་ཆེར་སྩལ། སྨོན་ལམ་ཆེན་མོར་མང་ཇ་དང་མཆོད་འབུལ་སོགས་རྒྱ་ཆེར་མཛད། འཇམ་
དབྱངས་བཞད་པའི་སྤྲུལ་སྐུ་སྦི་ལིག་ཐུ་ནོ་མིན་ཧན་དང་པད་ཚལ་དགེ་སློང་སོགས་ཀྱིས་དབུས་དགེ་
- 131-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
འདུན་བརྒྱ་ཕྲག་བཅུ་གསུམ་ཙམ་ལ་བྱང་ཆུབ་ལམ་གྱི་རིམ་པ་འཇམ་དཔལ་ཞལ་ལུང་གི་བཀའ་
ཁྲིད་སེམས་བསྐྱེད་མཆོད་པ་དང་བཅས་པ་སྔར་ལྟར་མཛད། གཞན་ཡང་སྐལ་ལྡན་གྱི་སྐྱེས་བུ་དོན་
གཉེར་ཅན་མང་པོ་ལ་འདོད་ཆོས་ཀྱི་རིགས་མང་པོ་དང་རབ་བྱུང་བསྙེན་རྫོགས། སྨྱུང་གནས་བསྐྱེད་
རྫོགས་འཆད་ཉན་སོགས་བསྟན་པའི་བྱ་བ་རྒྱ་ཆེར་མཛད། འདི་དག་གི་ལོ་སྔ་ཕྱིར་སེ་ར་སྔགས་པ་
གྲྭ་ཚང་ལ་བདེ་མཆོག་དྲིལ་བུ་ལྷ་ལྔའི་དབང་སྟ་གོན་དང་བཅས་པ་དང་མཁན་པོ་དཔལ་འབྱོར་
གྲགས་པ། བྲག་རི་བླ་མ་ངག་དབང་དོན་གྲུབ། སྒྲུབ་ཁང་སྤྲུལ་སྐུ། མཁར་རྡོ་སྤྲུལ་སྐུ། དག་པ་
སྤྲུལ་སྐུ། པད་ཚལ་དགེ་སློང༌། དགེ་སློང་ཡེ་ཤེས་རྒྱལ་མཚན་སོགས་དོན་གཉེར་བ་བརྒྱ་སྐོར་ལ་
བཀའ་གདམས་ཐིག་ལེ་བཅུ་དྲུག་གི་དབང་སྟོང་ཉིད་སྙིང་རྗེ་དབྱེར་མི་ཕྱེད་པ་ངོ་འཕྲོད་ངེས་ཀྱི་གསུང་
བཤད་དང་བཅས་པ་སྩལ། རྡོ་རིང་དུ་རྗེ་བླ་མ་ཉིད་ཀྱི་བཀའ་འབུམ་ཇི་སྙེད་པ་རྣམས་པར་དུ་བརྐོ་
བའི་ལྗགས་བཀོད་གནང་སྦྱིན་གྱ་ནོམ་པ་དང་བཅས་ཏེ་སྩལ། དབྱར་གནས་སོགས་བསྟན་འགྲོའི་
བྱ་བ་རྒྱ་ཆེར་མཛད་ཅིང་། དད་ལྡན་སེར་སྐྱ་བརྒྱ་ཕྲག་མང་པོ་ལ་མཇལ་ཕྱག་སོགས་ཇི་ལྟར་འདོད་
པ་བཞིན་སྩལ་ཏེ་རེ་བ་ཡོངས་སུ་རྫོགས་པར་མཛད། བཀྲ་ཤིས་ལྷུན་པོ་དང་སེར་འབྲས་དགེ་གསུམ་
རྒྱུད་སྟོད་སྨད་གསང་ཕུ་རྭ་སྒྲེང་སོགས་ལ་མང་ཇ་དང་སྐུ་འགྱེད་དངུལ་ཞོ་རེ་ཐོབ་ངེས་ཀྱི་དངུལ་དང་
དངོས་སྐྱེས་བཅས་སྩལ། དུས་དེར་མདོ་ཁམས་བསྟན་པའི་སྒྲོན་མེ་ཆབ་མདོ་འཕགས་པ་ལྷ་ཡེ་ཤེས་
བསྟན་པའི་མགོན་པོ་ཞིང་གཞན་དུ་གཤེགས་པའི་གཏམ་གསན་འཕྲལ་ཕོ་བྲང་ཆེན་པོར་སྐྱབས་་་་
མགོན་རྒྱལ་དབང་ཐམས་ཅད་མཁྱེན་གཟིགས་ཆེན་པོར་ཐུགས་དམ་གསལ་འདེབས་ཞུ་རྟེན་སྤམ་
མཐོ་ངེས་དང་བཅས་ཏེ། སྐུ་གོང་མ་དེ་ཁའི་དགོངས་པ་ཡོངས་སུ་རྫོགས་པ་དང་། སྙིགས་དུས་ཀྱི་
སྐྱེ་འགྲོ་རྣམས་ཀྱི་ཆེད་དུ་ཡང་སྲིད་མྱུར་དུ་གསལ་བའི་ཐུགས་དམ་སྐྱབས་འཇུག་ཞུ་བ་གནང་ཞིང་དོན་
དེ་ལྟ་བུའི་ཆེད་དུ་ཐུགས་རྗེ་བསྐུལ་བའི་བཀའ་རྩོམ་ཡང་ཞུ་བ་གནང་སྟེ། ཆབ་མདོ་ཚོགས་ཆེན་དུ་
འཛུགས་པ་མཛད། གཞན་ཡང་འདི་ཁ་ལ་སོགས་པའི་གནས་དང་སྐྱབས་ཡུལ་འདུས་སྡེ་རིན་པོ་ཆེ་
རྣམས་དང་རྟེན་གསུམ་ཁྱད་པར་ཅན་རྣམས་ལ་མཆོད་འབུལ་དང་བསྙེན་བཀུར་རྨད་དུ་བྱུང་བ་མཛད།
ཆབ་མདོར་མདོ་ཁམས་བསྟན་པའི་སྒྲོན་མེ་དེ་ཉིད་ཀྱི་དགོངས་པ་རྫོགས་ཐབས་སུ་མང་འགྱེད་དང་།
གསེར་གདུང་དང་སངས་རྒྱས་སྟོང་སྐུ་བཞེང་བའི་ཞལ་འདེབས་སུ་གསེར་རྡོག་ཆེ་ངེས་ཀྱི་ཕྲེང་བ་བརྒྱ་
རྩ་བརྒྱད་ཚང་བ་གཅིག་སོགས་རྒྱ་ཆེར་གནང་། དེའི་དུས་སུ་སེམས་ཅན་སྤྱིའི་བསོད་ནམས་ཀྱི་
-132 -



» ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
བགོ་སྐལ་ཤིན་ཏུ་དམན་པ་ལ་བརྟེན། ཆུ་བྱ་ལོའི་ནང་ནས་བཟུང་སྟེ་རྗེ་བླ་མ་བཀའ་དྲིན་མཚུངས་པ་
མེད་པ་རྒྱལ་དབང་ཐམས་ཅད་མཁྱེན་གཟིགས་ཆེན་པོ་དྲང་དོན་གདུལ་བྱའི་སྣང་ངོར་སྐུ་ཁམས་
བསྙན་ཚུལ་ཆེར་བཞེས་པ་ལ་བརྟེན་རྗེ་བླ་མ་ཐམས་ཅད་མཁྱེན་གཟིགས་ཆེན་པོ་འདི་ཉིད་མི་་་་་་
བཞུགས་ན་བསྟན་པ་རིན་པོ་ཆེ་ཉམས་དམས་ཀྱིས་དོགས་པས་རི་བོ་དགེ་ལྡན་དུ་ཐུགས་རྗེ་ཆེན་པོས་
ཞབས་བརྟན་དུ་དམིགས་ནས་མང་ཇ་བརྒྱད། བརྒྱ་མཆོད་གཉིས། སྤྱི་འབུལ་དུ་ནང་མཛོད་དང་མཛོད་
གོས་དམར་པོ་ཡུག་བཅས་འབུལ་བ་གནང་། དེ་ནས་དབྱར་ཞལ་བཞེས་དང་སྐུ་མཚམས་གྲུབ་
བསྟུན་དགག་དབྱེའི་བྱ་བ་མཛད་དེ། སྔོན་གྱི་དུས་བདེ་ལམ་གྱི་བཀའ་ཁྲིད་ཞིབ་ཅིང་རྒྱས་པ་གནང་།
དེ་སྐབས་གངས་ལྗོངས་གྲུབ་པའི་ཐིག་ལེ་ས་སྐྱ་བ་སྐུ་མཆེད་ལྷ་ལྡན་ཕྱོགས་སུ་དུས་གསུམ་རྒྱལ་བ་
ཀུན་གྱི་ངོ་བོ་རྗེ་བླ་མ་རྡོ་རྗེ་འཆང་རྒྱལ་དབང་ཐམས་ཅད་མཁྱེན་གཟིགས་ཆེན་པོ་མཇལ་དུ་ཕེབས་
སྐབས་ཆོས་རྗེ་གཉིས་ཀྱང་རྗེ་བཙུན་བླ་མ་འདི་ཉིད་མཇལ་བཞེད་ཡོད་པར་བརྟེན་ཞུ་འཕྲིན་གྱིས་
མཚམས་སྦྱར་ཏེ། ལྷ་ས་སྨོན་གྲོང་དུ་བདག་ཆེན་སྐུ་མཆེད་མཇལ་བར་ཕེབས། དངུལ་དཀར་གྱི་
མཎྜལ་དང༌། རྗེ་ག་ཡ་དྷ་རའི་སྣང་བརྙན། རྩ་རྒྱུད་བརྟག་པ་གཉིས་པ། བཀའ་གདམས་གདུང་རྟེན།
དངུལ་གོས་ཆེན། ཤེལ་གྱི་ཕོར་པ་དང་སྡེར་མ་སོགས་ཀྱིས་གཙོས་པའི་འབུལ་སྐྱེས་དང་བཀུར་
གཟོས་བླ་ན་མེད་པ་ཕུལ། ཚུར་ཡང་དགྱེས་པ་ཆེན་པོས་བསྟན་པའི་བདག་པོའི་སྐུ་ལི་མ་བྱིན་ཅན།
གསེར། ཇ༑ སྟོད་ཇ། འབྲས་སོགས་ཀྱིས་གཙོས་པའི་ཚན་གྲངས་བཅས་དང་། དུས་གསུམ་རྒྱལ་
བ་ཀུན་གྱི་ཐུགས་རྗེའི་རྒྱུན། །གཅིག་ཏུ་འཁྱིལ་བ་འཕགས་མཆོག་པད་དཀར་འཛིན། །རྩོད་དུས་
དཱི་པཾ་ཀ་རའི་མཚན་འཆང་བ། །སླར་བྱོན་བྱམས་པའི་དཔལ་མངའ་དེ་ལ་འདུད། ཅེས་སོགས་ཀྱི་
བརྟན་བཞུགས་ཀྱང་བརྩམས་ཏེ་ཕུལ། དེ་དུས་ས་སྐྱ་བ་སྐུ་མཆེད་ནས་རྗེ་བཙུན་བླ་མ་དེ་ཉིད་ལ་
ཁྱེད་ཀྱི་བླ་མ་རྗེ་གྲུབ་པའི་དབང་ཕྱུག་དེ་བཀའ་གདམས་པ་ཞིག་ཨེ་ཡིན་ཞུས་པར། རྗེ་བཙུན་བླ་མ་
མཆོག་ནས། བཀའ་གདམས་པ་ཡིན། དེ་ཡང་བཀའ་གདམས་པ་ལ་ཡི་གེའི་ཐོབ་སྦྱར་ཏེ་ག་སྔོན་
འཇུག་ཏུ་སོང་བ་དེ་ལ་བཀའ་ཐམས་ཅད་གདམས་ངག་ཏུ་ཤར་བ་ཞེས་བྱ་བ་ཡིན་ཅིང་། དེའི་དབང་
དུ་བྱས་ན། ངེད་ཀྱི་བླ་མ་དེ་བཀའ་མདོ་རྒྱུད་ཐམས་ཅད་གདམས་ངག་ཏུ་ཤར་བ་ཡིན་པས་བཀའ་
གདམས་པ་ངེས་པར་ཡིན། ཡང་སྔོན་འཇུག་སོགས་མེད་པར་བཀའ་དམ་པ་ཞེས་པའི་དབང་དུ་བྱས་
ན༑ ཇོ་བོ་རྗེ་ནས་བརྒྱུད་པའི་གདམས་ངག་རིན་པོ་ཆེ་འཛིན་པ་ཐམས་ཅད་ཞལ་ནས་ཆོས་སྟོན་རྒྱུའི་
-133-



s
( ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡）
བཀའ་ཐམས་ཅད་དམ་པར་གྱུར་བ་འབའ་ཞིག་གསུང་པས་བཀའ་དམ་པ་ཞེས་བྱ་བ་ཡིན། དེའི་
དབང་དུ་བྱས་ན། ངེད་ཀྱི་བླ་མ་གྲུབ་པའི་དབང་ཕྱུག་དེ་བཀའ་དམ་པ་འབའ་ཞིག་གསུང་བ་ཡིན་
པས༑ བཀའ་དམ་པ་ཡིན་ཞེས་སོགས་དེ་ལས་འཕྲོས་ཏེ་ཆོས་ཀྱི་རྣམ་གྲངས་རྒྱ་ཆེར་བཀའ་སྩལ་
བས་བདག་ཆེན་སྐུ་མཆེད་མཆོག་ཏུ་མོས་གུས་འཁྲུངས། དེ་ནུབ་རག་ཁ་ཤག་ཏུ་བཞུགས། རིན་
ཆེན་གཉིས་པ་ལས་གྲུབ་པའི་གདུང་རྟེན་རྣམས་ལ་རབ་ཏུ་གནས་པ་དང་། ཆབ་མདོ་ནང་མས་
ཞབས་བསྐུལ་ཞུས་པ་ལྟར། རྒྱལ་བ་འཕགས་པ་ལྷ་དེ་ཉིད་ཀྱི་དགོངས་རྫོགས་དང་ཡང་སྲིད་མྱུར་
ཕེབས་ཀྱི་ལྗགས་རྩོམ་གནང་སྟེ་ཕུར་བུ་ལྕོག་ཏུ་ཕེབས། ཆབ་མདོ་ནང་མས་རྒྱུ་ཡོན་སྦྱར་ཏེ། རྒྱལ་
བ་འཕགས་པ་ལྷ་གང་གི་དགོངས་རྫོགས་སུ་དམིགས་ནས་རྗེ་བླ་མ་ཉིད་སྒྲུབ་སྡེ་གསུམ་གྱི་ཚོགས་
དབུར་སྤྱན་དྲངས་ཏེ། ཞབས་བརྟན་འབུལ་བ་ཚོགས་འཁོར་སོགས་རྒྱ་ཆེར་ཕུལ་ནས། ཐེག་པ་ཆེན་
པོར་སེམས་བསྐྱེད་པར་གསོལ་བ་བཏབ་པ་ལྟར། ཕྱི་དྲོའི་དུས་སུ་ཐེག་པ་ཆེན་པོའི་སེམས་བསྐྱེད།
བསྔོ་བ། ཡོན་བཤད་དང་བཅས་པ། ཡང་སྲིད་འཁྲུལ་མེད་མྱུར་དུ་ཕེབས་པའི་ཐུགས་སྨོན་བཅས་
གནང་། དགོངས་རྫོགས་ཞུ་མི་དཔོན་སློབ་སོགས་ལ་གྲུབ་རྒྱལ་ལུགས་ཀྱི་ཚེ་དབང་དང་། གཟིམས་
ཆུང་རང་དུ་ཆབ་མདོ་གྲྭ་ཚང་དཔོན་སློབ་ནུབ་གླིང་བླ་མ། རྒྱ་ར་སྤྲུལ་སྐུ་སོགས་ལ་བདེ་ལམ་གྱི་
བཀའ་ཁྲིད་མདོར་བསྡུས། ནམ་མཁའ་སྒོ་འབྱེད་ཀྱི་དབང་དང་གཅོད་ཁྲིད་སྟན་ཐོག་གཅིག་མ་བཅས་
ཀྱི་བྱིན་རླབས་གནང་ཞིང་། ལྔ་མཆོད་དགུན་མཚམས་སོགས་བསྟན་འགྲོའི་དོན་རྒྱ་ཆེན་སྔར་བཞིན་
གནང་། མེ་བྱི་ཟླ་བ་དང་པོ་གསར་ཚེས་ཀྱི་འདོད་ཁམས་དབང་མོའི་ཚེས་གཏོར། སྒྲུབ་སྡེ་གསུམ་
གྱི་སེམས་བསྐྱེད་མཆོད་པ་སོགས་སྔར་ལྟར་མཛད་ཅིང་། རྨེ་རུ་བླ་མ་འཇམ་དབྱངས་ཆོས་འཕེལ།
འཇམ་དཔལ་ལྷུན་གྲུབ་བཅས་སོ་སོ་ནས་ཕུར་བུ་ལྕོག་གི་དགེ་སློང་རྣམས་ལ་སེམས་བསྐྱེད་ཞབས་
ཏོག་རྨད་དུ་བྱུང་བ་ཞུས་ནས་སེམས་བསྐྱེད་པར་གསོལ་བ་བཏབ་པ་བཞིན། སེམས་བསྐྱེད་ཀྱི་གསུང་
བཤད་ཀྱི་སྐབས་རང་རང་གི་དངོས་པོ་རྣམས་དགེ་ཕྱོགས་སུ་བཏང་བའི་ཕན་ཡོན། སེར་སྣ་བྱས་པའི་
ཉེས་དམིགས་སོགས་གསུང་བཤད་ཟབ་ལ་རྒྱ་ཆེ་བ་གནང་། ཚེས་བཞིའི་ཉིན་དུས་གསུམ་རྒྱལ་བ་
ཐམས་ཅད་གཅིག་ཏུ་འདུས་པའི་བདག་ཉིད་རྒྱལ་དབང་ཐམས་ཅད་མཁྱེན་གཟིགས་ཆེན་པོའི་མཇལ་
ཁར་ཕེབས་ནས། དངུལ་དཀར་གྱི་མཎྜལ་ཆེ་ལེགས་དར་ཚོན་སྣ་ལྔའི་སྣེ་འདོགས་ཅན། སྐུ་གསུང་
ཐུགས་རྟེན། ཊམ་ལེགས་ངེས་ཀྱི་རྡོ་ཚད་གཉིས། ནང་མཛོད་དྲི་མ་མེད་པ་བཅས་འབུལ་བ་གནང་སྟེ།
-134 -



སྐྱ ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
བསྟན་འགྲོའི་དཔལ་དུ་ཞབས་ཀྱི་པདྨོ་ཡུན་རིང་དུ་བརྟན་པ་དང༌། ཁྱད་པར་དུ་ཐ་མལ་ཚུལ་བཞེས་
ཀྱི་སྐུ་འཁྲུགས་འདིའང་མྱུར་དུ་ཞི་བའི་ཐུགས་དམ་སྤྱན་དམིགས་དང་སྨན་དཔྱད་སོགས་ཅིས་ཀྱང་
ནས་ཐུགས་རྗེས་གཟིགས་དགོས། ཞེས་གསོལ་བ་འདེབས་པ་གནང་ཞིང་། གང་སྤྱིའི་མདོ་སྔགས་
ཀྱི་གནད་ལས་བརྩམས་ཏེ་གསུང་གླེང་ཞིབ་པར་གནང་། བདག་ལའང་དངུལ་དཀར་གྱི་མཎྜལ་ལ་
སོགས་པའི་གནང་སྐྱེས་རྒྱ་ཆེར་སྩལ་ཞིང་། ད་ལྟ་ན་ཆུང་ངུའི་དུས་འདིར་ཀུན་ནས་ཉོན་མོངས་ཕྱོགས་
དང་རྣམ་བྱང་ཕྱོགས་གཉིས་ཀྱི་གནད་རྣམས་ལ་ལེགས་པར་དཔྱོད་དགོས་ཞེས་པའི་བཀའ་རུས་པ་
ཅན་གྱི་བཀའ་ཤོག་དང་བཅས་པ་གནང༌། སྨོན་ལམ་ཆེན་མོར་མང་ཇ་དང་འགྱེད་དངུལ་སྐར་ལྔ་རེ།
འདི་ཁའི་ཚོགས་ཆེན་ལ་མང་ཇ་གསུམ་དང་འགྱེད་དངུལ་སྐར་ཕྱེད་བརྒྱད་རེ་འབུལ་བ་གནང༌།
ཟླ་བ་གཉིས་པའི་ཚེས་བཅོ་ལྔའི་ཉིན་སེ་རའི་ཚོགས་ཆེན་གྱིས་རྒྱལ་དབང་ཐམས་ཅད་མཁྱེན་གཟིགས་
ཆེན་པོར་བརྟན་བཞུགས་འབུལ་བར་མཛད་པའི་མཎྜལ་གྱི་སྙན་འདེབས་ཞུ་བ་པོ་གནང་ནས།
བསྟན་འགྲོའི་དཔལ་དུ་ཞབས་པད་བརྟན་དགོས་པ་དང་། ཁྱད་པར་དུ་སྐུ་འཁྲུགས་ཀྱི་སྙུན་གཞི་
གཞི་མེད་དུ་གདངས་ནས་ཆོས་ཀྱི་འཁོར་ལོ་རྒྱ་ཆེར་བསྐོར་དགོས་ཚུལ་སོགས་ལུང་དང་རིགས་པ་
དྲི་མ་མེད་པའི་ལམ་ནས་དྲངས་ཏེ། དེར་ཚོགས་ཚང་མ་ཡིད་བསྒྱུར་ངེས་པ་ཞིག་ཞུ་བ་གནང་། སྐུ་
སྒེར་ནས་ཀྱང་ནང་མཛོད་དྲི་མ་མེད་པ། དངུལ་སྲང་བརྒྱ། གོས་སངས་རྒྱས་སྐུ་ཤ་མ་ཡུག་ཆེན། ཇ་
འཁོར་དྲུག་གིས་གཙོས་པའི་དགུ་ཚན་སྤུས་ལེགས་བཅས་འབུལ་བ་གནང་། སླར་ཡང་ཟླ་བ་གསུམ་
པའི་ནང་དུ་གོང་ས་སྐྱབས་མགོན་རྡོ་རྗེ་འཆང་ཆེན་པོའི་མཇལ་ཞུར་ཕེབས་ཏེ། དངུལ་གྱི་མཎྜལ་
ལེགས་པ་དར་ཚོན་སྣ་ལྔའི་སྣེ་འདོགས་ཅན། གསེར་སྲང་ལྔ། དངུལ་གྱི་ད་སྦག །མལ་ཁེབས་བཅད་
ལྡན་སྔོན་པོ་སྤུས་ལེགས། ནང་མཛོད་དྲི་མེད་བཅས་འབུལ་བ་གནང་། མདོ་སྔགས་གྱི་གནད་ཟབ་
ཅིང་རྒྱ་ཆེ་བའི་གསུང་གླེང་ཞིབ་ཏུ་གནང་ནས་དེ་ནུབ་རྡོ་རིང་དུ་བཞུགས། ཇོ་ཤཱཀ་རྣམ་གཉིས་ཀྱིས་
མཚོན་པའི་ལྷ་སའི་རྟེན་རྣམས་ལ་མཆོད་འབུལ་སྙན་ཤལ་སོགས་ཟབ་རྒྱས་སུ་འབུལ་བ་གནང་།
སྐྱབས་མགོན་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ཞབས་པད་ཡུན་དུ་བརྟན་པར་འགྱུར་
བ་སོགས་ཀྱི་ཐུགས་སྨོན་རྒྱ་ཆེར་གནང་། ཟླ་བ་གསུམ་པའི་ཚེས་བརྒྱད་ནས་ངེད་ཀྱི་ཇོ་ཇོ་མཁན་པོ་
བློ་བཟང་སྦྱིན་པ། གཡུ་ཐོག་སྤྲུལ་སྐུ། གེ་རེ་ཞབས་དྲུང་། གྲྭ་ས་ཕན་ཚུན་གྱི་དགེ་བཤེས་སྟོང་དང་
གསུམ་བརྒྱ་སྐོར་ལ་བྱང་ཆུབ་ལམ་གྱི་རིམ་པ་འཇམ་དཔལ་ཞལ་ལུང་གི་བཀའ་ཁྲིད་ཟབ་ཅིང་རྒྱ་ཆེ་
- 135 -



L
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བ༑ མཇུག་ཏུ་སེམས་བསྐྱེད་ཆོ་གས་འཛིན་ཚུལ་རྒྱས་པར་གནང་ཞིང་། དེའི་དུས་སུ་སྲིད་ཞིའི་གཙུག་
རྒྱན་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ནས་མཆོག་ཏུ་གཟེངས་བསྟོད་པའི་བཀའ་ཤོག་
སྔར་ཕན་རྗེ་རྒྱལ་བ་གཉིས་པའི་བསྟན་པ་རིན་པོ་ཆེ་ལ་བཀའ་དྲིན་གཞན་དང་མི་འདྲ་བ་བྱུང་ཞིང་།
ད་དུང་བསྟན་པ་རིན་པོ་ཆེའི་དཔལ་དུ་ཞབས་པད་ཡུན་རིང་དུ་བརྟན་དགོས་པའི་བཀའ་ཤོག །དངུལ་
གྱི་མཎྜལ་ཆེ་ལེགས་དར་མཚོན་སྣ་ལྔའི་སྣེ་འདོགས་ཅན། སྐུ་གསུང་ཐུགས་རྟེན། སངས་རྒྱས་སྐུ་ཤ་
མའི་སྐུ་བེར་གྱིས་མཚོན་པའི་ན་བཟའ་ཆ་ཚང་། དངུལ་སྲང་ཆེན་ཉིས་བརྒྱ། གོས་ཡུག །ཇ་འཁོར་
དྲུག་གིས་གཙོས་པའི་ཚན་གྲངས་མང་བ། ཞབས་ཕྱི་དྲག་ཞན་དང་བསྟུན་པའི་གནང་ཆ། ཚོགས་
པར་མང་ཇ་དང་འགྱེད། ཚོགས་ཀྱི་འཁོར་ལོ་རྒྱ་ཆེ་བ་བཅས་གནང་། ས་ཟླའི་དུས་སུ་སྐྱ་སེར་སྟོང་
ཕྲག་བརྒལ་བར་བཅུ་གཅིག་ཞལ་གྱི་དབང་ཆེན་དང་། ཐེག་པ་ཆེན་པོའི་གསོ་སྦྱོང་གི་སྡོམ་པ་དང་
ཞབས་ཏོག་སྐུ་ཡོན་ཁ་བཏགས་དང་བལ་ཊམ་རེ་བཅས་སྩལ། སླར་ཡང་རྒྱུད་པ་སོགས་དོན་གཉེར་
ཅན་སུམ་བརྒྱ་སྐོར་ལ་བསྐྱེད་རྫོགས་ཀྱི་ཁྲིད་རྒྱས་པ་དང༌། རྒྱུད་པ་བརྒྱ་སྐོར་གྱིས་ཉིན་གཉིས་ཀྱི་
རིང་ཆོས་སྲུང་དམ་ཅན་རྒྱ་མཚོར་བསྐང་གསོ་རྒྱས་པར་གནང་། ཟླ་བ་ལྔ་པའི་དུས་སུ་ཕོ་ཕྲང་པོ་ཏ་
ལར་སྲིད་ཞིའི་གཙུག་རྒྱན་རྒྱལ་དབང་ཐམས་ཅད་མཁྱེན་པ་ཆེན་པོའི་མཇལ་ཞུར་ཕེབས་ནས། དངུལ་
དཀར་གྱི་མཎྜལ་སྣེ་འདོགས་ཅན། སྐུ་གསུང་ཐུགས་རྟེན། གསེར་སྲང་དྲུག །ཊམ་རྙིང་རྡོ་ཚད་གཉིས།
མཛོད་གོས་མང་ལྷུག་དང་དམར་པོ་མཛོད། ངུར་སྨྲིག་མཛོད། ཇུས་དམར་པོ་མཛོད། སྤྲིན་རིས་སེར་
པོ་ཡུག་རྣམས་འབུལ་བ་གནང་ཞིང་། རྗེ་བླ་མ་འདི་བར་ཚུར་ཡང་དངུལ་རྟ་རྨིག་མ། བལ་ཊམ་གྱི་རྡོ་
ཚད༑ ཕུག་དམར་ལེགས་པ་བུགས། རྩེ་ཇ་འཁོར་དྲུག །ཤན་ཇ་འཁོར་དྲུག་བཅས་གནང་། འདི་དག་
གི་སྔ་ཕྱི་སྣ་ཚོགས་པར་རབ་བྱུང་བསྙེན་རྫོགས་སོགས་མང་དུ་སྩལ་ཞིང་། དབྱར་གནས་ཀྱི་རིང་བཅད་
རྒྱ་ཤིན་ཏུ་དམ་པར་བཞུགས། མངའ་དྭགས་རྒྱལ་གསུམ་ལ་མང་ཇ་སྦྱོར་སྦྲེལ་དང་ཁ་བཏགས་རེའི་
འགྱེད་བཅས་གནང་། ཁོ་བོའི་ཇོ་ཇོ་མཁན་པོ་རྗེ་དྲུང་བློ་བཟང་སྦྱིན་པ་ཅན་གསུམ་ལ་བདེ་མཆོག་
ལྷ་དྲུག་ཅུ་རེ་གཉིས་པའི་དབང་ཆེན་སྟ་གོན་དང་བཅས་པ་གནང་ཞིང་། སེར་འབྲས་དགེ་གསུམ་
ཆབ་མདོའི་དགོན་སྡེ་ཁག་བཅས་ལ་མང་ཇ་དངུལ་དངོས་དང་བཅས་པའི་སྐུ་འགྱེད་སྩལ། སླར་ཡང་
ཕོ་བྲང་ཆེན་པོར་སྐྱབས་མགོན་རྒྱལ་དབང་ཐམས་ཅད་མཁྱེན་གཟིགས་ཆེན་པོ་མཇལ་བར་ཕེབས་
ནས༑ ཐུབ་པའི་དབང་པོའི་སྣང་བརྙན་རྒྱ་གར་ལི་མ་གཙོ་འཁོར་གཉིས་ཁྱད་མཚར། གསུང་རྟེན་དང་
-136 -



( ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ཐུགས་རྟེན། དངུལ་སྲང་ཉེར་ལྔ་ལས་གྲུབ་པའི་མཎྜལ་སྣེ་འདོགས་དར་ཚོན་སྣ་ལྔ་ཡོད་པ། གསེར་
སྲང་ལྔ། དངུལ་རྟ་རྨིག་མ་གཅིག །བལ་ཊམ་གྱི་རྡོ་ཚད་གཉིས་མཛོད་གོས་མང་ལྷུག་དང་ཇུས་དཀར།
རྒྱན་བཞི་མཆིན་ཁ་གྱོན་འདངས་དང་། ནང་མཛོད་དྲི་མ་མེད་པ་རྣམས་ཕུལ་ཏེ་གསོལ་བ་འདེབས་པ་
གནང་ཞིང་། གསོལ་རས་སུ་དངུལ་རྟ་རྨིག་མ་གཅིག །བལ་ཊམ་གྱི་རྡོ་ཚད་གཅིག །རྩེ་ཇ་འཁོར་དྲུག་
གསུམ། ཕུག་དཀར་མོ་ཁལ་ལྔ་བཅུ་བཅས་གནང་། ཆོས་ཀྱི་གསུང་གླེང་ཞིབ་ཅིང་རྒྱས་པ་མཛད།
སྐབས་ཤིག་ཏུ་ལྡན་མའི་དགེ་སློང་ཞིག་གིས་སྒྲུབ་སྡེ་གསུམ་གྱི་དགེ་སློང་རྣམས་ལ་ཐེག་པ་ཆེན་པོའི་
སེམས་བསྐྱེད་ཀྱི་རྒྱུ་ཡོན་སྦྱར་ནས་གསོལ་བ་བཏབ་པ་ལྟར། རྗེ་བཙུན་བླ་མ་དམ་པ་ཉིད་ཕེབས་ནས་
སེམས་བསྐྱེད་ཀྱི་གསུང་བཤད་རྒྱ་ཆེར་གནང་། བསྙེན་བཀུར་རྣམས་ཐུགས་བརྩེ་བ་ཆེན་པོས་བདག་
གིར་མཛད་ཅིང་བླ་མ་མཆོད་པའི་ཁྲིད་ལུང་རྒྱས་པ་ཞིག་ཀྱང་སྩལ། སེ་ར་བྱེས་ཚ་བ་སྔགས་རམས་པ་
ཚུལ་ཁྲིམས་ཀྱིས་སྒྲུབ་སྡེ་གསུམ་ལ་སེམས་བསྐྱེད་མཆོད་པའི་ཞབས་ཏོག་ཞུས་ཏེ་དམ་པ་ཉིད་ཚོགས་
དབུར་སྤྱན་དྲངས་ཤིང་སེམས་བསྐྱེད་ཀྱི་གསུང་བཤད་རྨད་དུ་བྱུང་བ་དང་བཅས་སེམས་བསྐྱེད་མཛད།
དེའི་དུས་སུ་རྗེ་བླ་མ་རྡོ་རྗེ་འཆང་ཆེན་པོ་ནས། སེམས་ཅན་དམྱལ་བ་དམྱལ་མེས་ཉམས། ཞེས་སོགས་
ཀྱི་ལུང་ལ་བརྟེན་ནས་ཐེག་པ་ཆེན་པོའི་གསུང་བཤད་རྒྱ་ཆེར་སྩལ། ཟླ་བ་བརྒྱད་པའི་ཚེས་བཅོ་བརྒྱད་
ལ་གཡུ་ཐོག་སྤྲུལ་སྐུ་གཙོ་བོར་གྱུར་པའི་སེར་འབྲས་ཀྱི་བླ་མ་དགེ་བཤེས་སོགས་དགེ་འདུན་སྟོང་དང་
བཞི་བརྒྱ་སྐོར་ལ་དམར་ཁྲིད་ཐམས་ཅད་མཁྱེན་པར་བགྲོད་པའི་བདེ་ལམ་མྱོང་ཁྲིད་དང་བཅས་པ་
དང༑ གཡུ་ཐོག་སྤྲུལ་སྐུས་ཐེག་པ་ཆེན་པོར་སེམས་བསྐྱེད་པར་གསོལ་བ་བཏབ་པ་ལྟར་གསུང་བཤད་
རྒྱ་ཆེར་གནང༌། ཟླ་བ་དགུ་པའི་ཚེས་ཉེར་གཉིས་ཀྱི་ཉིན་སྐྱབས་མགོན་རྒྱལ་དབང་ཐམས་ཅད་མཁྱེན་
གཟིགས་ཆེན་པོའི་མཇལ་ཕྱག་ལ་ཕེབས་ནས། དངུལ་གྱི་མཎྜལ་སྣེ་འདོགས་ཅན། མཛོད་བཏགས་
དྲི་མེད། གསེར་སྲང་ཕྱེད་དོ། ཊམ་ལེགས་སྲང་ལྔ་བཅུ། མཛོད་གོས་བཅད་ལྡན་དམར་པོ་ཡུག །ཇུས་
ལྗང་ཡུག་བཅས་ཕུལ་ཞིང་། ཕན་ཚུན་ཐུགས་ཤིན་ཏུ་དགྱེས་པའི་སྒོ་ནས་གསོལ་རས་དངུལ་སྲང་ལྔ་
བཅུ༑ ཤིང་ཡེ་ཀོ་རྩེ་འཁོར་དྲུག་དང་བཅས་སྩལ། དེ་དང་དུས་མཉམ་དུ་ཁོ་བོ་ཅག་ལའང་དངུལ་དཀར་
གྱི་མཎྜལ་སྣེ་འདོགས་ཅན། ནང་མཛོད་དྲི་མ་མེད་པ། གསེར་སྲང་ལྔ། དངུལ་སྲང་བརྒྱ། མཛོད་ཇུས་
དམར་པོ་ཡུག་ལ་སོགས་པ་དངོས་པོ་སྤམ་མཐོ་བ་དང་བཅས་པའི་བཀའ་ཤོག་སྩལ། ཟླ་བ་བཅུ་གཉིས་
པའི་ཚེས་ཉེར་ལྔ་ལ་སྒྲུབ་སྡེ་གསུམ་གྱི་དགེ་སློང་བརྒྱ་ཕྲག་བརྒལ་བར། ཚོད་མ་རོ་བཅུད་དང་ལྡན་པ་
- 137 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཚོགས་འཁོར་བཞེས་སྤྲོ་སོགས་བཟའ་བཅའི་རིགས་གྱ་ནོམ་པ་ཅན་དང་སྐུ་འགྱེད། ཕྱི་དྲོའི་དུས་སུ་
བརྒྱ་མཆོད་སོགས་དཀོན་མཆོག་གསུམ་གྱི་མཆོད་པ་རྒྱ་ཆེར་གནང་སྟེ་ཐེག་པ་ཆེན་པོའི་སེམས་སྨོན་
པའི་སྒོ་ནས་བསྐྱེད་པ་བཅས་རྒྱ་ཆེར་མཛད། དགེ་སློང་བྱམས་པ་བསྟན་འཛིན་གྱིས་ཀྱང་སེམས་བསྐྱེད་
པར་གསོལ་བ་བཏབ་པ་ལྟར། སེམས་བསྐྱེད་ཀྱི་གསུང་བཤད་རུས་པ་ཅན་གནང་ཞིང་། སེར་འབྲས་
དགེ་གསུམ་གྱིས་མཚོན་པའི་གྲྭ་པ་རྣམས་ལ་མང་འགྱེད་སོགས་རྒྱ་ཆེར་གནང་། མེ་གླང་ཟླ་བ་དང་
པོའི་ཚེས་གཏོར་སྒྲུབ་སྡེ་ཕན་ཚུན་གྱི་སེམས་བསྐྱེད་མཆོད་པ་སོགས་རྒྱ་ཆེར་གནང་། སྒྲུབ་ཁང་སྤྲུལ་
སྐུས་སེམས་བསྐྱེད་ཀྱི་མཆོད་པ་སྔ་ཕྱིར་ཞུས་ཏེ། བླ་མའི་ཞབས་བརྟན་འབུལ་བ། དཀོན་མཆོག་གི་
མཆོད་པ། དགེ་འདུན་ལ་བསྙེན་བཀུར་བཅས་མཛད་པ་དེའི་ཚེ་རྗེ་བླ་མ་འདི་ཉིད་ཀྱིས། འོ༑ རྗེ་
དགེ་ལེགས་རྒྱ་མཚོའི་གསུང་ལ། རང་ཚོ་རི་བོའི་མགོ་ལ་ཕྱིན་ཀྱང་། ཉོན་མོངས་པ་ཁོ་མཉམ་དུ་རང་
སླེབ་ཡོང་གསུང་བ་ལྟར། རི་ཁྲོད་ལ་འོངས་ཏེ་ཟོས་བདེ་མོ་བྱས་བསྡད་པས་མི་འོང་། རང་རྒྱུད་ཉོན་
མོངས་པའི་དབང་དུ་མ་སོང་བ་ཞིག་བྱེད་དགོས། དེ་ལ་ཉོན་མོངས་པ་དང་འཐབ་དགོས་ཚུལ་སོགས་
དཔེ་དང་བཅས་ཏེ་གསུངས། ཚེས་དྲུག་གི་ཉིན་ཕོ་བྲང་ཆེན་པོ་པོ་ཏ་ལར་རྒྱལ་དབང་ཐམས་ཅད་མཁྱེན་
གཟིགས་ཆེན་པོའི་མཇལ་ཞུར་ཕེབས་ཤིང་། མཇལ་རྟེན་དུ་དངུལ་གྱི་མཎྜལ་ལེགས་པ་བཅས་འབུལ་
བ་རྒྱ་ཆེར་གནང་སྟེ་ཞབས་པད་ཡུན་རིང་དུ་བརྟན་པའི་གསོལ་འདེབས་རྒྱ་ཆེར་མཛད། ཚུར་ཡང་
དངུལ་སྲང་ལྔ་བཅུ་སོགས་གསོལ་རས་རྒྱ་ཆེར་སྩལ་ཏེ་ཕེབས་ཁར། རྗེ་བླ་མ་འདི་ཉིད་ནས་ཞལ་
རས་ཟླ་བའི་དཀྱིལ་འཁོར་ལྟ་བུ་མྱུར་དུ་མཇལ་ཆོག་པ་དགོས་ཚུལ་ཞུས་པར། ཞལ་རས་ཟླ་བའི་
དཀྱིལ་འཁོར་ཇི་ལྟར་རུང་། །དཔྲལ་བ་ཟླ་བའི་དཀྱིལ་འཁོར་མཇལ་དོགས་དགོས། ཞེས་ཕེབས་
པ་ལ། རྗེ་བཙུན་བླ་མ་འདི་ཉིད་ཐུགས་དོགས་ཆེར་ཟོས་པའི་ཚུལ་བཞེས་ནས་གསོལ་ཚིགས་གྲོལ་
ཏེ་ཕེབས་དུས་ལམ་དུ་ཉེ་གནས་རབ་འབྱམས་པ་བློ་བཟང་དར་རྒྱས་ལ་སྔར་གྱི་གསུང་དེ་ཉིད་སྐྱོར་
བར་མཛད་ནས་གསུང་དེ་ཡགས་པོ་མིན་པ་འདྲ་ཞེས་ཕེབས། ལྷ་ས་སྨོན་ལམ་ཆེན་མོར་སྐྱབས་མགོན་
རྒྱལ་དབང་ཐམས་ཅད་མཁྱེན་གཟིགས་ཆེན་པོའི་སྐུའི་སྙུན་གཞི་མྱུར་དུ་གདངས་པའི་ཆེད་དུ་མང་ཇ་
སྦྱོར་སྦྲེལ་ཐོག་ནང་མཛོད་དྲི་མེད། སྐུ་གཟན་སྤུ་ཕྲུག་གི་སྤྱི་འབུལ་དང༌། སྐུ་འགྱེད་དགེ་འདུན་
རེར་དངུལ་སྐར་ལྔ་རེ་བཅས་སྩལ་ཞིང་། འདི་ལོ་ཁོ་བོ་ཅག་དབུས་ཕྱོགས་སུ་བཀའ་དྲིན་མཚུངས་
པ་མེད་པ་རྒྱལ་དབང་ཐམས་ཅད་མཁྱེན་གཟིགས་ཆེན་པོར་བསྙེན་རྫོགས་ཀྱི་སྡོམ་པ་ཞུ་བར་འགྲོ་
• 138 -



1il!
( ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
རྩིས་ལའང་། དེ་དུས་གེགས་མེད་པའི་སྤྱན་དམིགས་ཀྱང་མཛད། དེ་ནས་གོང་ས་རྒྱལ་དབང་ཐམས་
ཅད་མཁྱེན་གཟིགས་ཆེན་པོས་བཀའ་ཕེབས་པ་ལྟར། བདུན་གསུམ་གྱི་རིང་སྐུ་ཚེ་ཚེ་སྒྲུབ་དང་བསྐང་
གསོ་སྦྱིན་སྲེག་སོགས་གནད་སྨིན་གནང་མོད། དེང་དུས་སེམས་ཅན་བསོད་ནམས་རབ་ཏུ་དམན་
པའི་མཐུ་ལ་བརྟེན་ནས་བདག་གི་དཔལ་ལྡན་བླ་མ་དམ་པ་བཀའ་དྲིན་མཚུངས་པ་མེད་པ་དུས་གསུམ་
སངས་རྒྱས་ཐམས་ཅད་ཀྱི་ངོ་བོ་རྒྱལ་དབང་ཐམས་ཅད་མཁྱེན་གཟིགས་ཆེན་པོ་ཉིད། མེ་གླང་ཟླ་བ་
གཉིས་པའི་ཚེས་གསུམ་མིག་དམར་དབྱུ་གུའི་འགྲུབ་སྦྱོར་གྱི་ཉིན་འོད་གསལ་ཆོས་ཀྱི་སྐུ་དོན་དམ་པའི་
བདེན་པ་མངོན་དུ་མཛད་ནས། ཆོས་ཀྱི་དབྱིངས་སུ་ཐིམ་པའི་ཚུལ་བཞེས་པས་ཐུགས་ངལ་ཚད་མེད་
པ་འཁྲུངས་ཤིང་། ཚེས་དྲུག་ལ་སྐུ་གདུང་རིན་པོ་ཆེ་མཇལ་བར་ཕེབས་ནས་སྙན་ཤལ་དང་གདུང་
འབུལ་སོགས་རྒྱ་ཆེར་གནང་། ཞག་གཉིས་བཞུགས་ཏེ་སྐུ་ཞབས་གྲྭ་ཚང་པ་རྣམས་དང་ལྷན་དུ་བདེ་
མཆོག་གི་ཆོ་ག་རྒྱས་པར་མཛད་ཅིང་། རྒྱལ་བའི་བསྟན་པ་རིན་པོ་ཆེའི་དཔལ་དུ་ཡང་སྲིད་སྤྲུལ་པའི་
སྐུ་མྱུར་དུ་ཕེབས་པའི་གསོལ་འདེབས་ཤུགས་དྲག་མཛད། གསེར་གྱི་མཆོད་སྡོང་རིན་པོ་ཆེའི་ཞལ་
འདེབས་སུ་གསེར་སྲང་བཅུ་དགུ་དང་ཞོ་དོ། གོས་ཡུག་བཅས་འབུལ་བ་གནང་། འདི་ལོ་བཀྲ་
ཤིས་ལྷུན་པོའི་ཚོགས་ཆེན་དུ་མང་ཇ་དྲུག་གི་ཐོག་འགྱེད་བལ་ཊཾ་རེ། སྐུ་གདུང་རིན་པོ་ཆེ་གཉིས་ལ་
ནང་མཛོད་རེ། པཎ་ཆེན་དགེ་འདུན་གྲུབ་ཀྱི་སྐུ་གདུང༌། བྱམས་པ། ལྷ་མོ་བཅས་ལ་ཁ་བཏགས་
ལེགས་པ་རེ་འབུལ་བ་གནང་། འདི་ལོའི་ནང་དུ་ཐོར་ཁོད་ཀྱི་རྒྱལ་པོ་ཆེན་པོ་དོན་གྲུབ་བཀྲ་ཤིས་ཀྱིས་
གོང་མ་ཆེན་པོར་དགོངས་ཞུས་ཀྱིས་བོད་དུ་དགེ་རྩར་ཆོས་སྐྱབས་ཐའི་ཇི་ལ་སོགས་པའི་མི་སྣ་རྣམས་
བཏང་བ་འབྱོར་བས་ཐོར་ཁོད་ཀྱི་རྒྱལ་པོ་སྲས་ཡུམ་ལ་སོགས་པས་ཕུལ་བའི་དངོས་ཆས་རིན་ཐང་
གཞལ་དཀའ་བའི་རིགས་ཕུལ་བ་རྣམས་ཐུགས་བརྩེ་བ་ཆེན་པོས་བཞེས་ཏེ་དཀོན་མཆོག་གསུམ་གྱི་
མཆོད་པར་སྨིན་པར་མཛད་ཅིང་མི་བཅུ་སྐོར་ཞིག་དགེ་སློང་གི་དངོས་པོར་བསྒྲུབ་པར་མཛད། འགའ་
ཞིག་ལ་འཇིགས་བྱེད་ཀྱི་དབང་ཆེན་སོགས་སོ་སོར་འདོད་ཆོས་ཀྱིས་རེ་བའང་སྐོང་བར་མཛད།
གསེར་གདུང་གི་དོ་དམ་པ་ལ་སོགས་པས་མཚོན་པའི་ལས་མཛད་པ་པོ་རྣམས་ལ་སོ་སོའི་གོ་བབས་
དང་བསྟུན་པའི་ནང་མཛོད་དང་ཕྱི་མཛོད། བསོད་བཏགས་བཅུ་བྱིངས་ལ་དངུལ་སྐར་ཕྱེད་བརྒྱད་
རེ་སོགས་དང་ཇ་ཐེངས་གསུམ་བཅས་གནང་། སྐྱབས་མགོན་རྒྱལ་དབང་ཐམས་ཅད་མཁྱེན་གཟིགས་
ཆེན་པོ་ནས་ལྗགས་བཀོད་མཛད་པ་བཞིན་སེར་འབྲས་དགེ་གསུམ་དུ་བཞུགས་རྒྱུའི་རྟེན་བཞེངས་
- 139 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
གནང་བ་རྣམས་ཀྱི་ཞལ་འདེབས་སུ་གསེར་སྲང་ལྔ། དངུལ་རྡོ་ཚད་བདུན། གོས་ཡུག་བཅུ་གཅིག་
དངོས་པོ་སྤུས་ཁ་སྣ་ཚོགས་བཅས་ཁྱོན་བསྡོམས་དངུལ་སྲང་སྟོང་དང་སུམ་བརྒྱ་གྱ་གཉིས་བཅས་འབུལ་
བ་གནང་། ཟླ་བ་གསུམ་པའི་ནང་དུ་ལྷ་སར་ཕེབས་སྐབས་(དགུང་གུང་》 བློན་ཆེན་པོ་པཎྜི་ཏ་ལ།
སྟོན་པ་མཉམ་མེད་ཤཱཀྱའི་རྒྱལ་པོ་དེ་ཉིད་ཀྱི་བཀའ་གངས་ཅན་གྱི་ལྗོངས་འདིར་འགྱུར་རོ་འཚལ་རྣམས་
གསར་དུ་བསྐྲུན་དགོས་པའི་བཀའ་གནང་ཞིང་། རྟ་ནོར་གསེར་དངུལ་སོགས་དངོས་ཆས་སྣ་ཚོགས་
པ་དངུལ་ཐོག་ཏུ་ཕབ་པར་སྲང་སྟོང་དང་བཞི་བརྒྱ་ལྷག་བཅས་དང་མཛོད་བཏགས། སྐུ་ཆེན། དྲུག་
སྦག་སོགས་ཕོན་ཆེར་སྩལ། དེ་མཚུངས་བཀའ་བློན་མདོ་མཁར་བར་དངུལ་གདུང་ཆེ་བ་ཞིག་བཞེངས་
རོགས་དགོས་ཚུལ་གནང་ནས། སྐུ་རྒྱུའི་གསེར་དངུལ། ཟངས། འཕྲ་རྒྱན། གནོད་སྦྱིན་བང་
མཛོད་ཀྱི་ནོར་སོགས་དངོས་པོའི་རིན་ཐང་བསྡོམས་པར་སྲུང་བཞི་སྟོང་བཞི་རྒྱ་དགུ་བཅུ་གོ་དྲུག་ཞོ་
དགུ་སྐར་བདུན་བཅས་ཐོབ་པ་གནང་། ཟླ་བ་གསུམ་པའི་ཚེས་བརྒྱད་ནས་བཟུང་སྟེ་བྲག་གཡབས་
སྤྲུལ་པའི་སྐུ་སོགས་བླ་མ་དགེ་བའི་བཤེས་གཉེན་དྲག་རིམ་དུ་མ་དང་བཅས་ཁྱོན་དགེ་འདུན་སྟོང་དང་
བཞི་བརྒྱ་སྐོར་ལ་འཇམ་དཔལ་ཞལ་ལུང་གི་ཟབ་ཁྲིད་སེམས་བསྐྱེད་དང་བཅས་པ་གནང་ཞིང་རབ་
བྱུང་བསྙེན་རྫོགས་ཀྱང་ཤིན་ཏུ་མང་བ་སྩལ། ཟླ་བ་བཞི་པའི་ཚེས་བཅུ་གསུམ་ལ་སྐྱ་སེར་སྟོང་ཕྲག་
ཙམ་ལ་བཅུ་གཅིག་ཞལ་གྱི་དབང་ཆེན་དང་སྨྱུང་གནས་བཅས་སྔར་བཞིན་གནང༌། རྒྱུད་སྟོད་སྨད་
གཙོ་གྱུར་གྱི་དགེ་འདུན་བརྒྱད་བརྒྱ་སྐོར་ལ་བཅོམ་ལྡན་འདས་དཔལ་འཁོར་ལོ་སྡོམ་པ་ལྷ་རེ་གཉིས་
པའི་དཀྱིལ་འཁོར་ཆེན་པོ་སྒོམ་པའི་ཚུལ་གྱི་རིམ་པ་དང་པོ་དང༌། དེས་ལུས་ཀྱི་རྩ་རླུང་ཐིག་ལེ་རྣམས་
ལས་རུང་དུ་བྱས་པ་ལ་བརྟེན་ནས་ཟུང་འཇུག་ཕྱག་རྒྱ་ཆེན་པོའི་གོ་འཕང་མངོན་དུ་བྱེད་པའི་རྫོགས་
རིམ་གཉིས་ཀྱི་ཟབ་ཁྲིད་ཞག་བཅུ་གསུམ་གྱི་རིང་ཤིན་ཏུ་རྒྱས་པ་གནང་། དེ་དུས་ཁོ་བོ་ཅག་ནས་
དྲུག་པའི་ཚེས་བཞི་དང་བསྟུན་ནས་བསྙེན་པར་རྫོགས་པ་དགེ་སློང་གི་དངོས་པོ་ནོས་པ་ལ་ཐུགས་
བརྩེ་བ་ཆེན་པོས། དངུལ་དཀར་གྱི་མཎྜལ་སྣེ་འདོགས་ཅན། སྐུ་གསུང་ཐུགས་རྟེན། དྲང་སྲོང་གི་
སྣོད་མཆོག་སོགས་དང༌། སྙན་ཚིག་གི་ལམ་ནས་དྲངས་པའི་བཀའ་ཡིག་རྨད་དུ་བྱུང་བ་དང་བཅས་
སྩལ༑ ཟླ་བ་བདུན་པའི་ནང་དུ་སྐྱ་སེར་ཕོ་མོ་སྟོང་ཕྲག་བརྒལ་བར་ཚེ་དབང་དང་དགེ་བསྐུལ་གྱི་བསླབ་
བྱ་རྒྱ་ཆེར་གནང་ཞིང་། སེར་འབྲས་དགེ་གསུམ། བཀྲ་ཤིས་ལྷུན་པོ། རྒྱུད་སྟོད་སྨད། གསང་ཕུ་
སོགས་ལ་ཆོས་ཐོག་དང་བསྟུན་པའི་མང་འགྱེད་གང་ཐོན། ཟླ་བ་བརྒྱད་པའི་ཚེས་བཅོ་བརྒྱད་ནས་
- 140 -



» ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
བླ་མ་དགེ་བའི་བཤེས་གཉེན་སོགས་སྟོང་དང་ལྔ་བརྒྱ་སྐོར་ལ་བྱང་ཆུབ་བདེ་ལམ་གྱི་ཁྲིད་རྒྱས་པ་ཡིད་
འཁུལ་ངེས་པ་ཞིག་སྩལ། རྭ་སྒྲེང་དུ་ཇུས་ཚོས་ཁ་སྣ་ལྔའི་ཕྱེ་ཕུར་ཆེ་ལེགས་གསུམ་དང་། མཆོད་
འབུལ་སྙན་ཤལ། མང་ཇ་དངུལ་ཞོ་རེའི་འགྱེད་བཅས་གནང་། ཡང་བསྐྱར་ཚོགས་ཡོངས་སུམ་
བརྒྱ་སྐོར་གྱིས་ཚེ་དཔག་མེད་ཀྱི་སྒོ་ནས་ཚེ་སྒྲུབ་བདུན་ཕྲག་གཅིག་མཛད་པར་ཇ་ཐུག་ཡོན་འབུལ་
སོགས་བསམ་གྱིས་མི་ཁྱབ་པ་གནང་། གཞན་ཡང་ཙོང་ཁ་བརྒྱད་ཅུ་མའི་སྐུ་ཐང་བཅོ་ལྔ་གོས་མང་
ལྷུག་གི་གོང་ཤམ་ཞལ་ཁེབས་དང་ཏོག་སོགས་ཕུན་སུམ་ཚོགས་པ་ཞིག་གནང་། འདི་དག་གི་གོང་
འོག་མང་པོར་དཀོན་མཆོག་གི་བསྙེན་བཀུར་དང་དགེ་འདུན་གྱི་སྡེ་ཁག་མང་པོར་མང་འགྱེད་འབུལ་
ནོད་སོགས་ཤིན་ཏུ་རྒྱ་ཆེ་བ་གནང་མོད་ཀྱང་དེ་རྣམས་ཞིབ་པར་བརྗོད་ཀྱིས་མི་ལང་ངོ་། །དེ་ནས་ཟླ་
བ་དགུ་པའི་ཚེས་བདུན་ལ་སྐྱབས་མགོན་རྒྱལ་དབང་ཐམས་ཅད་མཁྱེན་གཟིགས་ཆེན་པོ་འདི་ཉིད་
ཀྱི་སྐུ་གདུང་རིན་པོ་ཆེ་ཡིད་བཞིན་དབང་གི་རྒྱལ་པོ་སྙིང་པོར་བཞུགས་པའི་ལྷར་བཅས་སྐྱེ་དགུའི་
མཆོད་སྡོང་གསེར་གདུང་རིན་པོ་ཆེ་ཡོངས་སུ་རྫོགས་པ་གྲུབ་པའི་རབ་གནས་ཀྱི་མེ་ཏོག་འཐོར་བར་
ཕེབས་དགོས་པར་གསོལ་བ་བཏབ་པ་ལྟར་ཆིབས་བསྐྱོད་ནས། རྒྱལ་ཚབ་དམ་པ་ནོ་མིན་ཧན་དེ་མོ་
སྤྲུལ་པའི་སྐུ་དང་གྲྭ་ས་གསུམ་དང་། རྒྱུད་སྟོད་སྨད་ཀྱི་གཟུངས་འབུལ་བ་དགེ་བཤེས་ཡོངས་རྫོགས་
རྩེ་དྲུང་ནང་མ། རྣམ་རྒྱལ་གྲྭ་ཚང་ཚོགས་ཡོངས་ཀྱི་དགེ་འདུན་རྣམས་དང་ལྷན་ཅིག་ཏུ་བཅོམ་ལྡན་
འདས་དཔལ་རྡོ་རྗེ་འཇིགས་བྱེད་ཀྱི་སྒོ་ནས་རབ་ཏུ་གནས་པའི་ཆོ་ག་སྦྱོར་དངོས་རྗེས་གསུམ་ཚང་
བར་གནང་སྐབས། རྩ་བའི་རྡོ་རྗེ་སློབ་དཔོན་རྒྱལ་ཚབ་དམ་པ་ནས་མཛད་མོད་ཀྱང་། རྒྱལ་ཚབ་རིན་
པོ་ཆེའི་གསུང་ལས། ཡོན་བདག་བསྒོ་བའི་གསུང་བཤད་ཞིབ་ཆ་རྗེ་བཙུན་བླ་མ་ཉིད་ནས་གསུང་
དགོས་པའི་བཀའ་གནང་བ་ལྟར། གསུང་བཤད་ཟབ་མོ་དེར་ཚོགས་རྣམས་ཡིད་འཁུལ་ངེས་པ་
གནང་། རྗེ་བཙུན་བླ་མ་ཉིད་ནས་གསེར་གདུང་རིན་པོ་ཆེར་དངུལ་གྱི་མཎྜལ་ཆེ་ཆུང་གཉིས། དངུལ་
སྲང་བརྒྱ། མཛོད་གོས་དམར་པོ་ལཉྩམ་སྤུས་ལེགས་ཡུག་ཆེན་གཉིས། སྙན་ཤལ་མཛོད་བཏགས་
སྣ་ལྔ་སོགས་རྒྱ་ཆེར་འབུལ་བར་མཛད་ཅིང་རྒྱལ་ཚབ་རིན་པོ་ཆེ། བཀའ་བློན་ལྷན་རྒྱས། དགེ་འདུན་
གྱི་སྡེ་དང་བཅས་པ་ལ་བསྙེན་བཀུར་དངོས་སྐྱེས་སོགས་རྒྱ་ཆེར་སྩལ། ལྷ་སར་རྟེན་གསུམ་རྣམས་
ལའང་སྙན་དར་ཐུགས་སྨོན་དང་བཅས་ཏེ་འབུལ་བ་གནང་ནས། མཆོག་སྤྲུལ་རིན་པོ་ཆེ་མྱུར་དུ་ཕེབས་
པའི་ཐུགས་སྨོན་བླ་ན་མེད་པ་མཛད། བཀའ་འགྱུར་རིན་པོ་ཆེ་བཞེང་བ་གནང་རྒྱུ་དེ་གུང་པཎྜི་ཏ་
-141



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ནས་དད་པས་ཁུར་ལེགས་པར་འཁྱེར་བས་ཡོངས་སུ་རྫོགས་པ་གྲུབ་པའི་གཏང་རག་ཏུ་གུང་པཎྜི་
ཏ་སྐུ་ངོས་ཚང་མ་འཁོར་དང་བཅས་པ་གདན་སར་འབོད་པར་མཛད་ནས་གསོལ་སྟོན་ཟབ་རྒྱས་ཀྱི་
ཐོག །གོས་ཆེན་རྒྱན་བཞི་ཆུ་བྲག་མའི་སློག་པ། མཛོད་གོས་ཤིང་ལོ་མ་ཡུག །གོས་ལྗང་འབྲུག་
རིས་མ་ཡུག །གོས་དངུལ་མདོག་མ་ཡུག །གོས་མང་ལྷུག་སེར་པོ་ཡུག །ཇུས་ལྗང་ཡུག །ཆ་བདུན་
མ་ཡུག །རྡོ་རྗེ་སེང་ལམ་མ་ཡུག །ཡང་ཇུས་ལྗང་ཡུག །རྒྱན་བཞི་སེར་པོ་ཡུག །ཐེར་གོས་དམར་པོ་
གྱོན་འདེངས། དངུལ་རྟ་རྨིག་མ་གཅིག །ཊ་གྱི་རྡོ་ཚད་གཉིས། ཤིང་ཡེ་འཁོར་དྲུག་གཉིས། སྤུ་ཧར་
ནག་པོ་གཉིས། དཔའ་དར་ནང་མཛོད་རེ། འགོ་པ་ཨེམ་ཆི་རྟ་མགྲིན་ལ་དངུལ་སྲང་བཅུ། གོས་མཆིན་
མདོག་གྱོན་འདེངས། ནང་མཛོད་དྲི་མེད། གཡོག་བྱིངས་ལ་རྩེ་ཇ་འཁོར་དྲུག །ཆུང་ཇུ་འཁོར་དྲུག །
གོས་དམར་ཡུག་བཅས་སྩལ། དེ་མཚུངས་བཀའ་བློན་ཞབས་དྲུང་ཛ་སག་མདོ་མཁར་བ་སྐུ་ངོས་
རྣམས་ལའང་སྟོན་མོ་སྔར་ལྟར་གནང་རྗེས། དངུལ་རྟ་རྨིག་མ། ཊ་གྱི་རྡོ་ཚད། རྒྱན་བཞི་དུར་སྨྲིག་
ཡུག་ཆེན། གསེར་ཇུས་ཡུག །གོས་སྨྱུག་ཁ་གྱོན་འདེངས། མཛོད་གོས་མཆིན་ཁ་གྱོན་འདེངས།
མཛོད་གོས་སེར་པོ་འབྲུག་རིས་མ་དང་གོས་ལྗང་སེར་ཡུག །སོ་འཛིན་ཀོ་རྩེ་འཁོར་དྲུག་གཉིས། །
དཔའ་དར་ནང་མཛོད་རེ། གཡོག་བྱིངས་ལ་ཆུང་ཇུ་འཁོར་དྲུག །གོས་གསེར་ཡུག་བཅས་སྩལ།
ཆབ་མདོའི་གསེར་གདུང་ཁང་དུ་མཛོད་གོས་བཟང་སྒྲིགས་སྣ་ཚོགས་ཀྱི་ཕྱེ་ཕུར་ཆེ་ལེགས་གཡེར་
ཁ་དར་ཕོན་དང་བཅས་པ་བཞི། དངུལ་གྱི་མཎྜལ་སྲང་སུམ་ཅུ་སོ་ལྔ་ཡོད་པ་ཚ་གསེར་མ་ཚོམ་བུ་དང་
བཅས་པ་དང་བདེ་གཤེགས་བརྒྱད་དང་རྗེ་རིན་པོ་ཆེ། བྱམས་པའི་སྐུ་རྣམས་ཆེ་ཆུང་མདའ་ཚད་མ་ཁྲི་
རྒྱབ་དང་བཅས་པ་ཕུལ་དུ་ཕྱིན་པ་ཞིག་བཞེང་བ་གནང་བཞེད་ཀྱིས་དེའི་རྒྱུར་ཨིནྡྲ་ནཱི་ལ། མུ་ཏིག །
གཡུ༑ བྱུ་རུ། མུ་མན། པདྨ་རཱ་ག་སོགས་དང་བླུག་ཤེལ་སྣ་ཚོགས་པ། གསེར་སྲང་སུམ་ཅུ། དངུལ་
སྲང་སྟོང་། གོས་ཡུག་བཅུ་གསུམ། གྱོན་པ་སྤུས་ལེགས་ཚན་ཆེ་བ་བཅས་གནང་། འདི་སྐབས་ཤིག་
ངག་དབང་དཔལ་འབྱོར་ཁོ་ཐོག་ཐུར་སྒྲོལ་དཀར་གྱི་རྗེས་གནང་ཞིག་ཀྱང་སྩལ། ཟླ་བ་བཅུ་པའི་
ལྔ་མཆོད་ཆེན་མོའི་ཉིན་མདོ་ཁམས་བསྟན་པའི་སྒྲོན་མེ་འཕགས་པ་ལྷའི་སྤྲུལ་པའི་སྐུ་ཆབ་མདོར་
སེངྒེའི་ཁྲི་ཆེན་པོར་མངའ་གསོལ་མཛད་པའི་ལེགས་འབུལ་དུ་ནང་མཛོད་དྲི་མ་མེད་པ། དངུལ་དཀར་
གྱི་མཎྜལ་འདེགས་སྲང་བཅུ་བདུན་ཡོད་པའི་སྣེ་འདོགས་ཅན། སྐུ་གསུང་ཐུགས་རྟེན། མཛོད་གོས་
ལཉྩམའི་འགན་སྦྱར། སྐུ་ཆོས། པཎ་ཞྭ་སྣེ་རིངས། སངས་རྒྱས་སྐུ་ཤ་མའི་སྐུ་བེར། བཞུགས་གདིང་།
-142 -



ནོ ) ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽ .
བཞུགས་གདན། སྐུ་སྙེ། གསེར་སྲང་འཁོར། དངུལ་རྟ་མིག་མ་གཅིག །བལ་ཊམ་གྱི་རྡོ་ཚད་གཉིས།
མཛོད་གོས་སེར་པོ་ཡུག །ཀ་ཤིས་གཙོས་པའི་དགུ་ཚན། མཛོད་གོས་དམར་པོ་ཡུག །ཀ་ཤིས་གཙོས་
པའི་དགུ་ཚན། མཛོད་གོས་དཀར་པོ་ཡུག །ཡང་ཀ་ཤིས་གཙོས་པའི་དགུ་ཚན་སོགས་འབུལ་བ་
མཛད། ཚོགས་ཆེན་ལ་མང་འགྱེད། བྲག་གཡབས་སྤྲུལ་པའི་སྐུ་ཆུང་ཚང་གི་ཡབ་གཤེགས་པའི་
དགོངས་རྫོགས་སུ་སྒྲུབ་སྡེ་གསུམ་ལ་སེམས་བསྐྱེད་ཀྱི་ཞབས་ཏོག་ཕུལ་དུ་ཕྱིན་པ་མཛད་པའི་ཚོགས་
དབུར་རྗེ་བླ་མ་ཉིད་སྤྱན་འདྲེན་ཞུས་པ་ལྟར་ཞབས་བརྟན་འབུལ་བ་རྒྱ་ཆེར་ཕུལ་བ་རྣམས་ཀྱང་བདག་
གིར་མཛད། ཕྱི་དྲོའི་དུས་སུ་དགེ་བའི་རྩ་བ་རྣམས་རྫོགས་བྱང་དུ་བསྔོ་བའི་གསུང་བཤད་བླ་ན་མེད་
པའང་གནང་། རི་བོ་དགེ་ལྡན་རྣམ་པར་རྒྱལ་བའི་གླིང་དུ་ཟླ་བ་དགུ་པའི་ཚེས་དྲུག་ལ་རྒྱལ་དབང་རྡོ་
རྗེ་འཆང་ཐམས་ཅད་མཁྱེན་གཟིགས་ཆེན་པོ་དེ་ཉིད་ཀྱི་མཆོག་སྤྲུལ་མྱུར་ཕེབས་ཀྱི་ཆེད་དུ་དམིགས་
ནས་མང་ཇ་ལྔ། སྐུ་འགྱེད་བལ་ཊམ་རེ་བཅས་གནང་། དེ་དུས་ཁོ་བོ་ཅག་ནས་བྱང་ཆུབ་ལམ་གྱི་
རིམ་པའི་དམར་ཁྲིད་ཐམས་ཅད་མཁྱེན་པར་བགྲོད་པའི་བདེ་ལམ་གྱི་བཀའ་ཁྲིད་ལ་སོགས་པས་
མཚོན་ཆོས་ཀྱི་བཀའ་དྲིན་མང་པོ་ཞུ་བར་འདོད་དེ། ཕྱོགས་འདིར་ཆིབས་ཁ་བསྒྱུར་དགོས་པར་གསོལ་
བ་བཏབ་པ་ལྟར། ཟླ་བ་དགུ་པའི་ཚེས་བཅུ་དགུ་ལ་གཙང་དུ་ཆིབས་ཁ་བསྒྱུར། སྙེ་ཐང་འོར་དུ་མཆོད་
འབུལ་དང་སྨོན་པའི་ཐུགས་བསྐྱེད་གང་རྒྱས་དང་། ཆོས་རྫོང་དང་བཀྲ་ཤིས་སྒང་པ་བདུན་ཅུ་སྐོར་སྐུ་
འབུམ་དུ་སྒྲུབ་མཆོད་ལ་བྱོན་པ་རྣམས་ལ་མང་ཇ་དང་འགྱེད་སྐར་ལྔ་རེ་བཅས་གནང་། གེ་རེར་ཞག་
བཞུགས་ཐོག་ལྷ་པའི་ཞབས་དྲུང་རྣམས་ལ་ཚེ་དབང་དང་། བར་ཚིགས། དཔལ་སྡེ། རམ་པ་སོགས་
ཕེབས་ལམ་སོ་སོར་རང་རང་གི་འབྱོར་དངོས་དང་བསྟན་པའི་བསྙེན་བཀུར་ཕུལ་བ་རྣམས་བདག་
གིར་མཛད། བྱམས་ཆེན་དུ་ཕེབས་ནས་མཆོད་འབུལ་སྙན་ཤལ་སོགས་ཐུགས་སྨོན་དང་བཅས་པ་
གནང་ཞིང་། དགེ་འདུན་རྣམས་ལ་ཇ་ཐུག་ལྔ་དང་འགྱེད་བལ་ཊཾ་རེ། དགའ་ལྡན་ལྷ་བརྒྱ་མའི་
བཀའ་ཁྲིད་དང་རབ་བྱུང་ཁ་ཤས་བཅས་གནང་། སླར་ཡང་དངོས་པོ་སྣ་ཚོགས་ཀྱི་འགྱེད་དང་མང་
ཇ་ཁ་ཤས་སྩལ་ནས་རིམ་གྱིས་ཉེར་དགུའི་ཉིན་ཆོས་གྲྭ་ཆེན་པོ་འདིར་ཕེབས་ཏེ་ཉི་མ་དེ་ཉིད་ཀྱི་ཉིན་
ཞལ་མངོན་དུ་གྱུར་པའི་སྐལ་བཟང་ཐོབ་ཅིང་གསོལ་བ་ནན་ཏན་ཅན་བཏབ་པ་ལྟར། ཟླ་བ་བཅུ་
པའི་ཚེས་གཅིག་ནས་བཟུང་སྟེ། ཆོས་གྲྭ་ཆེན་པོ་འདི་ཁའི་གཟིམས་ཆུང་ཡིད་དགའ་ཆོས་འཛིན་དུ་
ཁོ་བོ་ཅག་དང་། དོན་གྱི་སླད་དུ་མཚན་ནས་སྨོས་ཏེ་མཁན་རིན་པོ་ཆེ་རྗེ་བཙུན་བློ་བཟང་ཆོས་འཕེལ།
-143 -



(>༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
རྗེའི་ཞལ་སྔ་ནས་རྣམ་པ་བཞི། སྔགས་པ་གྲྭ་ཚང་གི་དགེ་བཤེས་བཞི་དང་། ཁོ་བོ་ཅག་གི་མཚན་
ཉིད་ཀྱི་རོགས་རམ་པ་བཞི། དཔོན་ཚང་ཆེན་མོ་སོགས་ལ་བྱང་ཆུབ་ལམ་གྱི་རིམ་པའི་དམར་ཁྲིད་
ཐམས་ཅད་མཁྱེན་པར་བགྲོད་པའི་བདེ་ལམ་གྱི་བཀའ་ཁྲིད་ཤིན་ཏུ་རྒྱས་པ་གནང་ཞིང་། མཇུག་ཏུ་
སེམས་བསྐྱེད་མཆོད་པ་བླ་ན་མ་མཆིས་པ་བྱང་ཆུབ་མཆོག་གི་ས་བོན་ཐེབས་ངེས་པར་མཛད་པ་འདི་
གཅིག་པུའི་བཀའ་དྲིན་གྱི་ཆ་ཤས་གཅིག་ཀྱང་ཞིང་གི་རྡུལ་སྙེད་ཀྱི་བསྐལ་པར་གཞལ་བར་སླ་བ་
མ་ཡིན་ནོ། །དེ་ནས་ཚེས་བཅུ་བདུན་ནས་བཟུང་སྟེ་དུས་གསུམ་གྱི་རྒྱལ་བ་ཐམས་ཅད་ཀྱི་བགྲོད་པ་
གཅིག་པའི་ལམ་དམ་པ། སྐྱེ་བོ་མཆོག་གི་ཆོས་ལུགས། བྱང་ཆུབ་ལམ་གྱི་རིམ་པ་ཆེན་མོའི་བཤད་
ལུང་འཛུགས་པར་མཛད་དེ། དེའང་གོང་འོག་ཀུན་ཏུ་ཐུབ་པའི་གསུང་རབ་དྲི་མ་མེད་པའི་སྙིང་པོ་
ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་དགོངས་པ་མཐར་ཐུག་པ་རྣམས་ལུང་རིགས་དྲི་མ་མེད་པས་
གཏན་ལ་ཕབ་སྟེ་ཞིབ་ཏུ་གསུངས། ཁྱད་པར་དུ་ལྟ་བའི་གནད་དྲི་མ་མེད་པ་རྣམས་ཀྱི་གསུང་བཤད་
གནང་བའི་སྐབས་གཞན་ཕྱོགས་ལོག་པར་སྨྲ་བ་སྤྱི་དང༌། ཁྱད་པར་དུ་དོལ་པོ་ཤེས་རབ་རྒྱལ་མཚན་
གྱི་ལུགས་སྲོལ་གཞན་སྟོང་གི་ཐ་སྙད་བྱེད་པ་དེ། ལུང་རིགས་རྣོ་བའི་ཚོགས་ཀྱིས་རྩད་ནས་དྲུངས་
འབྱིན་པར་མཛད་དེ། ཇི་སྐད་དུ། ཆོས་ཀྱི་རྒྱལ་པོ་ཙོང་ཁ་ཆེན་པོས། གཞན་ཡང་སྣང་བས་ཡོད་མཐའ་
སེལ་བ་དང༌། །སྟོང་པས་མེད་མཐའ་སེལ་ཞིང་སྟོང་པ་ཉིད། །རྒྱུ་དང་འབྲས་བུ་འཆར་བའི་ཚུལ་ཤེས་
ན༑ ་མཐར་འཛིན་ལྟ་བས་འཕྲོག་པར་མི་འགྱུར་རོ། ཞེས་གསུངས་པའི་དགོངས་དོན་ལྟར། ལུགས་
མཆོག་ཏུ་གྱུར་པ་ཐལ་འགྱུར་བའི་ལྟ་བ་རྒྱ་ཆེར་གཏན་ལ་འབེབས་པར་མཛད། དེ་གྲུབ་ནས་ཟླ་བ་
བཅུ་གཅིག་པའི་ཚེས་གཉིས་ལ་འགྲེལ་པ་བཞི་སྦྲགས་ཀྱི་དབུ་འཛུགས་པར་མཛད། དེའི་དུས་སུ།
གང་ཞིག་རྟོགས་ན་གསུང་རབ་མཐའ་དག་ལ། །མི་འཇིགས་སྤོབས་པ་མཆོག་སྟེར་འདུས་པའི་ལམ།
ཞེས་གསུངས་པའི་གནད་ཐུན་མོང་མ་ཡིན་པ། རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་
པའི་གནད་ཀྱི་སྙིང་པོའི་སྙིང་པོ་སྐུ་འོད་ཟུང་གསུམ་དང་དེ་ལ་བརྟེན་ནས་སྐུ་གསུམ་ངོ་བོ་གཅིག་པའི་
གོ་འཕང་མངོན་དུ་བྱེད་ལུགས་ཀྱི་གནད་ཆོས་ཀྱི་རྒྱལ་པོ་རྒྱལ་བ་གཉིས་པ་བློ་བཟང་གྲགས་པའི་
གསུང་གི་གནད་འགག་མཐར་ཐུག་པ་ས་བཅུ་པ་ལ་གནས་པའི་བྱང་ཆུབ་སེམས་དཔའ་རྣམས་ཀྱང་
ཡིད་འཕྱང་མོ་ཉུག་ཏུ་འགྱུར་བའི་གསང་བ་བླ་ན་མེད་པ་རྣམས་ཤིན་ཏུ་ཞིབ་པར་སྩལ། དེའི་རྗེས་སུ་
གསང་བའི་གནད་ཟབ་མོ་རྣམས་ཞིབ་ཏུ་སྩལ་བ་ལ་རྡོ་རྗེ་མཁའ་འགྲོ་མ་རྣམས་ཀྱིས་འཁུ་འཕྲིག་གི་
-144-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ)
རྣམ་པས་རྗེ་བཙུན་བླ་མ་ཉིད་ཀྱི་སྐུ་སྟོད་ལ་སྙིང་གཟེར་གྱིས་བསྣུན་པའི་ཚུལ་བསྟན་པས་སེམས་ཚབ་
ཚབ་པོར་གྱུར་མོད་རྗེ་བླ་མ་ཉིད་ཟབ་ལམ་རྡོ་རྗེའི་རྣལ་འབྱོར་གྱིས་གོ་འཕང་མཐོན་པོར་གཤེགས་
པའི་མཐུ་ལ་བརྟེན་ནས་སྐྱོན་འགྱུར་གྱི་རྣམ་པ་ཅུང་ཟད་ཀྱང་མ་བྱུང་ཞིང་རྒྱུད་ཐམས་ཅད་ཀྱི་རྒྱལ་པོ་
དཔལ་གསང་བ་འདུས་པའི་ལེགས་བཤད་ཀྱི་གསུང་བཤད་གྲུབ་བསྟུན། སྔར་ལས་ཆོས་ཞུ་མི་ཉུང་
ངུར་བསྡུས་ཏེ་ཁོ་བོ་ཅག་ལ་སོགས་པ་བདུན་ཙམ་ལ་བཅོམ་ལྡན་འདས་དཔལ་འཁོར་ལོ་སྡོམ་པ་གྲུབ་
ཆེན་ལཱུ་ཨི་པའི་ལུགས་ཀྱི་དབང་ཆེན་དང་དྲིལ་བུ་ལུས་དཀྱིལ་གྱི་དབང་རྣམས་སྩལ། དེའི་ཚེ་ཁོ་བོ་
ཅག་ནས་བཀའ་དྲིན་མཚུངས་པ་མེད་པ་རྒྱལ་དབང་ཐམས་ཅད་མཁྱེན་པ་ཆེན་པོ་དེ་ཉིད་ཀྱི་མཆོག་
སྤྲུལ་མྱུར་ཕེབས་སུ་དམིགས་ནས་ཉི་ལྡོག་དང་བསྟུན་ཏེ་སྔགས་པ་ཚོགས་ཆེན་དང་ལྷན་ཅིག་དྲག་པོའི་
སྦྱིན་སྲེག་བགྱིས་པའི་ཚོགས་དབུར་ཡང་གསོལ་བ་བཏབ་པ་བཞིན་ཕེབས། དེ་ནས་སླར་ཡང་ཁོ་བོ་
ཅག་དང་། མཁན་རིན་པོ་ཆེ་བློ་བཟང་ཆོས་འཕེལ། དཔོན་ཚང་དགེ་སློང་དགེ་འདུན་དོན་གྲུབ་བཅས་ལ་
དཔལ་རྡོ་རྗེ་འཇིགས་བྱེད་ཆེན་པོའི་རིམ་གཉིས་ཀྱི་ཁྲིད་དང་བཅོམ་ལྡན་འདས་དཔལ་འཁོར་ལོ་སྡོམ་
པ་ལཱུ་དྲིལ་གཉིས་ཀྱི་རིམ་གཉིས་ཀྱི་ཁྲིད་རྣམས་སྩལ་ཞིང་། སླར་ཡང་སྔོན་དུ་སྨོས་པའི་སྐལ་ལྡན་གྱི་
སྐྱེ་བོ་དེ་དག་ཚང་མ་ལ་དཔལ་གསང་བ་འདུས་པའི་ལམ་རིམ་པ་གཉིས་ཀྱི་ཁྲིད་ཤིན་ཏུ་རྒྱས་པ་གནང་།
དེ་ནས་ཡང་ཁོ་བོ་ཅག་སོགས་འགའ་ཞིག་ལ་བཀའ་གདམས་ཐིག་ལེ་བཅུ་དྲུག་གི་དབང་དང་། བླ་
མ་མཆོད་པ་དང་ཕྱག་ཆེན་གཉིས་ཀྱི་ཁྲིད། ཚེམ་བུ་དམར་ཁྲིད་དང་སྙིང་པོ་དོན་གསུམ་གྱི་ཁྲིད་
རྣམས་གནང་ཞིང་། ཕྱག་མཛོད་བློ་བཟང་ཚེ་དབང་ལའང་བདེ་མཆོག་དྲིལ་བུ་ལུས་དཀྱིལ་གྱི་ཁྲིད་
རྒྱས་པ་ཞིག་སྩལ། ཟླ་བ་བཅུ་གཉིས་པའི་དུས་སུ་སྔགས་པ་གྲྭ་ཚང་གི་དུས་གཏོར་རྣམས་ལ་གཟིགས་
རྟོག་དང༌། ས་སྟག་ཟླ་བ་དང་པོའི་དུས་སུ་ལོ་གསར་གྱི་དགའ་སྟོན་རྣམས་ལའང་ཕེབས། ཟླ་བ་
དེའི་ཚེས་གསུམ་གྱི་ཉིན་སྔགས་པ་ཚོགས་ཆེན་དུ་དཔལ་རྡོ་རྗེ་འཇིགས་བྱེད་ཀྱི་ཚོགས་འཁོར་རབ་
ཏུ་རྒྱས་པ་ཞིག་ཀྱང་མཛད། དེའི་དུས་སུ་ཁོ་བོ་ཅག་འདི་ཁའི་ཚོགས་ཆེན་གྱི་དབུས་སུ་འབོད་པར་
མཛད་ཅིང་ཁོ་བོ་ཅག་གི་ཚེ་ཡུན་དུ་སྤེལ་བའི་རྡོ་རྗེའི་བདེན་ཚིག་དང་བཅས་ཏེ་ཤིས་པ་བརྗོད་པར་
མཛད་ནས། དངུལ་དཀར་གྱི་མཎྜལ་སྣེ་འདོགས་ཅན། རྒྱལ་བ་ཚེ་དཔག་མེད་ཀྱི་སྐུ་བརྙན་རྒྱ་གར་ལི་
མ༑ འཕགས་པ་ཚེ་དང་ཡེ་ཤེས་དཔག་ཏུ་མེད་པའི་མདོ། བཀའ་གདམས་གདུང་རྟེན། དཀར་ཡོལ་
ལ་སོགས་པའི་ཉེར་དཔྱད་དང་བེར་ལ་སོགས་པའི་གྱོན་པ་ཆ་ཚང་། གསེར་སྲང་འཁོར། དངུལ་རྟ་
-145 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། {{ ༡༽
རྨིག་མ་གསུམ། བལ་ཊམ་གྱི་རྡོ་ཚད་བཅུ་གཉིས། མཛོད་གོས་ཡུག་ཆེན་བཅུ་གཉིས། ཀྲོང་དོན་
ལ་སོགས་པའི་གོས་ཡུག་བཅོ་བརྒྱད། མཛོད་བཏགས་བརྒྱ། ལིང་སྣ་ཚོགས་ཡུག་ཉི་ཤུ་རྩ་བཞི།
རྟེན་ཁེབས་ཁ་གསར་བཞི། སྨན་རྙིང་ཡུག་གཉིས། མཐིང་ཁྲི་བཅུ་སྡེམ་གཅིག །ཀོ་རྩེ་འཁོར་དྲུག་
དྲུག ༑ཆུང་ཇུ་འཁོར་དྲུག་དགུ་ལ་སོགས་པ་གནང་སྐྱེས་རྨད་དུ་བྱུང་བ་གནང་རྗེས་སུ་སླར་ཡང་ཁོ་བོ་
ཅག་ཚོགས་ཆེན་གྱི་དབུས་སུ་འབོད་པར་མཛད་དེ། དངུལ་གྱི་མཎྜལ། སྐུ་གསུང་ཐུགས་རྟེན།
གསེར་གྱི་འཁོར་ལོ་འཕྲ་ལྡན། དུང་དཀར་དར་ཚོན་སྣ་ལྔའི་སྣེ་འདོགས་ཅན་གཉིས། གྱོན་པ་ཆ་
ཚང༑ གསེར་སྲང་བཅུ། དངུལ་རྟ་རྨིག་མ་གསུམ། བལ་ཊམ་གྱི་རྡོ་ཚད་གཉིས། བཟང་གོས་ཡུག་
ཡོད་པའི་དགུ་ཚན་ཉེར་གཅིག་སོགས་གནང་ཞིང་ཚོགས་པར་ཡང་མང་ཇ་སྦྱོར་སྦྲེལ་རྣམ་གཞག་དང་
འགྱེད་སོགས་གནང་སྟེ། བྱང་ཆུབ་ལམ་གྱི་རིམ་པའི་དམར་ཁྲིད་ཐམས་ཅད་མཁྱེན་པར་བགྲོད་པའི་
བདེ་ལམ་ནས་ཆོས་ཐུན་གཅིག་ཤོད་དགོས་པའི་བཀའ་གནང་། ཆོ་འཕྲུལ་སྨོན་ལམ་ཆེན་མོ་དང་
བསྟུན་ཏེ་ཚོགས་ཆེན་དུ་མང་ཇ་དང་། གཞན་ཡང་ཐོས་བསམ་གླིང་གིས་མཚོན་པའི་གྲྭ་ཚང་ཁག་ལ་
གྲྭ་ཇ་འགྱེད་དང་བཅས་པ་སོགས་བསམ་གྱིས་མི་ཁྱབ་པ་ཆུ་བོའི་རྒྱུན་ལྟ་བུར་མཛད། དེ་ནས་དགེ་
འདུན་གྱི་སྡེ་ཚོགས་ཤིན་ཏུ་ཆེ་བ་ལ་བྱང་ཆུབ་ལམ་གྱི་རིམ་པའི་དམར་ཁྲིད་ཐམས་ཅད་མཁྱེན་པར་
བགྲོད་པའི་བདེ་ལམ་གྱི་བཀའ་ཁྲིད་རྒྱས་པ་ལུགས་གཉིས་ཀྱི་བསླབ་བྱ་དང་བཅས་པ་གནང་ཞིང་།
མཇུག་ཏུ་སེམས་བསྐྱེད་མཆོད་པ་བླ་ན་མེད་པ་སྩལ་ཏེ། དགེ་འདུན་རྣམས་ནས་སེམས་བསྐྱེད་པའི་
རྫས་སུ་ཕུལ་བའི་ཡོ་བྱད་རྣམས་ཚང་མ་འདི་ཁའི་བླ་བྲང་དུ་འཇོག་པར་མཛད་ནས་རྟེན་བཞེང་དགོས་
པའི་བཀའ་གནང་། ཉིན་གཅིག་ཁོ་བོ་ཅག་དང་མི་གསུམ་ཙམ་ལ་སྔ་དྲོའི་དུས་སུ་ཐེག་པ་ཆེན་པོའི་
གསོ་སྦྱོང་གི་སྡོམ་པ་དང་། ཕྱི་དྲོའི་དུས་སུ་ཁོ་བོ་ཅག་གཅིག་པུ་ལ་བཅོམ་ལྡན་འདས་ཁྲོ་བོའི་རྒྱལ་
པོ་དཔལ་རྡོ་རྗེ་འཇིགས་བྱེད་ཆེན་པོའི་འཁྲུལ་འཁོར་གྱི་རྟོག་པའི་རྒྱ་ཆེར་བཤད་པ་ཁམས་གསུམ་
ལས་རྣམ་པར་རྒྱལ་བའི་ཉི་འོད་ཀྱི་ཁྲིད་ཤིན་ཏུ་རྒྱས་པ་ཞིག་ཀྱང་གནང་བ་ཚེ་རབས་ཐམས་ཅད་དུ་
གཞལ་བར་དཀའ་བའི་བཀའ་དྲིན་ཐོབ། གཞན་ཡང་ནཱ་རོ་ཆོས་དྲུག་གི་བཀའ་ཁྲིད་དང་རྗེ་བླ་མའི་རྣལ་
འབྱོར་མཁས་གྲུབ་ཆིག་བརྒྱུད་དང་རིགས་གསུམ་སྤྱི་སྒྲུབ་ཀྱི་ལྗགས་ཁྲིད། དཔལ་རྡོ་རྗེ་འཇིགས་བྱེད་
དམར་པོ་མདའ་གཞུ་འགེངས་པ་ལ་བརྟེན་པའི་དུག་དབང་རྣམས་ཞིབ་ཏུ་གནང་། དེ་ནས་སླར་ཡང་
ཁོ་བོ་ཅག་ནས་ཞབས་བརྟན་འབུལ་ནོད་དང་བཅས་ཏེ་བརྟན་བཞུགས་གསར་རྩོམ་ཞིག་བྱས་ཏེ་ཕུལ་
པ།
- 146 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
བའང་དགྱེས་བཞིན་དུ་བཞེས། དེའི་དུས་སུ་རྒྱལ་དབང་ཁྱབ་བདག་རྡོ་རྗེ་འཆང་ཆེན་པོ་དེ་ཉིད་ཀྱི་
སྤྲུལ་པའི་སྐུ་གསལ་བར་མཛད་པ་དང་། བོད་འབངས་སྤྱིའི་བདེ་ཐབས་རྣམས་ལ་དགོངས་ནས་
གོང་མ་ཆེན་པོའི་བཀས་བསྟན་འགྲོའི་དཔལ་མགོན་དམ་པ་ཏཱ་ཀོ་ཤི་ལྕང་སྐྱ་རིན་པོ་ཆེ་བོད་དུ་ཕེབས་
པ་ལ་མྱུར་དུ་ཞལ་འཛོམ་གནང་བཞེད་དང་། ལོ་ལྟར་ཕྱོགས་འདུས་ཀྱི་དགེ་འདུན་སྟོང་ཕྲག་སྙེད་
ལ་བྱང་ཆུབ་ལམ་གྱི་རིམ་པའི་བཀའ་ཁྲིད་གནང་བའང་དུས་ལས་མི་ཡོལ་བར་མཛད་པ་སོགས་ཀྱི་
ཆེད་དུ་ཟླ་བ་གཉིས་པའི་ཚེས་བཅོ་བརྒྱད་ཀྱི་ཉིན་ཆིབས་ཀྱི་ཁ་ལོ་བསྒྱུར། དབེན་ས་ཆོས་ཀྱི་ཕོ་བྲང་
དུ་ཕེབས་ནས་ཞག་གཉིས་བཞུགས་ནས་འདུས་ཚོགས་སུ་བླ་མ་མཆོད་པའི་བཀའ་ཁྲིད་དང་མང་ཇ་
ཉིན་གང་མ། འགྱེད་བལ་ཊམ་གཉིས་རེ་དང་ཁ་བཏགས་སྐྱ་ཆེན་རེ་བཅས་གནང་། རྗེ་གྲུབ་པའི་
དབང་ཕྱུག་གི་སྣང་བརྙན་གྱི་སྐུ་མདུན་དུ་བརྒྱ་མཆོད་ཚར་གཉིས་དང་སྙན་ཤལ་ཐུགས་སྨོན་སོགས་
གཟབ་རྒྱས་གནང་ཞིང༌། ཕེབས་ཞོར་དུ་མཚན་སྒྲོག་ཏུའང་མང་ཇ་ཁ་ཤས་འགྱེད་སྐྱ་ཆེན་རེ་དང་
བལ་ཊམ་གསུམ་རེ་ཐོབ་རྩིས་ཀྱི་དངོས་པོ་སྣ་ཚོགས་བཅས་སྩལ། པད་ཚལ་དུ་ཞག་བཞུགས་ཐོག་
ངོ་བོ་རྣམས་ལ་ཚེ་དབང་དང་དགའ་ལྡན་ལྷ་བརྒྱ་མའི་ཁྲིད་བཅས་གནང༌། ཞྭ་ལུར་མང་ཇ་ཁ་ཤས་
དང་བལ་ཊམ་རེ་ཐོབ་ངེས་ཀྱི་དངོས་པོའང་གནང་། དགའ་བཞིར་བཞུགས་ཞག་གཉིས་ཀྱི་ཐོག་དགའ་
བཞི་དཔོན་གཡོག་རྣམས་ལ་ཚེ་དབང་གཟབ་རྒྱས་དང་། དཔལ་འཁོར་ཆོས་སྡེ་དང་རི་ཁྲོད་དགའ་
ལྡན་སོགས་དགོན་ཕན་ཚུན་རྣམས་ལ་མང་ཇ་དང་འགྱེད་བཅས་གནང་། དེ་ནས་རིམ་གྱིས་ལྷ་སར་
ཕེབས། རྒྱལ་ཚབ་པ་དེ་མོར་དངུལ་དཀར་གྱི་མཎྜལ་ལ་སོགས་པའི་གནང་སྐྱེས་དང་བཅས་ཏེ་ཞལ་
འཛོམ་གནང་། བསམ་གྲུབ་ཁང་གསར་དུ་རྗེ་བཙུན་དམ་པ་ཏཱ་ཀོ་ཤཱི་ལྕང་སྐྱ་རིན་པོ་ཆེ་མཇལ་བར་
ཕེབས་ཏེ་ཕན་ཚུན་ཐུགས་དགྱེས་ཤིང་བག་ཕེབས་པའི་གསུང་གླེང་ཞིབ་པར་གནང་། དེ་ཉིན་ལྷ་སའི་
རག་ཁ་ཤག་ཏུ་བཞུགས་ཏེ། དངུལ་གདུང་གསར་བཞེངས་གནང་བ་ཕལ་ཆེར་གྲུབ་སྟེ་ཉི་ཟླ་འགེལ་
བ་དང་དུས་འགྲིག་པས་རྟེན་འབྲེལ་ལེགས་ཞེས་མཉེས་ཚོར་བླ་ན་མེད་པ་མཛད། དེ་ནས་རི་ཁྲོད་
དུ་ཕེབས་ཕུར་བུ་ལྕོག་གི་དགེ་སློང་བྱམས་པ་བསྟན་འཛིན་གྱིས་དགེ་སློང་གི་དགེ་འདུན་རྣམས་ལ་
བསྙེན་བཀུར་དང་བཅས་ཏེ་སེམས་བསྐྱེད་མཆོད་པ་ཕུལ་དུ་ཕྱིན་པ་ཞུས་པའི་ཚོགས་དབུར་སྤྱན་འདྲེན་
ཞུས་པ་ལྟར་ཕེབས། སེམས་བསྐྱེད་གསུང་བཤད་ཀྱི་དུས་སུ། འོ༑ ང་རང་ཚོའི་སྒྲུབ་སྡེ་ཨེ་ཡིན།
གྲྭ་ས་ཨེ་ཡིན། གཞིས་དགོན་ཨེ་ཡིན། གང་ཡིན་ཡང་ཕན་ཚུན་གཅིག་གིས་གཅིག་ལ་དག་སྣང་སྦྱོང་
- 147 -



༄༅)༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བ་གལ་ཆེ་ཞིང་། དག་སྣང་མ་འབྱོངས་ཀྱང་ཁ་ནས་ལབ་ཉུང་བ་འདི་ཡོན་ཏན་ཆེན་པོ་ཡིན། ཞེས་བྱ་
བ་ལ་སོགས་པ་གསུང་བཤད་རུས་པ་ཅན་བསྔོ་སྨོན་གྱི་རྒྱས་འདེབས་དང་བཅས་པ་གནང་ཞིང་། ཟླ་
བ་གསུམ་པའི་ཚེས་བརྒྱད་ནས་བཟུང་སྟེ་སེ་ར་སྟོད་པ་བླ་མ་སོགས་མཁས་འདུས་སྟོང་དང་བཞི་བརྒྱ་
སྐོར་ལ་བྱང་ཆུབ་ལམ་གྱི་རིམ་པ་འཇམ་དཔལ་ཞལ་ལུང་གི་ཟབ་ཁྲིད་རྒྱས་པར་གནང་ཞིང་། དེ་
སྐབས་སུ་གཏེར་སྟོན་ཡིན་ཟེར་བ་སྐྱེ་བོ་ཀླད་ཆུང་རྣམས་བསླུ་བར་བྱེད་པ་ཞིག་བྱུང་བར། གཞུང་གི་
ཕྱག་ཕྱི་ཞུ་བའི་མི་དྲག་འགའ་ཞིག་ནས་ཀྱང་བསྙེན་བཀུར་བྱས་པར་བརྟེན། ཧ་ཅང་དཔའ་ཐལ་གྱིས་
རྣམ་པར་མི་འཚམས་པའི་གཏེར་གྱི་རིགས་སྣ་ཚོགས་འབྱིན་པ་དང༌། ཁྱད་པར་ལྷོ་བྲག་མེ་འབར་
མཚོ་ནས་གཏེར་འདོན་རྒྱུ་ཡིན་ཚུལ་འུ་ལངས་ཆེ་བར་བྱུང་བ་སོགས་བསྟན་པ་ལ་གནོད་པར་གཟིགས་
ནས༑ ཉིན་གཅིག་གསུང་བཤད་ཀྱི་སྐབས་སུ་ཐུགས་ཤིན་ཏུ་གཏུམ་པའི་ཚུལ་དང་བཅས་ཏེ། ལོག་
པའི་ཆོས་ལུགས་རྣམས་ལ་རིགས་པ་དྲི་མ་མེད་པའི་སུན་དབྱུང་བླ་ན་མེད་པ་དང་བཅས་ཏེ་དགག་
པ་ཆེར་མཛད་ཅིང་། དམ་ཅན་གཤིན་རྗེ་ཆོས་ཀྱི་རྒྱལ་པོར་ཡང་གཉེར་གཏད་ནན་ཏན་ཅན་གནང་
བས༑ དེར་འདུས་ཐམས་ཅད་འཇིགས་ཤིང་དཔའ་ཞུམ་པར་གྱུར་ལ། གཤིན་རྗེ་ཆོས་ཀྱི་རྒྱལ་པོ་ཡང་
རྡོ་རྗེའི་གཡར་དམ་ལ་གནས་པར་མཛད་དེ། ཟོག་རྫུ་ཅན་དེ་མཚོ་ནང་དུ་ལྷུངས་ནས་ཤི་བའི་ལུས་
ལ་གཏེར་བརྫུས་བཏགས་པ་རྣམས་ཀྱང་ཀུན་གྱི་མིག་ལམ་དུ་མངོན་དུ་གྱུར་ཅིང་། མཛད་པ་འདིའང་
དེང་དུས་ཀྱི་སྐྱེ་བོ་ཐམས་ཅད་ལ་བཀའ་དྲིན་བླ་ན་མེད་པར་གྱུར་པ་ཡིན། མཇུག་ཏུ་སེམས་བསྐྱེད་
མཆོད་པ་མཛད་པའི་དུས་སུ་མགྲོན་གཉེར་དགེ་སློང་གཞུང་ས་ནས་གཏོང་བ་གནང་སྟེ་སྐུ་གསུང་ཐུགས་
རྟེན་དང་མཎྜལ་ལ་སོགས་པའི་འབུལ་བ་གྱ་ནོམས་པ་མཛད། ས་ག་ཟླ་བའི་དུས་སུ་སྨྱུང་གནས་དང་
བསྐྱེད་རྫོགས་ཀྱི་འཆད་ཉན་སོགས་གོང་འཕེལ་དུ་གནང་། ཧར་གདོང་བླ་མ་བྱམས་པ་ཆོས་འབྱོར་
གྱིས་སྒྲུབ་སྡེ་གསུམ་ལ་སེམས་བསྐྱེད་ཞབས་ཏོག་ཞུས་པའི་ཚོགས་དབུར་སྤྱན་དྲངས་པ་ལྟར་ཕེབས་
ནས་སེམས་བསྐྱེད་ཀྱི་གསུང་བཤད་ཟབ་ལ་རྒྱ་ཆེ་བ་གནང་། ཟླ་བ་དྲུག་པའི་ཚེས་གསུམ་ལ་གཡུ་
ཐོག་སྤྲུལ་སྐུས་སྒྲུབ་སྡེ་གསུམ་གྱི་དགེ་སློང་རྣམས་ལ་བསྙེན་བཀུར་ཕུལ་དུ་ཕྱིན་པ་བསྒྲུབས་ནས་སེམས་
བསྐྱེད་ཞུས་པ་ལྟར་སེམས་བསྐྱེད་བླ་ན་མེད་པ་མཛད་ཅིང་། ཚེས་བཞིའི་ཉིན་དགེ་སློང་གི་སྡོམ་པའང་
ལེགས་པར་སྩལ། ཚེས་ལྔ་དྲུག་ནས་བཟུང་སྟེ་དངུལ་གདུང་གསར་བཞེངས་ཀྱི་གཟུངས་འབུལ་ཡང་
གནང་། བདུན་ནས་བཟུང་སྟེ་རྗེ་བཙུན་བླ་མ་དམ་པ་ཉིད་དཀྱིལ་འཁོར་རྒྱ་མཚོའི་བདག་པོར་བཞེངས་
-i48 -



» ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽ .
ནས་རྡོ་རྗེ་སློབ་དཔོན་མཛད་དེ་བྱེས་ཀྱི་ཁྲི་གདན་ཟུར་སྒྲུབ་སྡེ་ཕན་ཚུན་གྱི་དགེ་བཤེས་རྣམས་དང་
བཅས་ཏེ། དཔལ་རྡོ་རྗེ་འཇིགས་བྱེད་ཀྱི་སྒོ་ནས་རབ་ཏུ་གནས་པའི་ཆོ་ག་སྦྱོར་དངོས་རྗེས་གསུམ་
ཚང་བ་མཛད་ཅིང་དམ་ཚིག་པ་སོ་སོ་ལ་ཡེ་ཤེས་པ་དངོས་སུ་གཞུག་པར་མཛད་དེ། སྟོན་ཡོན་གཟབ་
རྒྱས་ཕུལ་དུ་ཕྱིན་པའང་སྩལ། གྲྭ་ཚང་སྤྱི་ནས་ཀྱང་དངུལ་གྱི་མཎྜལ་དར་ཚོན་སྣ་ལྔའི་སྣེ་འདོགས་
ཅན༑ སྐུ་གསུང་ཐུགས་རྟེན། ན་བཟའ་ཆ་ཚང་། རྡོ་ཚད་གསུམ་སོགས་དང་། བླ་མ་ལས་སྣེ། ཆོས་
མཛད། (ཁམ་ཁམས་)ཚན་སོགས་ནས་འབུལ་ནོད་ཀྱང་རྒྱ་ཆེར་ཕུལ་ཞིང་། དགེ་འདུན་གྱི་སྡེ་ནས་
ཀྱང་མཇལ་དར་ལེགས་གསོལ་བཅས་མཛད། གྲྭ་ཚང་དུའང་རབ་སྟོན་བླ་ན་མེད་པ་དང་གྲྭ་ཇ་འགྱེད་
བལ་ཊམ་རེ་བཅས་དང་། དེ་མཚུངས་སེ་ར་སྨད་དང་སྔགས་པ་བཅས་ལའང་གྲྭ་ཇ་དང་དངུལ་སྐར་
ཕྱེད་བརྒྱད་རེའི་འགྱེད་བཅས་གནང༌། ཟླ་བ་དྲུག་པའི་ཚེས་བཅུ་དྲུག་ནས་བཟུང་སྟེ་དབྱར་ཞལ་
བཞེས་མཛད་ཅིང་། སྐུ་མཚམས་དམ་པོའི་ངོས་ནས་ཐུགས་དམ་ཤིན་ཏུ་འཕེལ་བར་བཞུགས། ཟླ་
བ་བདུན་པའི་ཚེས་བཅུ་གཉིས་ལ་ཏ་ཀོ་ཤཱི་ལྕང་སྐྱ་རིན་པོ་ཆེ་སྒྲུབ་གནས་རྣམས་གཟིགས་པར་སྒྲུབ་
སྡེ་ཕན་ཚུན་དུ་ཕེབས་སྐབས་ཕུར་བུ་ལྕོག་ཏུའང་སྤྱན་འདྲེན་གནང་བ་ལྟར་དགྱེས་བཞིན་དུ་ཕེབས་
ཤིང་གསོལ་སྟོན་དང་དངུལ་གྱི་མཎྜལ་དར་ཚོན་སྣ་ལྔ་དང་བཅས་པ། ནང་མཛོད་དྲི་མ་མེད་པ།
གཙུག་ཏོར་རྣམ་རྒྱལ་མའི་གསེར་སྐུ་བྱོན་ལེགས། ཞལ་ལུང་བྲིས་མ། བཀའ་གདམས་གདུང་རྟེན།
པཎ་ཞྭ་སྣེ་རིངས། སྐུའི་ཉེར་དཔྱད་ཆ་ཚང་། བལ་ཊམ་གྱི་རྡོ་ཚད་གཉིས། གོས་གསེར་གཞི་
མ་ཡུག །མཛོད་ཇུས་སྔོ་ནག་ཡུག །རྩེ་ཇ་འཁོར་དྲུག་གཉིས། ཕབ་ཕབ་འཁོར་དྲུག་གཅིག །ཆུང་ཇུ་
འཁོར་དྲུག་གཉིས། ཀ་ཤི་ཡུག་རྣམས་འབུལ་བར་མཛད་ནས། གཏུམ་པོ་ཁྱུང་ལྔའི་རྗེས་གནང་
ཞིག་ཀྱང་ཞུ་བར་གནང༌། རྗེ་ལྕང་སྐྱ་རིན་པོ་ཆེ་ནས་ཀྱང་དགྱེས་བཞིན་དུ་རྗེས་གནང་དེ་སྩལ་ཞིང་
ཞག་གཅིག་བཞུགས། མདོ་སྔགས་ཀྱི་དཀའ་གནད་དུ་མ་དང་ཁྱད་པར་དུ་སེམས་ཙམ་པའི་ལྟ་བའི་
གནད་ཕྲ་མོ་ལས་བརྩམས་ཏེ་རྩོད་གླེང་ཞིབ་རྒྱས་མང་དུ་གནང་། སྐབས་ཤིག་ཏུ་ཕུར་བུ་ལྕོག་པ་དགེ་
སློང་བྱམས་པ་ལེགས་བཤད་ཀྱིས་སྒྲུབ་སྡེ་གསུམ་གྱི་དགེ་སློང་རྣམས་ལ་སེམས་བསྐྱེད་མཆོད་པ་བླ་
ན་མེད་པ་ཞུས་པའི་ཚོགས་དབུར་རྗེ་བླ་མ་ཉིད་སྤྱན་དྲངས་ཏེ་ཁོང་རང་ལ་དངོས་པོ་ཕྲན་ཚེགས་བླ་
མའི་ཐུགས་རྗེས་བྱུང་བ་རྣམས་ཟང་ཟིང་གི་མཆོད་པར་ཕུལ་ཞིང་། ཕྱི་དྲོ་སེམས་བསྐྱེད་བསྔོ་བ་ཡོན་
བཤད་གཟབ་རྒྱས་གནང་། སེར་འབྲས་དགེ་གསུམ། རྒྱུད་སྟོད་སྨད། གསང་ཕུ། རྭ་སྒྲེང་སོགས་
- f49 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡） ..
དགོན་ཁག་ལ་སོ་སོའི་ཆོས་ཐོག་དང་བསྟན་མང་ཇ་འགྱེད་བཅས་སྩལ། ཟླ་བ་བརྒྱད་པར་བླ་མ་ཡེ་
ཤེས་བསྟན་སྒྲོན། ཤག་སྐོར་བླ་མ་འཇམ་དབྱངས། ཇོ་གདན་མཁན་པོ་དཔལ་གྲགས། ཐུའུ་ཀྭན་
ཞབས་དྲུང་སོགས་སྟོང་ཕྲག་ཕྱེད་གཉིས་བརྒལ་བར་བདེ་ལམ་གྱི་བཀའ་ཁྲིད་ཞིབ་ཅིང་རྒྱས་པར་
སྔར་བཞིན་སྩལ། ཟླ་བ་དགུ་པའི་ནང་དུ་བླ་མ་མཁན་ཆེན་ལ་སོགས་པ་ཉི་ཤུ་སྐོར་ལ་དཔལ་རྡོ་
རྗེ་འཇིགས་བྱེད་ཆེན་པོ་བདུད་ཐམས་ཅད་ལས་རྣམ་པར་རྒྱལ་བའི་དབང་ཆེན་ཟབ་ཅིང་རྒྱས་པ་སྟ་
གོན་དང་བཅས་པ་གནང་། ཟླ་བ་བཅུ་པའི་ཚེས་བཅོ་ལྔ་ལ་བཞིས་སྡེ་གྲྭ་ཚང་པ་རྣམས་ཀྱིས་གསོལ་
བ་བཏབ་པ་ལྟར་ཕེབས་ཏེ་གསོ་སྦྱོང་གི་བྱ་བ་མཛད་ཅིང་། གསེར་ཟངས་ལས་གྲུབ་པའི་ཐུབ་པའི་
དབང་པོའི་སྐུ་བྱིན་རླབས་ཅན་ཞིག་དང་མང་ཇ་ཁ་ཤས། ཁ་བཏགས་རེའི་འགྱེད་བཅས་གནང་སྟེ།
སེ་ར་འདུ་ཁང་ཆེན་མོར་བྱམས་ཆེན་གསར་བཞེངས་ཀྱི་རབ་གནས་ལ་ཕེབས། རྒྱུད་སྨད་དགེ་འདུན་
ལྔ་བཅུ་སྐོར་དང་བཅས་ཉིན་གསུམ་གྱི་རིང་དཔལ་རྡོ་རྗེ་འཇིགས་བྱེད་ཆེན་པོའི་སྒོ་ནས་རབ་ཏུ་
གནས་པ་རྒྱས་པར་མཛད་དེ། བྱམས་ཆེན་ལའང་ནང་མཛོད་ཚོས་ཁ་སྣ་ལྔའི་སྙན་ཤལ་དང་འགྱེད་
བལ་ཊམ་རེ་བཅས་གནང་། དེ་དུས་གཞུང་ས་ནས་ཀྱང་བསྙེན་བཀུར་རབ་སྟོན་སོགས་རྒྱ་ཆེར་མཛད།
རི་ཁྲོད་དུ་ཕེབས་ནས། སྐལ་ལྡན་གྱི་སྐྱེ་བོ་མང་པོར་རབ་བྱུང་བསྙེན་རྫོགས་སོགས་འདོད་ཆོས་དང་
མཇལ་ཞུ་བ་རྣམས་ལ་མཐོང་ཐོས་དྲན་རེག་གི་སྒོ་ནས་ཕན་འདོགས་རྒྱ་ཆེར་གནང་སྟེ། ཟླ་བ་བཅུ་
གཅིག་པའི་ཚེས་བཅོ་ལྔ་ལ་སྒྲུབ་སྡེ་གསུམ་གྱི་དགེ་སློང་རྣམས་དང་། སེ་ར་བྱེས་པའི་ (ཁམ་ཁམས་)
ཚན་འགའ་ཞིག་གི་སློབ་གཉེར་བ་ཁ་ཤས་བཅས་ལ། རྗེ་བླ་མ་ཉིད་ཀྱི་ཞབས་འབྲིང་བ་བྱམས་པ་
བསྟན་རྒྱས་ཀྱིས་རྒྱུ་ཡོན་སྦྱར་ཏེ། སྨྱུང་གནས་ཀྱི་ཆོ་ག་བཏང་བའི་སྦྱོར་དངོས་རྗེས་གསུམ་ལ་རྗེ་བླ་
མ་ཉིད་སྤྱན་དྲངས་ཏེ། ཉེ་བར་མཆོད་ནས་རྗེས་ཀྱི་བྱ་བའི་དུས་སུ་སྐུ་གསུང་ཐུགས་རྟེན་སོགས་དངོས་
འབྱོར་གྱི་འབུལ་བ་སྤྱན་ལམ་དུ་བཏེག་ནས་རང་ལ་བླ་མ་བཀའ་དྲིན་ཆེ་ཚུལ་གྱི་བཀའ་དྲིན་བསབ་
བྱེད་དང་ཞབས་པད་བརྟན་དགོས་ཚུལ་ཞུས་པར་དགྱེས་བཞིན་དུ་བཀའ་བཞེས་ཀྱང་གནང་། དེ་དུས་
རྗེ་བླ་མ་ཉིད་ཀྱིས་བསྟན་འཛིན་གྱི་སྐྱེས་བུ་དམ་པ་རྣམས་ཀྱི་སྐུ་ཚེ་བརྟན་པ་དང་འཕྲིན་ལས་ཡུན་རིང་
དུ་སྤེལ་བའི་ཕྱིར་སྒྲོལ་དཀར་གྱི་ཚེ་སྒྲུབ་ཞག་དགུ་དང་། ར་ཁ་བྲག་ཏུ་རྣམ་རྒྱལ་སྟོང་མཆོད་ཉིན་བཅུ།
སེ་ར་རྩེ་དང་མཁར་རྡོར་ཡང་ཚེ་གཟུངས་སྒྲུབ་རྒྱུ་བཅས་ལ་མང་འགྱེད་གང་རྒྱས་གནང་། ལྔ་མཆོད་
ལ་སྒྲུབ་སྡེ་གསུམ་གྱི་ཚོགས་པར་མང་འགྱེད། ཚོགས་འཁོར། བརྒྱ་མཆོད་སེམས་བསྐྱེད་ཀྱི་གསུང་
བ 150 -



( ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
བཤད་སོགས་ལུགས་གཉིས་ཀྱི་དགའ་སྟོན་ཕུན་སུམ་ཚོགས་པ་མཛད་ཅིང་། དགུན་གྱི་རིང་ཐུགས་
དམ་ཟབ་མོའི་བཅད་རྒྱར་བཞུགས་ནས་བདེ་སྟོང་དབྱེར་མེད་ཀྱི་ཉམས་བཞེས་ལས་སྐད་ཅིག་ཀྱང་
གཡོ་བ་མེད་པར་བཞུགས། ར་བ་སྟོད་དང་སེ་རའི་གྲྭ་ཚང་ཁག་གསུམ་བཅས་ལ་ཆོས་ཐོག་སྐབས་
མང་འགྱེད་སྔར་བཞིན་གནང་། ས་ཡོས་གནམ་ལོའི་དགེ་མཚན་གསར་དུ་བཞད་པའི་ཚེས་གཏོར་
སྒྲུབ་སྡེ་ཕན་ཚུན་དུ་ཞབས་ཀྱིས་བཅགས་པའི་སེམས་བསྐྱེད་གསུང་བཤད་སོགས་སྔར་ལྟར་བཀའ་
དྲིན་བསྐྱངས། ལྷ་ལྡན་སྨོན་ལམ་ཆེན་མོར་མང་ཇ་དང་བཞེས་ཐུག །འགྱེད་ཞོ་རེ་བཅས་གནང་།
ཟླ་བ་དང་པོའི་མཇུག་ཏུ་རྗེ་བཙུན་བླ་མ་འདི་ཉིད་དང་བྱང་རྩེ་བླ་མ་བཅས་ནས་གསོལ་འདེབས་གནང་
བ་ལྟར། རྗེ་ལྕང་སྐྱ་རིན་པོ་ཆེ་ནས་ལྷ་ལྡན་ཨེ་ཝཾ་དུ་རྣམ་པར་སྣང་མཛད་མངོན་པར་བྱང་ཆུབ་པའི་
དབང་སྟ་གོན་དང་བཅས་པ་ལེགས་བཤད་ཀྱིས་བརྒྱན་ཏེ་སྩལ་བའང་གསན་པར་ཕེབས་ཤིང། དངུལ་
དཀར་གྱི་མཎྜལ་ཆེ་ཆུང་། དངུལ་སྲང་ལྔ་བཅུ་སོགས་སྐུ་ཡོན་ཡང་གཟབ་རྒྱས་གནང་། ཟླ་བ་གཉིས་
པའི་ནང་དུ་བྲག་གཡབས་སྤྲུལ་སྐུ། གདུང་ཁང་བླ་མ་ངག་དབང་བློ་བཟང་། ཕུར་བུ་ལྕོག་གི་དགེ་སློང་
རྣམས་དང་བཅས་པ་ལ་བཅོམ་ལྡན་འདས་དཔལ་རྡོ་རྗེ་མི་འཁྲུགས་པའི་དབང་དང་ཐུགས་རྗེ་ཆེན་
པོའི་དབང་བཅས་སྩལ། དེ་སྐབས་སུ་རྗེ་བླ་མ་ལྕང་སྐྱ་རོལ་པའི་རྡོ་རྗེ་ནས་རྗེ་བླ་མ་འདི་ཉིད་ལ་
བཅོམ་ལྡན་འདས་དཔལ་དགྱེས་པ་རྡོ་རྗེ་ལྷ་དགུའི་དབང་མཁས་གྲུབ་ཆོས་ཀྱི་རྒྱལ་པོ་ནས་ཉེ་བར་
བརྒྱུད་པའི་མན་ངག་ལུགས་ཀྱི་དབང་ཆེན་གནང་དགོས་པར་གསོལ་བ་འདེབས་པར་མཛད་པ་
བཞིན་བསམ་གྲུབ་ཁང་གསར་དུ་ཕེབས་ནས་དབང་བཞི་སྟ་གོན་དང་བཅས་པ་ཞིབ་བཤད་མན་
ངག་གིས་བརྒྱན་པ་གནང་ཞིང་། དེ་དུས་འགོལ་མཚམས་ཤིག་ཏུ་དཔལ་ལྡན་བླ་མ་དམ་པ་གཉིས་
ཞལ་འཛོམ་གནང་སྟེ་ཆོས་དང་འཇིག་རྟེན་གཉིས་ཀའི་གསུང་གླེང་ཞིབ་རྒྱས་སུ་གནང་ཞིང་ལེགས་
ཚོགས་ཤིན་ཏུ་འཕེལ་བར་གྱུར། དེ་ནས་ཕུར་བུ་ལྕོག་ཏུ་ཕེབས་ཏེ་འཇམ་དབྱངས་བཞད་པའི་སྤྲུལ་
སྐུ༑ ཇོ་གདན་མཁན་པོ། ཕུར་བུ་ལྕོག་གི་དགེ་སློང་ཉི་ཤུ་སྐོར་བཅས་ལ་སྙིང་པོ་དོན་གསུམ། ཚེམ་
བུ་དམར་ཁྲིད། ཕྱག་ཆེན། བླ་མཆོད། བློ་སྦྱོང་དོན་བདུན་མ་རྣམས་ཀྱི་ཁྲིད་བཅས་སྩལ། དེ་དུས་
ཁོ་བོ་ཅག་ཕོ་བྲང་པོ་ཏ་ལར་ལྕང་སྐྱ་རིན་པོ་ཆེའི་གསུང་གིས་བསྐུལ་མ་མཛད་པ་ལྟར་ཕྱིན་དུས།
རྗེས་སུ་བརྩེ་བས་ཕེབས་པ་དང་ཞལ་མངོན་དུ་གྱུར་ནས་དངུལ་གྱི་མཎྜལ་ལ་སོགས་པའི་གནང་སྐྱེས་
རྒྱ་ཆེར་སྩལ་ཞིང་། ཐུགས་དགྱེས་པའི་གསུང་གླེང་ཞིབ་རྒྱས་དང་ཁྱད་པར་དུ་སྐྱབས་མགོན་རྒྱལ་
-15-



ནག
5） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བའི་དབང་པོ་ཐམས་ཅད་མཁྱེན་གཟིགས་ཆེན་པོ་དེ་ཉིད་ཀྱི་མཆོག་སྤྲུལ་རིན་པོ་ཆེ་ངོས་འཛིན་གྱི་བྱ་
བའི་སྐོར་སོགས་ལ་སྐྱེ་བོ་རྣམས་རང་རང་གི་འདོད་གཏམ་གྱི་གླེང་གཞི་སྣ་ཚོགས་པ་ཞིག་འོང་མོད།
དེ་དག་ལ་བློ་ཙབ་ཙུབ་དང་བློ་སྣ་མང་བའི་བྱ་བཞག་ཏུ་མ་སོང་བར་རང་ཚུགས་བཟུང་ནས་འདུག་སྟེ།
རྗེ་བླ་མ་བཀའ་དྲིན་མཚུངས་ཟླ་མེད་པ་རྒྱལ་དབང་རྡོ་རྗེ་འཆང་དེ་ཉིད་རང་ལ་གསོལ་བ་འདེབས་པ་
ཉམས་ལེན་གྱི་མཐིལ་དུ་བྱས་ན་ལེགས་ཚུལ་གནང་བ་བློ་ལ་ཤིན་ཏུ་ཕན་པའི་བཀའ་དྲིན་ཐོབ། དེ་
དུས་རྗེ་ལྕང་སྐྱ་རིན་པོ་ཆེ་ནས་ཁོ་བོ་ཅག་ལ་བཅོམ་ལྡན་འདས་དཔལ་དུས་ཀྱི་འཁོར་ལོའི་དབང་ཆེན་
དགོས་ཚུལ་གསུང་བ་ལྟར། རྗེ་ལྕང་སྐྱ་རིན་པོ་ཆེ་གཙོ་བོར་གྱུར་པའི་དགེ་འདུན་གྲངས་མང་ལ་ཕོ་
བྲང་ཆེན་པོའི་ཚོམས་ཆེན་རྙིང་པར་ཕུལ་བའི་གྲལ་དུ་ཕེབས། སྤྱིར་རང་ཉིད་སྦྱངས་པའི་ཡོན་ཏན་
ཤིན་ཏུ་དམན་པ་དང་། ཁྱད་པར་དུ་རྗེ་བཙུན་བླ་མ་དམ་པ་ལ་སོགས་པའི་མཁས་གྲུབ་ཀྱི་སྐྱེ་བོ་གྲངས་
ལས་འདས་པ་ལྟ་བུ་ཚོགས་པའི་སྟབས་ཀྱིས་ཡིད་རབ་ཏུ་ཞུམ་པ་བཞིན་གྱུར་ཀྱང་། དབང་ཆེན་ཕུལ་
ཟིན་པའི་རྗེས་སུ་རྗེ་བཙུན་བླ་མ་ཉིད་ནས་ཡགས་པོ་བྱུང་ཚུལ་གྱི་བཀའ་གནང་བས་ཡིད་ཤིན་ཏུ་བདེ་
བ་ཐོབ། ཟླ་བ་གསུམ་པའི་ཚེས་བརྒྱད་ནས་བླ་མ་མཁན་ཆེན་སྤྲུལ་སྐུ། མཁར་རྡོ་སྤྲུལ་སྐུ་སོགས་
སྐུ་སྐྱེ་དང་། དགེ་བཤེས་སོགས་ཕྱོགས་འདུས་ཀྱི་དགེ་འདུན་སྟོང་དང་བཞི་བརྒྱ་སྐོར་ལ་བྱང་ཆུབ་
ལམ་གྱི་རིམ་པའི་བཀའ་ཁྲིད་ཤིན་ཏུ་ཞིབ་ཅིང་རྒྱས་ལ་མཐའ་ཆོད་པ་གནང་ཞིང་། རྗེ་བཙུན་བླ་མ་
ཉིད་ཀྱི་ཕྱག་རྫས་དང་གཞུང་ས་སོགས་སོ་སོ་ནས་ཀྱང་བསྙེན་བཀུར་བླ་ན་མ་མཆིས་པ་མཛད།
མཇུག་གི་སེམས་བསྐྱེད་མཆོད་པའི་དུས་སུ་རྒྱལ་ཚབ་དེ་མོ་རིན་པོ་ཆེ་ནས་སྐུ་ཚབ་ཏུ་དགེ་སློང་
མགྲོན་གཉེར་གཏོང་བ་གནང་ཞིང༌། དེ་དུས་སུ་ཁོ་བོ་ཅག་ནས་ཀྱང་དཔོན་ཚང་དགེ་སློང་མངགས་
ནས་དངོས་པོ་ཅུང་ཟད་ཕུལ་བ་རྣམས་ཀྱང་དགྱེས་བཞིན་དུ་བཞེས། དེ་དུས་སུ་སྤྱིར་བསྟན་པ་རིན་
པོ་ཆེ་དབུ་འཕང་མཐོ་ངེས་པའི་གསུང་བཤད་ཞིབ་རྒྱས་དང་། ཁྱད་པར་དུས་དེའི་ཚེ་རྗེ་བླ་མ་དུས་
གསུམ་སངས་རྒྱས་ཐམས་ཅད་ཀྱི་ངོ་བོ་རྒྱལ་དབང་ཐམས་ཅད་མཁྱེན་གཟིགས་ཆེན་པོ་དེ་ཉིད་ཀྱི་
མཆོག་སྤྲུལ་རིན་པོ་ཆེ་ངོས་འཛིན་གྱི་སྐོར་ལ་གླེང་གཞི་སྣ་ཚོགས་པ་སྨྲ་བ་རྣམས་ལ་ཐུགས་བརྩེ་བ་
ཆེན་པོའི་བཀའ་སློབ་ཞིབ་རྒྱས་སུ་གནང་། གེ་རེ་ཞབས་དྲུང་གིས་གཙོས་པའི་སྐལ་ལྡན་གྱི་སྐྱེ་བོ་མང་
པོ་ལ་རབ་བྱུང་བསྙེན་རྫོགས་སོགས་ཀྱི་བཀའ་དྲིན་ཡང་སྩལ་ཞིང་རྗེས་གནང་ཁ་ཤས་ཀྱང་གནང་།
སེར་སྐྱ་སྐྱེ་བོའི་ཚོགས་གྲངས་ཤིན་ཏུ་མང་བ་ལ་ཐེག་ཆེན་གྱི་གསོ་སྦྱོང་སྨྱུང་གནས་དང་བཅས་པའི་
སྦྱོ
- 152-



6) ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
བཀའ་དྲིན་སྩལ་ཞིང་། དེར་ཚོགས་ཐམས་ཅད་ལ་སྦྱོར་བའི་ཉིན་ཇ་ཐུག་དང་དངོས་གཞི་གྲུབ་བསྟུན་
གྲོལ་སྟོན་དང་ཚ་གྲ། དགོང་ཇ་བུ་རམ། སྐུ་ཡོན་ཁ་བཏགས་སྐྱ་ཆེན་རེ་དང་། དངུལ་བལ་ཊམ་རེ་བཅས་
སྔར་བཞིན་གནང་། དེ་དུས་སྐུ་ཁམས་ཅུང་ཟད་བསྙུན་ཚུལ་དུ་མངོན་པ་དང་མནལ་ལྟས་ཀྱང་འཚུབ་
ཉམས་དོད་པར་བརྟེན་རྗེ་བླ་མ་ཉིད་ནས་སྒྲོལ་དཀར་ལ་བརྟེན་པའི་ཚེ་སྒྲུབ་རྒྱས་པར་གནང་ཞིང་།
སེར་འབྲས་སོ་སོར་འདུས་སྡེ་རྣམས་ལ་མང་ཇ་དང་གྲྭ་ཚང་འགའ་རེར་གྲྭ་ཛ། རྒྱུད་སྟོད་པ་རྣམས་
ནས་གདུགས་དཀར་ཟློག་ཆེན་གྱི་གཏོར་རྒྱག །ཕུར་བུ་ལྕོག་གི་འདུས་སྡེ་རྣམས་ནས་ཚོགས་ཀྱི་འཁོར་
ལོའི་ཆོ་ག་དང་། བདུན་གཅིག་གི་རིང་དགེ་སློང་རྣམས་ནས་སྒྲོལ་དཀར་གྱི་ཚེ་སྒྲུབ་བཅས་གནང་བས་
སྙུན་གཞི་ཡང་རིམ་གདངས་སུ་གྱུར། དེ་ནས་རྒྱུད་སྟོད་སྨད་དང་བྲག་གཡབས་སྤྲུལ་པའི་སྐུ་སོགས་
དགེ་འདུན་ལྔ་བརྒྱ་སྐོར་ལ་བཅོམ་ལྡན་འདས་དཔལ་འཁོར་ལོ་སྡོམ་པའི་བསྐྱེད་རྫོགས་ཀྱི་ཁྲིད་ཟབ་
ཅིང་རྒྱས་པར་སྩལ། ཁོ་བོ་ཅག་གྲྭ་ས་གསུམ་གྱི་གནས་མཇལ་དུ་ཕྱིན་ཏེ་སེ་རར་སླེབ་སྐབས་ཞལ་
མངོན་དུ་གྱུར་ཅིང་། དེ་སྔོན་ནས་གསོལ་བ་བཏབ་པ་ལྟར་མ་གཅིག་འདོད་པ་ཁམས་ཀྱི་དབང་ཕྱུག་
མའི་རྗེས་གནང་ཐུན་མོང་མ་ཡིན་པ་ལྗགས་བཤད་ཤིན་ཏུ་རྒྱས་ཤིང་ཁྱད་པར་དུ་སྔོན་འགྲོའི་ཆོས་
བཤད་ཀྱི་སྐབས་ཡུམ་གྱི་སྦས་དོན་མངོན་རྟོགས་ཀྱི་རིམ་པ་དོན་འདུས་ཤིང་ཟབ་པའི་གནད་དང་
བཅས་པ་ཞིག་སྩལ། མཇུག་ཏུ་དཔལ་ལྡན་ལྷ་མོའི་སྐུ་ཐང་དང་མཆོད་པའི་ཡོ་བྱད་ཆ་ཚང་བཅས་
ཀྱང་ཚང་མ་སྩལ་བ་ཚེ་རབས་ཀུན་ཏུ་བཀའ་དྲིན་གཞལ་དཀའ་བ་ཐོབ། དེའི་སང་ཉིན་རྗེ་བཙུན་བླ་
མ་ཉིད་གཙོ་བོར་གྱུར་པའི་སྒྲུབ་སྡེ་གསུམ་དང་མཁར་རྡོ་བཅས་ཀྱི་དགེ་འདུན་ཕུན་སུམ་ཚོགས་པའི་
དབུས་སུ་ངོས་ཅག་འབོད་པར་མཛད་ནས། བླ་མ་མཆོད་པའི་ཚོགས་འཁོར་དང་འབྲེལ་བའི་རིང་
འཚོའི་རྟེན་འབྲེལ་ལེགས་པར་སྒྲིག་པར་མཛད་ཅིང་། ཁྱད་པར་དུ་མཎྜལ་ཕྱག་ཏུ་བཞེས་ནས་གསུང་
བཤད་ཀྱི་རིགས་མཐའ་ཡས་པ་དང་། ཁྱད་པར་དུ་གངས་ཅན་མགོན་པོ་འཕགས་པ་སྤྱན་རས་གཟིགས་
དབང་ཕྱུག་དང་སྣང་བ་མཐའ་ཡས་གཉིས་ཡབ་སྲས་ཟུང་འབྲེལ་གྱི་ཚུལ་དུ་བྱོན་ནས། གངས་ཅན་
གྱི་ལྗོངས་འདིར་བསྟན་པ་རིན་པོ་ཆེ་ལ་བཀའ་དྲིན་ཕུལ་དུ་གྱུར་ཅིང་། ད་ལྟར་གྱི་དུས་སུ་རྒྱལ་དབང་
ཁྱབ་བདག་རྡོ་རྗེ་འཆང་ཆེན་པོ་གདུལ་བྱ་རྟག་འཛིན་ཅན་རྣམས་འཁོར་བ་ལས་གྲོལ་བའི་ཆེད་དུ་ཐབས་
ལ་མཁས་པས་གཟུགས་སྐུ་ཆོས་ཀྱི་དབྱིངས་སུ་ཐིམ་པའི་ཚུལ་བསྟན་ནས། སླར་ཡང་བསྟན་འགྲོའི་
དཔལ་དུ་མཆོག་སྤྲུལ་འཁྲུལ་པ་དང་བྲལ་བར་ཕེབས་པ་ལ། གོང་མ་བདག་པོ་ཆེན་པོའི་ལུང་གིས།
-151-



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
མཁས་པའི་དབང་ཕྱུག་དམ་པ་བསྟན་འགྲོའི་དཔལ་མགོན་རིན་པོ་ཆེ་ལྕང་སྐྱ་ཡེ་ཤེས་བསྟན་པའི་
སྒྲོན་མེ་དང་། རྒྱལ་བའི་རྒྱལ་ཚབ་དམ་པ་ནོ་མིན་ཧན་དེ་མོ་སྤྲུལ་པའི་སྐུ་ངག་དབང་འཇམ་དཔལ་
བདེ་ལེགས་རྒྱ་མཚོ་དང་། ལ་མོ་ཆོས་སྐྱོང་ཆེན་པོ། ཁྱོད་ཉིད་བཅས་ནས་ཐག་བཅད་པ་ལས་མ་འདས་
མོད་༑ འོན་ཀྱང་སེམས་ཅན་དམུ་རྒོད་པས་རང་རང་གི་འདོད་ཕྱོགས་ལྟ་བུས་གླེང་བརྗོད་སྣ་ཚོགས་
པ་བྱུང་བ་དང་། ཁྱད་པར་དུ་ཁྱེད་ལ་སྐུར་པ་འདེབས་པ་སོགས་བྱུང་ཡང་བཟོད་སྟོབས་ལྷག་པར་
བསྐྱེད་དགོས། ཞེས་སོགས་སྤྱན་ཆབ་འཁྲུག་བཞིན་དུ་བཀའ་སྩལ་བས་སེམས་དད་པའི་སྤུ་ལོང་
ལྷག་པར་གཡོས་ཤིང་རང་ཉམས་ལ་དཔགས་པའི་དགེ་སྦྱོར་གྱི་བོགས་ཀྱང་ཤིན་ཏུ་འཕེལ། རྗེ་བླ་
མ་ཉིད་ནས་བསྐུལ་མ་གནང་བ་ལྟར། རྗེ་བཙུན་བླ་མ་ཉིད་ཀྱི་བརྟན་བཞུགས་ངེད་ནས་གསར་དུ་རྩོམ་
པ་དེ་དང་དམིགས་བརྩེ་མ། རྗེ་བླ་མ་ཉིད་ཀྱི་གསོལ་འདེབས་ཤློ་ཀ་གཅིག །ངེད་རང་གི་རིང་འཚོའི་
ཚིགས་བཅད་བློ་གྲོས་དཔག་བསམ་མ་བཅས་ཀྱི་ལུང་ཕུལ། དེ་ནུབ་ལྷ་ལྡན་དུ་ཕེབས་ནས་རྡོ་རིང་དུ་
བཞུགས། དེའི་ཕྱི་ཉིན་བསམ་གྲུབ་ཁང་གསར་དུ་ཏཱ་ཀོ་ཤི་ལྕང་སྐྱ་རིན་པོ་ཆེའི་དྲུང་དུ་ཕེབས་ཏེ།
ཐུགས་དགྱེས་པའི་གསུང་གླེང་ཞིབ་ཏུ་གནང་ཞིང་། རྗེ་བླ་མ་ངག་དབང་བྱམས་པ་རིན་པོ་ཆེའི་སྐུ་ཚེ་
ཡུན་རིང་དུ་སྤེལ་བའི་ཕྱིར་རོལ་པའི་རྡོ་རྗེ་ལྕང་སྐྱ་རིན་པོ་ཆེ་ནས་བདེ་མཆོག་དཀར་པོ་ལ་བརྟེན་པའི་
ཚེ་དབང་ཟབ་རྒྱས་ཤིག་གནང་རྗེས། ལྕང་སྐྱ་རིན་པོ་ཆེས་བཞེངས་ནས་བརྐྱང་ཕྱག་མང་ཙམ་དང་
བཅས་ཏེ་མཎྜལ་ཕྱག་ཏུ་བསྣམས་ནས། དིང་སང་སྙིགས་མ་ལས་ཀྱང་ཆེས་སྙིགས་མར་གྱུར་པའི་
དུས་འདིར་རྗེ་རྒྱལ་བ་གཉིས་པའི་བསྟན་པ་རིན་པོ་ཆེ་གནས་མི་གནས་ཀུན་གཟིགས་རྒྱལ་དབང་
ཐམས་ཅད་མཁྱེན་པ་ཡབ་སྲས་གཉིས་དང་བླ་མ་ཁྱེད་ལྟ་བུ་ལ་རག་ལས་པས་ཞབས་པད་ཡུན་
རིང་དུ་བརྟན་དགོས་ཞེས་སོགས་རྒྱ་ཆེར་ཞུ་བ་གནང་ཞིང་། རྗེ་བླ་མ་ཉིད་ནས་ཀྱང་ཞལ་བཞེས་མཛད།
དེ་དུས་རྗེ་ལྕང་སྐྱ་རིན་པོ་ཆེ་ནས་དངུལ་དཀར་གྱི་མཎྜལ། སྐུ་གསུང་ཐུགས་རྟེན། དངུལ་རྡོ་ཚད་བཞི།
ན་བཟའ་ཆ་ཚང་། གོས་དར་སོགས་འབུལ་ནོད་རྒྱ་ཆེར་གནང༌། རྗེ་བླ་མ་འདི་གཉིས་བསྟན་འགྲོའི་
དཔལ་དུ་ཞལ་འཛོམ་བླ་ན་མེད་པ་མཛད་པ་དེ་བསྟན་པ་རིན་པོ་ཆེ་ལ་སྨན་ཡོན་བླ་ན་མེད་པར་གྱུར།
དེ་ནས་ཕོ་བྲང་པོ་ཏ་ལར་ཕེབས་ནས་ཁོ་བོ་ཅག་གི་སར་ཆིབས་བསྐྱོད་གནང་ཞིང་ཆོས་ཀྱི་གསུང་
གླེང་ཞིབ་པ་དང་། ད་ནི་ཁོ་བོ་ཅག་ན་མཐོན་པོར་སླེབ་པས་ཡུན་རིང་པོར་མི་གནས་ཤས་ཆེ་ཞེས་
སོགས་བཀའ་ཕེབས་པས་སེམས་ཤིན་ཏུ་སྐྱོ་བར་གྱུར་ཅིང་། རང་ཉིད་ཀྱི་ཚོགས་རྫོགས་པའི་ཕྱིར་ཚེ་
154-



(» ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ)
དབང་འགའ་ཞིག་ཕུལ་ཞིང་། རྗེ་རྒྱལ་བ་གཉིས་པའི་བསྟན་པ་རིན་པོ་ཆེའི་དཔལ་དུ་རྗེ་ཉིད་ཞབས་
པད་མ་བརྟན་ན། ད་ལྟར་གྱི་དུས་སུ་རྒྱལ་དབང་ཐམས་ཅད་མཁྱེན་པ་ཆེན་པོ་ནི་ཞལ་མ་བཞུགས་
པས་འཇིག་རྟེན་གྱི་ཁམས་འདི་ན་སངས་རྒྱས་ཀྱི་བསྟན་པ་ཇི་ལྟ་བུ་ཞིག་བྱས་ནས་གནས་པ་ཞེས་སོགས་
རང་གིས་གང་ཤེས་ཀྱིས་གསོལ་བ་བཏབ་པས། རྗེ་བླ་མ་ཉིད་ནས་དགྱེས་བཞིན་དུ་ཞལ་བཞེས་
གནང་བས་དབུགས་དབྱུང་བ་ཐོབ་ཅིང་། དེ་གོང་ཆབ་ཀྱི་སྙུན་གཞི་ཅུང་ཟད་བཞེས་པ་དེའང་རིམ་
གྱིས་གདངས་པར་གྱུར་པས་འཇིག་རྟེན་ཐམས་ཅད་ལ་གཞལ་བར་དཀའ་བའི་བཀའ་དྲིན་ཐོབ། །
དེ་ནས་བསྟན་འགྲོའི་བདེ་ཐབས་སུ་དགོངས་ནས་སེ་ར་ཚོགས་ཆེན་དུ་མང་འགྱེད་རྒྱ་ཆེན་པོ་དང་སྤྱི་
འབུལ་ཇུས་ཚོས་ཁ་སྣ་ལྔ་པའི་རྒྱལ་མཚན་མི་ཚད་མ་བཅུ་གཅིག །གཏོར་རྒྱག་སྐབས་བསྣམས་
རྒྱུའི་ཁ་ཊཾ་རྩེ་ལྔ་པ་ཐོད་སྐམ་དང་བཅས་པ་ཆ་གཉིས་བཅས་གནང་ཞིང་། དཔལ་ལྡན་སྨད་རྒྱུད་གྲྭ་
ཚང་ལ་མང་འགྱེད་འགའ་ཞིག་དང་སྤྱི་འབུལ་དུ་ཐུགས་ལྕགས་གསེར་ཚགས་མ་ཆ་གཅིག་བཅས་སྩལ།
དེ་སྐབས་ཆིང་དབང་གི་མི་སྣ་ནོ་ཡོན་ཆོས་རྗེ་དང་། མཁས་གྲུབ་དམ་པ་འཇམ་དབྱངས་བཞད་པའི་
སྤྲུལ་པའི་སྐུ་བཅས་ལ་ཐོན་ཕྱག་དངོས་པོའི་རིགས་གྱ་ནོམས་པ་དང་བཅས་ཏེ་གནང་ཞིང་འཇམ་་་་
དབྱངས་བཞད་པའི་སྤྲུལ་པའི་སྐུ་ལ་སྒྲུབ་པ་སྙིང་པོར་བྱས་ཏེ་བསྟན་འགྲོར་ཕན་པ་རྒྱ་ཆེན་པོ་མཛད་
དགོས་པའི་བསླབ་བྱ་ཞིབ་རྒྱས་གནང་། ཟླ་བ་དྲུག་པའི་ཚེས་བཅོ་ལྔའི་ཉིན་སྔར་རྒྱུན་བཞིན་ཚ་རྟིང་
མར་ཕུར་བུ་ལྕོག་གི་འདུ་ཁང་དུ་དགེ་སློང་གི་འདུས་སྡེ་ཆེན་པོའི་ཚོགས་དབུར་ཕེབས་ཏེ་སྔ་མོ་ཞིག་
ནས་མཛད་པ་ལྟར་བཅའ་ཡིག་གསུང་སྒྲོག་བསླབ་བྱ་དང་བཅས་པ་རྒྱས་པར་སྩལ་ནས། དབྱར་
གནས་ཀྱི་རིང་བཅད་རྒྱ་དམ་པོ་ལ་བཞུགས་ཏེ་བཅོམ་ལྡན་འདས་འཕགས་མ་སྒྲོལ་མ་དཀར་མོའི་
ཚེ་སྒྲུབ་ཟབ་རྒྱས་གནང་། དབྱར་གནས་གྲོལ་བསྟུན་སེར་འབྲས་ཀྱི་བླ་མ་སྤྲུལ་སྐུ་སོགས་སེར་སྐྱ་དྲག་
ཞན་མང་པོ་ལ་མཇལ་ཁ་དང་། འགའ་ཞིག་ལ་རང་རང་གི་བློ་དང་བསྟུན་པའི་ཆོས་ཀྱི་གསུང་གླེང་
ཞིབ་རྒྱས་སུ་གནང་། སེར་འབྲས་དགེ་གསུམ། གསང་སྔགས་མཁར། གསང་ཕུ་བཅས་ལ་མང་ཇ་
འགྱེད་དང་བཅས་པ་སྔར་རྒྱུན་བཞིན་སྩལ། ཟླ་བ་བརྒྱད་པའི་ཚེས་བཅུ་གསུམ་གྱི་ཉིན་ (ཇ་ཛ་)སག་
ཆོས་མཛད་སྐལ་བཟང་ཕུན་ཚོགས་རྣམ་རྒྱལ་སོགས་དོན་གཉེར་ཅན་སུམ་ཅུ་སྐོར་ལ་བསྙེན་རྫོགས་
ཀྱི་སྡོམ་པའི་བཀའ་དྲིན་སྩལ། ཚེས་བཅོ་བརྒྱད་ལ་སྒྲུབ་ཁང་སྤྲུལ་པའི་སྐུ། མཁར་རྡོ་སྤྲུལ་པའི་སྐུ།
ར་ཉག་སྤྲུལ་པའི་སྐུ། གྲགས་པ་སྐུ་སྐྱེ། མ་ཎི་སྐུ་སྐྱེ་སོགས་སྤྲུལ་སྐུ་མང་བ་དང་། སེར་སྔགས་པ་བླ་
- 155 -



༄༅། །ཕུར་ལྕོག་ངག་དབང་བྱམས་ པའི་གསུང་འབུམ། །(༡）
ཟུར་ཆོས་འབྱོར། ཏྲེ་བོ་ཧོར་ཚང་ཆོས་མཛད་སོགས་ཕྱོགས་འདུས་ཀྱི་ཐར་འདོད་སྟོང་དང་བཞི་བརྒྱ་
སྐོར་ལ་བྱང་ཆུབ་བདེ་ལམ་གྱི་བཀའ་ཁྲིད་ལེགས་པར་བཤད་པ་རྨད་དུ་བྱུང་བ་དང་བཅས་པ་དང་བླ་
མ་མཆོད་པའི་ལྗགས་ལུང་དང་ཁྲིད། གཅོད་ཁྲིད། ནམ་མཁའ་སྒོ་འབྱེད་ཀྱི་དབང་དང་བཅས་པ་
གནང་ཞིང་། སྟོན་ཆོས་གྲོལ་བསྟུན་རྒྱལ་མོ་རོང་པ་སོགས་དྲུག་བརྒྱ་སྐོར་ལ་དགེ་སློང་གི་སྡོམ་པའང་
སྩལ༑ འདི་ལོ་སྔ་ཕྱིར་རྟ་འབུལ་མི་བྱུང་བ་རྣམས་འཕྲལ་དུ་སེ་ར་ཚོགས་ཆེན་དུ་སྐུ་འགྱེད་ལ་གནང་
ནས་འབུལ་མི་རྟ་དང་བཅས་པ་ལ་འདུས་ཚོགས་ནས་སྐྱབས་འཇུག་གནང་དགོས་པའི་སྙན་སྒྲོན་ཞུ་
བར་མཛད། ལྔ་མཆོད་ཆེན་མོའི་ཉིན་ཕུར་བུ་ལྕོག་ཏུ་སྒྲུབ་སྡེ་གསུམ་གྱི་དགེ་སློང་རྣམས་ལ་ཞབས་ཏོག་
ཚོགས་འཁོར་སོགས་ལོ་ལྟར་བཞིན་གནང་ཞིང་ཚོགས་དབུར་ཕེབས་བསྟུན་བདེ་སྟོང་དབྱེར་མེད་
པའི་རྒྱས་འདེབས་དང་བཅས་ཏེ་འབུལ་བར་གནང་། ཏྲེ་བོ་དཀའ་བཅུ་བློ་བཟང་ཤེས་རབ་ཀྱིས་
ཞབས་བརྟན་ཕུལ་བའང་དགྱེས་བཞིན་དུ་བཞེས། ཕྱི་དྲོ་བྱང་རྩེ་མཁན་པོ་ངག་དབང་ཆོས་གྲགས་
ཀྱིས་མཎྜལ་གྱིས་ཐོག་དྲངས་པའི་འབུལ་བ་མཛད་ནས་གསོལ་བ་བཏབ་པ་ལྟར། གསལ་རྒྱལ་
གྱིས་ཞུས་པ་ཁུངས་སུ་མཛད་ནས་སྦྱོར་བ་ཚོགས་གསོག་དང་དངོས་གཞི་བྱང་ཆུབ་ཀྱི་སེམས་རིན་
པོ་ཆེ་ལ་བསྔགས་བརྗོད་ཀྱི་སྒོ་ནས་གསུང་ཆོས་ཟབ་རྒྱས་གནང་། སེ་ར་གྲྭ་ཚང་ཁག་གསུམ་དང་ཆབ་
མདོ་བཅས་སུ་མང་འགྱེད། བླ་མ་ཀུན་རྡོར་གྱི་དངུལ་གདུང་ཞལ་འདེབས་སུ་གསེར་དངུལ་དང་གཡུ་
སོགས་མང་དུ་གནང་། ཉེར་དྲུག་ནས་བཟུངས་དགུན་གྱི་རིང་རྣམ་སྣང་མངོན་བྱང་དང་སྒྲོལ་དཀར་
གྱི་ལྗགས་བསྙེན་སོགས་ཐུགས་དམ་ཟབ་མོའི་བཅད་རྒྱ་དམ་པར་བཞུགས། ཟླ་བ་བཅུ་གཉིས་པའི་
མཇུག་ཏུ་སྒྲུབ་སྡེ་གསུམ་གྱི་དུས་མཆོད་སོ་སོའི་ཚོགས་དབུར་ཕེབས། སྒྲུབ་སྡེ་གསུམ་སོ་སོ་ནས་ལོ་
གནངས་ཆགས་ཀྱིས་རྗེ་བླ་མ་རིན་པོ་ཆེར་ཞབས་བརྟན་རེ་འབུལ་བའི་ཕྱག་སྲོལ་ཡོད་པའི་ཐོག་ལོ་
འདི་ནང་སེ་ར་རྩེ་སྤྱི་པ་དང་སྒྲུབ་ཁང་སྐུ་སྐྱེ། དགེ་བཤེས་སྙན་གྲགས་བཅས་གསུམ་སོ་སོ་ནས་བླ་མ་
མཆོད་པའི་སྒོ་ནས་ཚོགས་འཁོར་དང་བསྙེན་བཀུར། འབུལ་བ་གཟབ་རྒྱས་བརྟན་བཞུགས་དང་འབྲེལ་
བའི་སེམས་བསྐྱེད་མཆོད་པའི་ཚོགས་དབུར་སྤྱན་དྲངས་པའི་སྐབས་སུ་མི་རྟག་པའི་སྐོར་དང་འཁོར་
བའི་ཕུན་ཚོགས་མནོག་ཆུང་ཞིང་ཡིད་བརྟན་མི་རུང་བའི་ཚུལ་སོགས་བཞི་བརྒྱ་པའི་ལུང་དང་སྦྱར་
ཏེ་ཞིབ་རྒྱས་སུ་གསུངས་ཤིང་། ཁྱད་པར་དུ་ཉོན་མོངས་པ་དང་འཐབ་ལུགས། དེ་ལ་བློའི་མཐུ་བསྐྱེད་
དགོས་ཚུལ་དང་། བླ་མ་སངས་རྒྱས་ཐམས་ཅད་ཀྱི་ཚོགས་ཁང་ལྟ་བུ་ཡིན་ལུགས། དེ་ལ་མཆོད་པ་
- 156 -



༦.
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ) ཟླ་
==
=
-1=- -
-'
-
-
=--
--，
- ----
--
--
--
=== -
r
==
----.:
=
=: བ
བྱས་པས་སངས་རྒྱས་ཐམས་ཅད་ལ་མཆོད་པར་འགྱུར་ཚུལ། བླ་མ་བསོད་ནམས་ཀྱི་ཞིང་དམ་པ་
ཡིན་ལུགས་སོགས་ཡིད་འཁུལ་བའི་གསུང་བཤད་རྣོ་ལ་རྒྱས་པ་གནང༌། ལྕགས་འབྲུག་གནམ་
ལོའི་དགེ་མཚན་གསར་དུ་བཞད་པའི་དུས་སྟོན་སྔར་བཞིན་གྱི་ཚེས་གཏོར་དང་། དགེ་སློང་རྣམས་
ཚ་རྟིང་མའི་ཐོག་གཟིམས་ཆུང་དུ་ཚོགས་པར་ཕྱག་དབང་དང་ཇ་གྲལ་ཞབས་ཏོག་དགེ་སློང་རེར་བསོད་
བཏགས་རེ་བཅས་སྔར་བཞིན་གནང་ཞིང་། སེར་འབྲས་དགེ་གསུམ་སོགས་ཕྱོགས་འདུས་ཀྱི་བླ་
ཆེན་དང་མི་ཆེན་སེར་སྐྱ་དུ་མ་ལ་ཕྱག་དབང་དང་སྐལ་ལྡན་རྣམས་ལ་ཆོས་ཀྱི་གསུང་གླེང་ཞིབ་རྒྱས་
སུ་མཛད། འདི་ལོ་སོགས་སྔ་ཕྱི་མང་པོར་ཇོ་ཤཱཀ་རྣམ་གཉིས། འཕགས་པ་ལོ་ཀེ་ཤྭ་ར། གསེར་
གདུང་རྣམ་གཉིས་སོགས་རྟེན་རྣམས་ལ་ལོ་རེར་སྟོང་མཆོད་ཚར་ཕྱེད་གཉིས་རེ་བཅས་ཉུང་མཐའ་དང་།
རྟེན་གཙོ་རྣམས་ལ་སྙན་ཤལ་སོགས་དང༌། གསེར་ཆབ་ཀྱང་ཡང་ཡང་འབུལ་བར་མཛད་ཅིང་དེའི་
མཐུ་ལ་བརྟེན་ནས་བསྟན་པ་རྒྱས་པ་དང་འགྲོ་ཀུན་བདེ་བའི་ཐུགས་སྨོན་ཡང་དག་ཀྱང་མཛད། ཟླ་
བ་དང་པོའི་ཚེས་བརྒྱད་ཀྱི་ཉིན་རྗེ་གྲུབ་པའི་དབང་ཕྱུག་དམ་པ་དགེ་ལེགས་རྒྱ་མཚོའི་དུས་མཆོད་དུ་
ཕུར་བུ་ལྕོག་གི་དགེ་སློང་རྣམས་ལ་མང་འགྱེད་རྒྱས་ཤིང་གཟབ་པ་དང་བཅས་ཕུར་བུ་ལྕོག་གི་རིགས་
གསུམ་ལྷ་ཁང་དུ་མཆོད་འབུལ་རྒྱས་པར་གནང་སྟེ། ཐུགས་སྨོན་བླ་ན་མ་མཆིས་པ་ཇེ་རྒྱས་སུ་མཛད།
པོ་ཏ་ལར་རྒྱལ་ཚབ་རིན་པོ་ཆེའི་མཇལ་ཞུར་དངོས་པོའི་འབུལ་བ་འགའ་ཞིག་དང་བཅས་ཏེ་ཕེབས་
ཤིང༑ ཚུར་ཡང་བཀུར་གཟོས་ཆེན་པོ་མཛད། ཟླ་བ་གསུམ་པའི་འགོར་ལྡན་མ་དགེ་སློང་དཀོན་
མཆོག །ཚ་བ་མ་ཎི་སྤྲུལ་སྐུ་ཆུང་བ། མགྲོན་གཉེར་ཡོན་ཏན་ལེགས་གྲུབ་སོགས་སོ་སོ་ནས་སྒྲུབ་སྡེ་
གསུམ་གྱི་ཚོགས་དབུར་རྗེ་བླ་མ་ཉིད་སྤྱན་དྲངས་ཏེ་སེམས་བསྐྱེད་མཆོད་པ། བླ་མ་མཆོད་པ་དང་
འབྲེལ་བའི་ཚོགས་འཁོར་གཟབ་རྒྱས་ཞབས་བརྟན་དངོས་འབུལ་སོགས་བླ་ན་མ་མཆིས་པ། དཀོན་
མཆོག་གི་མཆོད་པ། དགེ་འདུན་ལ་བསྙེན་བཀུར་སོགས་ཞུས་པའི་ཕྱི་དྲོ་སེམས་བསྐྱེད་ཀྱི་སྐབས་
གསུང་བཤད་རུས་པ་ཅན་གནང་། ཟླ་བ་གསུམ་པའི་ཚེས་བརྒྱད་ནས་ཏྲེ་བོ་ལྷ་མགོན་སྤྲུལ་སྐུ། སེར་
སྨད་བླ་ཟུར་སོགས་བུས་གཙང་། ཁམས། ཨ་མདོ། སོག་ཡུལ་སོགས་ནས་ཕེབས་པའི་མཁས་འདུས་
སྟོང་དང་བཞི་བརྒྱ་སྐོར་ལ་ཟླ་བ་གཅིག་གི་རིང་བྱང་ཆུབ་ལམ་གྱི་རིམ་པ་འཇམ་དཔལ་ཞལ་ལུང་དུ་
གྲགས་པའི་བཀའ་ཁྲིད་ལུང་རིགས་དྲི་མ་མེད་པའི་ལམ་ལས་དྲངས་ཤིང༌། བླ་མ་དམ་པ་རྣམས་གྱི་
མན་ངག་གིས་བརྒྱན་པ། བློ་རབ་འབྲིང་ཐ་མ་གསུམ་གྱི་ཉམས་ལེན་བྱེད་ལུགས། ལམ་གསུམ་སོ་
- 157 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
སོའི་གསུང་བཤད་མཐའ་ཆོད་ངེས་པ་རེ་གནང་། གཞུང་ས་ནས་ཀྱང་ཆོས་ཞུ་བ་པོ་རྣམས་ལ་མང་ཇ་
དང་བཞེས་ཐུག་སོགས་མཆོད་པ་རྨད་དུ་བྱུང་བ་སྩལ་ཞིང་། ས་ག་ཟླ་བའི་ཚེས་བརྒྱད་ཀྱི་ཉིན་སེམས་
བསྐྱེད་ཀྱི་དངོས་གཞི་སྦྱོར་དངོས་རྗེས་གསུམ་ཚང་བ་ཞིག་གནང་ཞིང་གཞུང་ས་ནས་ཀྱང་བསྙེན་བཀུར་
ཕུན་སུམ་ཚོགས་པ་གནང་། ཚེས་བཅུ་གསུམ་ལ་སེར་སྐྱ་དགུ་བརྒྱ་སྐོར་ལ་ཐུགས་རྗེ་ཆེན་པོ་དཔལ་
མོ་ལུགས་ཀྱི་རྗེས་གནང་མན་ངག་དང་བཅས་པ་མཛད་ནས། བཅུ་བཞི་དང་བཅོ་ལྔ་གཉིས་ལ་ཐེག་
པ་ཆེན་པོའི་གསོ་སྦྱོང་གི་སྡོམ་པ་འབོགས་པ་སྔོན་དུ་འགྲོ་བས་སྨྱུང་གནས་ཀྱི་ཆོ་ག་ལེགས་པར་སྩལ།
ཚེས་བཅུ་དྲུག་ནས་ཁལ་ཁ་རྗེ་བཙུན་དམ་པའི་དགོངས་རྫོགས་སྒྲུབ་མི་ཕྱག་རྡོར་ཐོན། ནོ་ཡོན་ཆོས་
རྗེ་གསང་བདག །དགེ་སྐོས་རྣམ་རྒྱལ། པས་སེ་བསམ་གཏན་རྡོ་རྗེ། གུང་ཚེ་རིང་དོན་ཡོད། ཐུ་ས་
ལག་ཆི་སོགས་འགོ་ཡོད་དྲུག་ལ་ཕྱག་དབང་དང་ལུགས་གཉིས་ཀྱི་སྒོ་ནས་གསུང་གླེང་ཞིབ་པར་གནང་།
རྗེ་བཙུན་དམ་པའི་དགོངས་རྫོགས་སུ་དངུལ་སྲང་ལྔ་བཅུའི་མཎྜལ། གོས་ཡུག་བརྒྱད་སོགས་དང༌།
ཁོང་རང་སོ་སོ་ནས་འབུལ་བ་མཚོན་ཙམ་རེ་ཕུལ་བ་ཐམས་ཅད་དགྱེས་བཞིན་དུ་བཞེས་ནས། སྣེ་
ལེན་གྱི་བདག་རྐྱེན་ཀྱང་ཡང་དག་པ་མཛད། དེ་ནས་ཕྱོགས་འདུས་ཀྱི་གྲྭ་པ་བདུན་ཅུ་སྐོར་ལ་རབ་
བྱུང་དང་ཉིས་བརྒྱ་སྐོར་ལ་བསྙེན་རྫོགས་ཀྱི་སྡོམ་པ་བཅས་སྩལ་ནས། ཚེས་བཅུ་བདུན་དང་བཅོ་
བརྒྱད་རྣམས་ལ་སྔར་རྒྱུན་ལྟར་གཏང་རག་བསྐང་གསོ་རྒྱས་པར་གནང་། ཚེས་བཅུ་དགུ་ནས་གནམ་
གང་གི་བར་དཔལ་ལྡན་སྨད་རྒྱུད་བ་དང་སྟོད་རྒྱུད་གྲྭ་ཚང་པ་གཉིས་ཀྱི་མདོ་སྔགས་ཡོངས་སུ་རྫོགས་
པའི་དགེ་བཤེས་རིག་པ་འཛིན་པ་རྣམས་ཀྱིས་གསོལ་བ་བཏབ་པ་ལྟར། བཅོམ་ལྡན་འདས་དཔལ་
རྡོ་རྗེ་འཇིགས་བྱེད་ཆེན་པོའི་རིམ་པ་གཉིས་ཀྱི་ཁྲིད་དབེན་ས་སྙན་རྒྱུད་དང་འབྲེལ་བ་རྒྱས་པར་གནང་།
ཟླ་བ་ལྔ་པའི་རིང་བཅད་རྒྱ་དམ་པོ་ལ་བཞུགས་ཤིང་ཟླ་བ་དྲུག་པའི་འགོར་རྗེ་ཉིད་ཀྱི་ཞབས་འབྲིང་
པ་འཕྲིན་ལས་ཀྱིས་ཁོ་རང་ལ་ཡོད་པའི་ཆས་དངོས་རྣམས་ལ་གཞི་བྱས་ཏེ། སྒྲུབ་སྡེ་གསུམ་དང་
མཁར་རྡོ་བཅས་ཀྱི་དགེ་སློང་རྣམས་ཚོགས་པའི་ཚོགས་དབུར་རྗེ་བཙུན་བླ་མ་ཉིད་སྤྱན་དྲངས་ཏེ་་་་
ཟང་ཟིང་གི་དངོས་འབྱོར་གྱིས་བརྟན་བཞུགས་ཕུལ་ཞིང་། རྗེ་བླ་མ་རྡོ་རྗེ་འཆང་ཆེན་པོ་ནས་ཀྱང་
དགྱེས་པའི་བཀའ་ལན་སྩལ། ཕྱི་དྲོ་སེམས་བསྐྱེད་ཀྱི་གསུང་བཤད་རྒྱས་པ་དང་དགེ་བའི་རྩ་བ་
རྣམས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་མཛད། ཟླ་བ་དྲུག་པའི་ཚེས་
བཅོ་ལྔ་ནས་དབྱར་གནས་པའི་ཆོ་ག་སྔར་བཞིན་དང་། ཟླ་བ་བདུན་པའི་ཚེས་བཅོ་ལྔ་དང་བཅུ་དྲུག་
- 158 -



» ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
གཉིས་ལ། ལྷ་ས། ལྕགས་གྲོང་། ཉང་བྲན། དོག་བདེ་སོགས་ཉེ་སྐོར་གྱི་དད་འདུས་བརྒྱད་བརྒྱ་
སྐོར་ལ་ལོ་ལྟར་དབྱར་མཇལ་གྱི་ཚེ་དབང་དང་དམིགས་བརྩེ་མ། རིགས་གསུམ་མགོན་པོའི་གཟུངས་
སྔགས་ཀྱི་ལུང་སོགས་ཁྱིམ་པ་རྣམས་དགེ་བ་ལ་བསྐུལ་བའི་བཀའ་ཆོས་ཟབ་རྒྱས་གནང་། དགག་
དབྱེའི་བྱ་བ་སྒྲུབ་པའི་མཛད་པ་ཟིན་ནས་སྔར་རྒྱུན་ལྟར་དོག་བདེའི་ཆུ་འགྲམ་དུ་ཕེབས་ནས་དགེ་
སློང་རྣམས་དང་ལྷན་ཅིག་ཁྲུས་ཀྱི་བྱ་བ་མཛད་ནས་བསྙེན་བཀུར་ཕུན་སུམ་ཚོགས་པ་དང་བཅས་ཏེ་
ཆོས་ཀྱི་འབྲེལ་གཏམ་དང་དགྱེས་སྤོ་བླ་ན་མ་མཆིས་པ་གནང་། སེར་འབྲས་དགེ་གསུམ། རྒྱུད་སྟོད་
སྨད༑ གསང་ཕུ་བཅས་སོ་སོའི་ཆོས་ཐོག་དང་བསྟུན་པའི་མང་འགྱེད་བླ་ན་མ་མཆིས་པ་དང་། ཟླ་
བ་བརྒྱད་པའི་འགོར་བློན་པོ་ཆེན་པོ་གུང་པཎྜི་ཏ་དང་། བློན་པོ་ཆེན་པོ་མདོ་མཁར་ཞབས་དྲུང་ཚེ་
རིང་དབང་རྒྱལ་གཉིས་ངོ་ཡོད་ཚང་མ་དབྱར་མཇལ་ལ་ཕེབས་པ་ལ་ཡིད་མགུ་བའི་བཀའ་ལན་བླ་
ན་མ་མཆིས་པ་དང་བཅས་ཆོས་ཀྱི་གསུང་གླེང་ཞིབ་རྒྱས་གནང་། ཚེས་བཅོ་བརྒྱད་ནས་སྟོན་ཆོས་
སྔར་བཞིན་སྩལ་ཏེ། རྒྱས་སྲས་སྤྲུལ་པའི་སྐུ། སྤྱི་ལི་ག་ནོ་མིན་ཧན། བཙན་པོ་ནོ་མིན་ཧན། བླ་
མ་འཇམ་དབྱངས་སྤྲུལ་སྐུ། ཐུའུ་ཀུན་ཞབས་དྲུང་། ར་ཉག་སྤྲུལ་སྐུ། ཏྲེ་བོ་སྤྲུལ་སྐུ། གེ་རེ་ཞབས་
དྲུང༑ སེར་སྨད་བླ་ཟུར། སེར་སྟོད་བླ་ཟུར། བློན་པོ་ཆེན་པོ་གུང་པཎྜི་ཏ། ཚ་བོ་ཐའི་ཇི་པ་སངས་ཚེ་
རིང་ལ་སོགས་པའི་མི་ཆེན་མཁས་ཤིང་དད་པ་བཟང་བ་མང་པོ་དང་། རྒྱུད་སྟོད་སྨད་དང་། སེར་
འབྲས་དགེ་གསུམ་གྱི་མཁས་འདུས་དང་། དབེན་པའི་ནགས་ཁྲོད་དུ་སྒྲུབ་པ་ལ་གཞོལ་བའི་དགེ་
སློང་རྣལ་འབྱོར་སྤྱོད་པ་སོགས་སྟོང་དང་དྲུག་བརྒྱ་སྐོར་ལ་བྱང་ཆུབ་ལམ་གྱི་རིམ་པའི་དམར་ཁྲིད་
ཐམས་ཅད་མཁྱེན་པར་བགྲོད་པའི་བདེ་ལམ་གྱི་ལྗགས་ཁྲིད་ཟབ་མོ། ཡང་དག་པར་རྫོགས་པའི་
སངས་རྒྱས་ནས་བཟུང་སྟེ། ཆོས་ཀྱི་རྒྱལ་པོ་ཕུལ་བྱུང་ཞབས་དང་ཙོང་ཁ་པ་ཡབ་སྲས་ཀྱི་བཞེད་
སྲོལ་གྲུབ་དབང་དགེ་ལེགས་རྒྱ་མཚོའི་མན་ངག་ལས་འབྱུང་བ་ལྟར་ཉིན་བཅུ་གཉིས་ཀྱི་རིང་ཆོས་ཐུན་
ཤིན་ཏུ་རིང་བ་རེ་མཛད་དེ། རྗེ་ཉིད་ཀྱི་ཞལ་ནས། ངས་ཀྱང་ན་སོ་རྒས་ཀྱང་ལས་སླ་རུ་མ་སོང་བར་
གཤེད་བགྲང་ནས་བཤད་ཡོད། ཁྱེད་རྣམས་མཐོ་དམན་ཐམས་ཅད་ནས་ཀྱང་ངས་བཤད་པ་དོན་
མེད་དུ་མ་སོང་བ་ཞིག་ཅིས་ཀྱང་མཛོད་ཅིག །ཅེས་སོགས་བཀའ་ནན་ཆེན་པོ་གནང་། གནམ་གང་
གི་ཉིན་བློན་པོ་ཆེན་པོ་པཎྜིཏ་ནས་དངུལ་དཀར་གྱི་མཎྜལ་དར་ཚོན་སྣ་ལྔའི་སྣེ་འདོགས་ཅན་ལ་སོགས་
པ་དངོས་འབྱོར་གྱི་མཆོད་སྤྲིན་རྒྱ་ཆེར་སྤྲོས་ནས་བསྟན་པ་གནས་ཚུལ་དང་བླ་མ་ཉིད་བཀའ་དྲིན་ཆེ་
- 159 -



() ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཚུལ༑ ད་ལམ་ཆོས་ཉན་པ་དོན་ཡོད་པར་བྱ་བ་དང་སྒྲུབ་པའི་མཆོད་པའི་ཚུལ་དུ་ལམ་རིམ་བསྡུས་དོན་
དང་ཡོན་ཏན་གཞིར་གྱུར་མ་གཉིས་རྒྱུན་འདོན་བྱེད་པའི་ཡིད་དམ་བཅས་ཤིང་། རྗེ་བླ་མ་རྡོ་རྗེ་འཆང་
ཆེན་པོ་ཉིད་ནས་ཀྱང་དགྱེས་པའི་ཞལ་བཞེས་བཟང་པོ་གནང་ཞིང་སེམས་བསྐྱེད་ཀྱང་བླ་ན་མ་མཆིས་
པ་མཛད། རྒྱལ་སྲས་སྤྲུལ་སྐུ། བཙན་པོ་སྤྲུལ་སྐུ། ར་ཉག་སྤྲུལ་སྐུ་ལ་སོགས་པའི་བླ་ཆེན་དང་དད་
ལྡན་མང་པོས་བསྙེན་བཀུར་དང་མང་འགྱེད་རྒྱ་ཆེར་ཕུལ་ཞིང་། རྗེ་བཙུན་རང་གི་ཕྱག་རྫ་ས་ནས་
ཀྱང་བསྙེན་བཀུར་རྒྱ་ཆེན་པོ་དང་ཁྱད་པར་དུ་སྐུ་ཚེའི་ཚེ་སྒྲུབ་ཏུ་དམིགས་ནས་གྲྭ་པ་རེར་སྒྲོལ་དཀར་
གྱི་སྐུ་རེ་དང་། མང་ཇ་བཞེས་ཐུག་དང་བཅས་པ་ཁ་ཤས། སྐུ་འགྱེད་ཊམ་རེ་དང་ཁ་བཏགས་སྐྱ་ཆེན་
རེ་བཅས་སྩལ། སྟོན་ཆོས་གྲོལ་ནས་ཕྱོགས་འདུས་ཀྱི་དོན་གཉེར་བ་བརྒྱ་སྐོར་གྱི་བསྙེན་རྫོགས་ཀྱི་
མཁན་པོ་མཛད། དེ་དུས་སུ་ཁོ་བོ་ཅག་ནས་འདོད་ཆོས་འགའ་ཞིག་གི་བཀའ་དྲིན་ནོད་པར་འདོད་དེ།
སྔ་མོ་ཞིག་ནས་གཙང་ཕྱོགས་སུ་ཆིབས་ཁ་བསྒྱུར་དགོས་པར་གསོལ་བ་བཏབ་པ་ལྟར། ཕྱོགས་འདིར་
ཆིབས་བསྐྱོད་གནང་བར་ཐུགས་ཐག་ཆོད་དེ། ཟླ་བ་དགུ་པའི་ཚེས་དྲུག་གི་ཉིན་ལྷ་སར་ཞབས་པད་
བཀོད་དེ། གོང་མ་ཆེན་པོའི་བཀའི་སྐུ་ཚབ་ཇི་ཕུ་ཨམ་བན་ནས་སྤྱན་འདྲེན་ཞུས་པ་ལྟར་བསམ་
གྲུབ་ཁང་གསར་དུ་ཕེབས། རྒྱ་ལུགས་ཀྱི་ཟ་མ་སྣ་མང་སོགས་ཕུལ་བ་དགྱེས་བཞིན་དུ་བདག་གིར་
མཛད་ཅིང་ཨམ་བན་ནས་ཀྱང་དད་པའི་རོལ་མཚོ་ལས་ཐོན་པའི་གསུང་གླེང་ཞིབ་པར་ཞུས་པ་
རྣམས་ལ་དགྱེས་བཞིན་དུ་ལན་སྩལ། དེ་ནུབ་རྡོ་རིང་དུ་བཞུགས། གུང་པཎྜི་ཏ་དང་ཞབས་དྲུང་ཚེ་
རིང་དབང་རྒྱལ་གཉིས་དང་ལྷན་དུ་ཆོས་ཀྱི་གསུང་གླེང་ཞིབ་པར་གནང་ཞིང་། ཁྱད་པར་ཕྱོགས་འདིར་
ཕེབས་སྐོར་གྱི་གསུང་གླེང་ཡང་ཞིབ་ཏུ་མཛད། ཚེས་བདུན་གྱི་ཞོགས་པ་ལྷ་ས་དང་ར་མོ་ཆེའི་མཆོད་
མཇལ་ལ་ཕེབས་ཏེ། ཐུགས་སྨོན་ཞིབ་རྒྱས་དང་ཁྱད་པར་གཙང་ཕྱོགས་སུ་ཕེབས་རྒྱུའི་སྐུ་གེགས་
ཞི་བའི་ཐུགས་སྨོན་ཡང་དག་གནང་ཞིང་། རྒྱལ་ཚབ་རིན་པོ་ཆེ་མཇལ་བར་དགའ་ལྡན་ཁང་གསར་
དུ་ཕེབས། གསོལ་ཚིགས་ལ་སོགས་པའི་བསྙེན་བཀུར་དང་ན་བཟའ་སོགས་ཀྱི་བསྙེན་བཀུར་རྒྱ་
ཆེར་ཡང་ཞུས། རི་ཁྲོད་དུ་ཕེབས་བསྟུན་སེར་འབྲས་ཀྱི་བླ་མ་སྤྲུལ་སྐུ་སོགས་དང་སྐུ་མདུན་དར་ཁན་
མཁན་པོ། གཟིམས་དཔོན་བྱམས་གླིང་མཁན་པོ། མཆོད་དཔོན་སྡེ་དྲུག་མཁན་པོ་སོགས་ཀྱང་
ཕེབས་རྫོང་ཞུ་བར་བཅར། དེ་དག་ལ་རང་རང་གི་འདོད་པ་དང་བསྟུན་པའི་ཆོས་དང་འཇིག་རྟེན་
གྱི་གསུང་གླེང་ཞིབ་རྒྱས་སུ་གནང་། རྒྱུད་སྟོད་སྨད། སེ་ར། དགའ་ལྡན་གྱི་གྲྭ་ཚང་ཁག །ར་བ་སྟོད་
སུ
བུ
ཧི
- 160 -



༄༅། །སླར་ལྕོག་ངག་དབང་བམས་པའི་རྣམ་ཐར། །༼ཀ༽
བཅས་ལ་མང་ཇ་བཞེས་ཐུག་འགྱེད་དངུལ་ཞོ་རེ་ཐོབ་ངེས་ཀྱི་དངུལ་དང་དངོས་པོ། དགའ་ལྡན་
ཚོགས་ཆེན་ལ་མང་ཇ་ཉེར་གསུམ་དང་དངུལ་བལ་ཊམ་རེའི་འགྱེད། གོས་བཟང་སྒྲིགས་ཀྱི་འཕན་
རིང་ཆ་ནང་མཛོད་ཀྱི་ཤམ་བུ་ཅན་དང་བརྒྱ་མཆོད་ཁག་གསུམ་བཅས་གནང་། འདི་ཁ་ནས་ཇ་བཟང་
རྗེ་དྲུང་ཕེབས་བསུར་མངགས་པ་ལྟར་དགྱེས་བཞིན་དུ་བསྙེན་བཀུར་ཕལ་བ་རྣམས་བདག་གིར་མཛད།
རི་ཁྲོད་ན་བཞུགས་པའི་དགེ་སློང་རྣམས་ཀྱིས་མཇལ་ཁ་ཞུས་ཏེ་ཕེབས་ལམ་དང་། བཀྲ་ཤིས་ལྷུན་
པོ་རྣམས་སུ་སྐུའི་འཕྲོད་སྐྱོང་ལ་མི་གཡེལ་བ་དང་། ཞལ་གྱི་དཀྱིལ་འཁོར་སླར་ཡང་ཕྱོགས་འདིར་
མངོན་དུ་མ་གྱུར་གྱི་བར་དུ་སྐྱབས་འཇུག་ཐུགས་རྗེས་གཟིགས་དགོས་པའི་སྐྱབས་ཞུའི་བསླབ་དོན་
ཞུས་པ་ལ་དགྱེས་བཞིན་དུ་ཞལ་བཞེས་བཟང་པོ་དང་བསླབ་བྱ་ནན་ཏན་བཅས་གནང་། ཚེས་དགུའི་
ཉིན་རི་ཁྲོད་ནས་ཆིབས་ཁ་བསྒྱུར་ཏེ་ར་ཁ་ཐང་དུ་སེ་ར་བྱེས་སྔགས་གཉིས་ཀྱི་བླ་མ་ལས་སྣེ། སྐུ་སྐྱེ།
དབོན་པོ། ཆོས་མཛད་རྣམས་ནས་ཆིབས་སྐྱེལ་དང་བཅས་ཤིང་། ལ་གདོང་དུ་བྱེས་གྲྭ་ཚང་དང་ལྷོ་
པ་ (ཁམ་ཁམས་) ཚན་བཅས་ནས་ཐབ་སྐྱེལ། དཀར་སྤྲོ་སོགས་རྒྱས་པའི་ཐོག་བྱེས་སྔགས་ (ཁམ་
ཁམས་)ཚན་གསུམ་གྱིས་མཇལ་དར་ཕུལ། རིགས་གྲྭ་ཆུ་སྐོར་འགྲམ་དུ་འབྲས་སྤུངས་སྤྱི་སོ་སྡེ་པ་བློ་
བཟང་ནོར་བུས་གསོལ་ཇ། གསོལ་ཚིགས་དཀར་སྤྲོ་མཇལ་དར་བཅས་གཟབ་རྒྱས་དང་། བློ་གླིང་
ཟུར་པ། ཤག་སྐོར་བླ་མ། ཞལ་སྔ་ནས་སྤྲུལ་སྐུ་སོགས་སེར་སྐྱ་དྲག་ཞན་མང་པོར་ཕྱག་དབང་གནང་
ཞིང་༑ གདོང་ཁར་གླིང་ཁར་རྡོ་རིང་ནས་ཐའི་ཇི་པ་སངས་ཚེ་རིང་ངོ་གཡོག་དང་རག་ཁ་ཤག་ནས་
སྟག་ལུང་ཞབས་དྲུང་དཔོན་གཡོག་བཅས་པས་ཇ་ཐབ་ཀྱི་སྐྱེལ་མ་ཞུས་ཤིང་། དེ་ནུབ་སྟོད་ལུང་སྒྲུང་
དུ་བཞུགས་ཞག་མཛད། ཚེས་བཅུ་གཅིག་གི་ཉིན་ཚར་པ་སྣར་སེ་ར་སྤྱི་སོ་སྡེ་པས་ཆིབས་བསུ་དང་
གསོལ་ཚིགས་ཞུས་ཤིང་མཇལ་དར་ཕུལ། སྐྱ་སེར་རྣམས་ལ་ཕྱག་དབང་གི་བཀའ་དྲིན་བསྐྱངས།
གསལ་བྱེད་གྲྭ་ཚང་བར་མང་ཇ་ཁ་ཤས་དང་འགྱེད་དངུལ་སྐར་ཕྱེད་བརྒྱད་རེ་སྩལ། ཆུ་བོ་རིར་ལྕགས་
ཟམ་སྤྲུལ་སྐུས་དཀར་སྤྲོ་དང་མཇལ་དར་བཅས་གཟབ་རྒྱས་ཞུས་ཤིང་། གོང་དཀར་རྫོ་ང་དཔོན་ཇའི་
སང་ཁ་ཤ་ཁ་དཔོན་གཡོག་བཅས་ཀྱིས་ཆིབས་བསུ་དང་གམ་པ་སྒྲོན་སེར་གསོལ་ཚིགས་དང་མཇལ་
དར༑ ཕྲུག་དཀར་པོ་བུབས་ལྔ་སོགས་འབུལ་བ་གཟབ་རྒྱས་དང་། འོད་གསལ་སྤྲུལ་སྐུ་ཞེས་
པའི་བླ་མ་བགྲེས་པོ་ཞིག་དང་ཆོས་ཀྱི་གསུང་གླེང་མང་པོ་མཛད། དབལ་དིར་གསོལ་ཚིགས་ཐོག་
གཙང་མདའ་དཔོན་རམ་པ་བས་གསོལ་ཇ་དང་མཇལ་དར་ཕུལ། ཡར་གཟིགས་སུ་བཞུགས་ཞག་
མ 161-



==-
- -
=tt.
---- -- - -
-
， --
r
:
-
-
-
-
-
-
-
-
，
+
-
-
-
-
-
-
-,，
，
-
-
，-
·） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཐོག་འདི་ཁ་ནས་ཀྱང་འདིར་དུས་ཚེས་ཇི་ཙམ་ལ་ཕེབས་ཀྱི་སྙན་འབུལ་ཞུ་བ་དང་སྐུའི་སྙུན་འདྲི་བ་
བཅས་པར་བློ་བཟང་མངགས་པ་ལྟར་འབྱོར་པས་ཤིན་ཏུ་དགྱེས། པད་ཚལ་རྗེ་དྲུང་དགེ་སློང་ནས་
ཀྱང་ལྕགས་འདམ་བརྒྱུད་ཡར་ལམ་པད་ཚལ་དུ་ཕེབས་དགོས་པའི་ཞུ་ཡིག་ཕུལ། ཆུ་ཚན་ཁར་
མདའ་དཔོན་རམ་པ་བའི་གསོལ་ཆས་དང་སྐྱབས་འཇུག་ཞུ་རྟེན་ཕུལ་བ་རྣམས་དགྱེས་བཞིན་དུ་བཞེས།
ངུར་སྨྲིག་ཏུ་གསོལ་ཚིགས་དང་མཆོད་ཁང་རྣམས་ལ་མཆོད་འབུལ་སྙན་ཤལ་སོགས་ཐུགས་སྨོན་གྱིས་
བརྒྱན་པ་མཛད། སྐུ་གཉེར་ནས་གསོལ་བ་བཏབ་པ་ལྟར་རྟེན་རྣམས་ལ་ཕྱག་ནས་མདོར་བསྡུས་ཤིག་
ཀྱང་གནང་། ཚེས་བཅུ་དྲུག་གི་ཉིན་རོང་བྱམས་ཆེན་དུ་ཕེབས་རྔ་བརྡུང་དར་འཕྱར་དང་བསངས་དུད་
སེར་སྦྲེང་སོགས་རྨད་དུ་བྱུང་བ་དང་བཅས་ཏེ་ཕེབས། དེ་ནུབ་ཀླུ་སྡིངས་སུ་བཞུགས་ཤིང་། ཚེས་བཅུ་
བདུན་གྱི་ཉིན་བྱམས་ཆེན་གྱི་སྐུ་མདུན་དུ་བརྒྱ་མཆོད་ལེགས་པ་སྙན་ཤལ་མཆོད་འབུལ་དང་བཅས་
པ་གནང་ཞིང་། ཞལ་རས་ལྷ་ཁང་དུ་བྱམས་ཆེན་བླ་སྤྱི་ནས་གནས་བཅུ་སྤྱན་འདྲེན་ཁྲུས་གསོལ་སོགས་
སྔོན་དུ་འགྲོ་བས་ཞབས་བརྟན་རྒྱས་པར་ཕུལ་ཏེ། གསོལ་བ་བཏབ་པ་ལྟར་བཀའ་ལན་དུ་ལམ་གྱི་
རིམ་པའི་གནད་འགག་ཆ་ཚང་བའི་གསུང་བཤད། ཆོས་ལྟར་བཅོས་པའི་ལྟ་ལོག་རྣམས་སུན་འབྱིན་
པའི་དགག་སྒྲུབ་རྒྱས་པར་གནང་ནས། དེ་ལྟ་བུའི་ཆོས་རྣམ་པར་དག་པ་ཚང་ལ་མ་ནོར་བ་ཞིག་
ཉམས་སུ་ལེན་ན། ཆོས་ལ་ཚད་མར་གྱུར་པ། དཔང་དུ་གྱུར་པ་ནི་ཡང་དག་པར་རྫོགས་པའི་སངས་
རྒྱས་ཉིད་འཁྲུལ་བའི་ཆ་ཐམས་ཅད་དང་བྲལ་བས་དེའི་གསུང་ལ་ཚད་མར་བྱེད་དགོས། སངས་རྒྱས་
ཀྱི་གསུང་ལ་ཚད་མར་གྱུར་པ་རྒྱལ་བ་རང་ཉིད་ཀྱི་རྒྱལ་ཚབ་དམ་པར་རྒྱུར་པ་རྗེ་བཙུན་བྱམས་པ་མགོན་
པོ་ཡིན་པས་ང་ཡི་བཤད་པ་དེ་རྣམས་རྣམ་དག་ཡིན་མིན་ཁོང་དཔང་པོར་གྱུར་པ་འདི་ཡིན་ཞེས་སོགས་
གསུང་བཤད་བླ་ན་མ་མཆིས་པ་གནང་། དེ་ནས་སེར་སྐྱ་མང་པོར་ཕྱག་དབང་དང་དགེ་འདུན་རྣམས་
ལ་མང་ཇ་བཞིའི་ཐོག་སྐུ་འགྱེད་དངུལ་ཞོ་ལྔ་རེའི་རྩིས་དང་སྤྱི་འབུལ་མཛོད་ཇུས་ལྗང་གུ་ཡུག་སོགས་
དངོས་པོ་ཁ་ཤས་སྩལ། དེ་ནས་འ་རས་པའི་ཁང་པར་བཞུགས་ཞག་མཛད་ཅིང་ཞབས་ཏོག་གཟབ་
རྒྱས་ཞུས་པར་བདག་གིར་བཞེས་ནས། མི་ངོ་རྣམས་ལ་ཚེ་དབང་སྩལ་ཞིང་། གང་ཅིར་བཀྲ་ཤིས་
ལུགས་ལེགས་དགོས་པའི་བསླབ་བྱ་རྒྱས་པར་གནང་། དེར་འ་རས་པའི་ཞལ་ངོ་རྒན་པ་ཞིག་གིས་
རྫོགས་ཆེན་པའི་ཉམས་ལེན་ལས་བརྩམས་པའི་རྟོགས་འབུལ་མང་དུ་བྱས་ཏེ། འདས་པའི་རྗེས་
མི་བསྙེག །མ་འོངས་པའི་སྤུན་མི་བསུ། ད་ལྟར་བའི་ཤེས་པ་སོ་མ་ཡེ་རེ་རྗེན་ནེ་བ་དེའི་སྟེང་དུ་
- 162 -



) ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ལྷོད་དེ་བཞག་ཅེས་བྱ་བ་ལ་སོགས་པའི་ལབ་ལབ་མང་དུ་བྱས་པར། ལྟ་བ་གོལ་སར་གྱུར་པ་དེ་
རྣམས་སུན་དབྱུང་བའི་གསུང་བཤད་ཞིབ་ཏུ་གནང་ཞིང་དེ་རྗེས་ལྷན་གཞིས་ཀར་བཞུགས་སྐབས་
ཀྱང་གསང་སྔགས་རྙིང་མའི་ཆོས་རྣམས་ལ་ལྟ་བ་ངན་པའི་ལྷད་ཞུགས་པའི་གསུང་བཤད་ཞིབ་ཏུ་
ཉེ་གནས་རྣམས་ལ་བཀའ་གནང་། སྟག་གྲུ་ཁར་སྐུའི་སྙུན་འདྲི་ཞུ་བ་དང་བསྙེན་བཀུར་འགའ་ཞིག་
འབུལ་བའི་ཕྱིར་ལུང་པ་ཤར་པའི་རྗེ་དྲུང་བློ་བཟང་དགེ་འདུན་ཆེད་རྫོང་ཞུས་པར་དགྱེས་པ་ཆེན་པོ་
གནང་། དེ་ནས་ལྷན་གཞིས་ཀར་ཕེབས་ནས་བཞུགས་ཞག་གཉིས་བཞུགས་པའི་ཕྱི་ཉིན། རྒྱལ་
དབང་ཐམས་ཅད་མཁྱེན་པ་རྗེ་བཙུན་མཆོག་གི་སྤྲུལ་པའི་སྐུ་རིན་པོ་ཆེའི་ཡབ་རྗེ་དམ་པ་བསོད་ནམས་
དར་རྒྱས་ཀྱིས་གཙོ་མཛད་པའི་སེར་སྐྱ་མང་པོར་ཚེ་དབང་གནང་ཞིང་གཞན་ཡང་སྐྱེ་བོ་མང་པོར་
ཕྱག་དབང་ཡང་གནང་། དེ་དུས་རྒྱལ་དབང་ཐམས་ཅད་མཁྱེན་པའི་མཆོག་གི་སྤྲུལ་པའི་སྐུ་རིན་པོ་
ཆེ་གོང་མ་བདག་པོ་ཆེན་པོའི་བཀས་ཡོངས་ལ་གྲགས་པར་ཐག་མ་ཆོད་ཀྱང་ནང་ཆགས་སུ་རྗེ་་་་་
བཙུན་ལྕང་སྐྱ་རིན་པོ་ཆེས་ཆོས་སྐྱོང་ཁག་མང་དུ་ཕབ་སྟེ་ཐབས་ཤིན་ཏུ་མཁས་པས་ཐག་ཆོད་པ་
ལྟར་ཡབ་རྗེ་དམ་པར་མགུལ་དར་ཁ་བཏགས་དང་། གོས་ཆེན་གྱི་ལ་པ་ཤ །ཕྱག་འཕྲེང་རྒྱན་ལྡན་
བཅས་གནང་ནས་རྗེ་བཙུན་མཆོག་སྤྲུལ་རིན་པོ་ཆེར་གཙང་སྦྲ་སོགས་ཞབས་འདེགས་བླ་ན་མེད་པ་
མཛད་དགོས་ཞེས་ཞལ་ཏ་ཞིབ་ཏུ་གནང་ཞིང་། རྗེ་བཙུན་མཆོག་སྤྲུལ་རིན་པོ་ཆེར་དངུལ་དཀར་གྱི་
མཎྜལ་དར་ཚོན་སྣ་ལྔའི་སྣེ་འདོགས་ཅན་གསེར་གྱི་ཚོམ་བུ་དང་ལྡན་པ། ནང་མཛོད་དྲི་མེད་བཅས་
འབུལ་བ་མཛད་ནས་ངེད་ཁ་བ་ཅན་པའི་འགྲོ་བ་རྣམས་ཀྱི་མགོན་དུ་མྱུར་དུ་ཕེབས་པ་བཀའ་དྲིན་
ཆེ་ཞེས་ཞབས་བརྟན་བཀའ་རྩོམ་གཅིག་དང་བཅས་འབུལ་བར་མཛད། དེ་ནས་ཁྲོན་པ་ཁར་
བཞུགས་ཞག་གནང་ཞིང་། ཕྱི་ཉིན་དབེན་ས་ཆོས་ཀྱི་ཕོ་བྲང་པ་རྣམས་ཀྱི་བསྙེན་བཀུར་དང་བཅས་
ལྷ་ཁུད་དུ་ཕེབས། གྲྭ་མང་སྤྱི་བསྡུས་ཀྱིས་དཀར་སྤྲོ་གསོལ་ཚིགས་སོགས་བསྙེན་བཀུར་གཟབས་
པར་ཞུས། དེ་ནུབ་ལྷ་ཁང་ཁང་གསར་དུ་བཞུགས་ནས་སང་ཉིན་ཆོས་གྲྭ་ཆེན་པོ་འདི་ཁར་ཞབས་
ཀྱི་པདྨོ་རྣམ་པར་བཀོད་ནས་གཟིམས་ཆུང་ཡིད་དགའ་ཆོས་འཛིན་དུ་ཞལ་མངོན་དུ་གྱུར། དངུལ་
དཀར་གྱི་མཎྜལ་གསེར་གྱི་ཚོམ་བུ་ཅན་ལ་སོགས་པའི་གནང་སྐྱེས་རྒྱ་ཆེར་སྩལ་ཞིང་ཅུང་ཟད་ཅིག་
དེར་བཞུགས་ནས་ཁོ་བོ་ཅག་ལ་སྤྱིར་དགྱེས་པའི་གསུང་གླེང་དང་ཡང་སྒོས་སུ་འདི་ལོ་ཁོ་བོ་ཅག་
ནས་འདི་ཁའི་ཚོགས་ཆེན་དུ་བཅོམ་ལྡན་འདས་གདུགས་དཀར་མོ་ཅན་གྱི་དབང་ཆེན་ཕུལ་བ་སོགས་
- 163-



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡）
，
ཆ---
----
--
-
- -=
ལ་བསྟན་འགྲོར་ཕན་སླེབ་ཆེ་ཚུལ་གྱི་བཀའ་གནང་། དེ་ནས་བཀའ་གདམས་ཕོ་བྲང་དུ་ཕེབས་ནས་
གང་ཅིའི་ཆོས་ཀྱི་གསུང་གླེང་ཤིན་ཏུ་རྒྱས་པར་གནང་། འདི་ལོ་དངུལ་གདུང་ནུབ་ཀྱི་སེང་གཡབས་
རྒྱབ་ཏུ་བཞུགས། དེ་ནས་ཉིན་རེ་བཞིན་མདུན་དུ་ཕེབས་ནས་ཆོས་ཀྱི་གསུང་གླེང་ཞིབ་རྒྱས་སུ་
མཛད། དེ་དུས་རྗེ་ཁྱབ་བདག་རྡོ་རྗེ་འཆང་ཆེན་པོ་ནས་བཅོམ་ལྡན་འདས་མགོན་པོ་ཚེ་དང་ཡེ་ཤེས་
དཔག་ཏུ་མེད་པ་འཆི་མེད་རྔ་སྒྲའི་དབང་ཆེན་དགོས་ཚུལ་བཀའ་ཕེབས་པ་ལྟར། སྤྱིར་རང་ཉིད་ཡོན་
ཏན་གྱི་ཆ་ཤིན་ཏུ་ཕྲ་བར་མ་ཟད་རྗེ་བླ་མའི་སྐུའི་གཟི་བརྗིད་ཀྱང་བཟོད་པར་དཀའ་བས་གཡར་ཤིན་
ཏུ་ཚ་ཡང་། རང་གིས་དམ་པའི་ཆོས་ལ་སྦྱངས་པ་ཅུང་ཟད་བྱས་པ་རྣམས་བླ་མ་རྡོ་རྗེ་འཆང་ཆེན་པོར་
སྒྲུབ་པའི་མཆོད་པར་དམིགས་ནས་བཅོམ་ལྡན་འདས་མགོན་པོ་ཚེ་དང་ཡེ་ཤེས་དཔག་ཏུ་མེད་པ་
ལྷ་དགུའི་དཀྱིལ་འཁོར་ཆེན་པོའི་དབང་སྦྱོར་དངོས་རྗེས་གསུམ་ཚང་བ་རྗེ་བླ་མ་ཉིད་ཀྱིས་གཙོ་་་་
མཛད་པའི་སྐུ་འཁོར་བཅས་ལ་ཕུལ་བར་དགྱེས་པ་བླ་ན་མེད་པར་གནང་བས་སྐལ་བ་ཤིན་ཏུ་
བཟང་། དེ་ནས་གསོལ་བ་བཏབ་པ་ལྟར། དུས་གསུམ་གྱི་རྒྱལ་བ་ཐམས་ཅད་གང་ལ་བརྟེན་ནས་སྣང་
བ་གསུམ་རྣམ་པར་དག་པའི་ཡེ་ཤེས་བླ་ན་མེད་པ་ཆོས་ཀྱི་སྐུ་དང་གཟུགས་ཀྱི་སྐུ་གཉིས་མངོན་དུ་
མཛད་པའི་ཐབས་དམ་པ་རྒྱུད་ཐམས་ཅད་ཀྱི་རྒྱལ་པོ་དཔལ་གསང་བ་འདུས་པའི་མན་ངག་གི་གནད་
དམ་པ་རྗེ་རྒྱལ་བ་གཉིས་པའི་ལེགས་བཤད་ཐམས་ཅད་ཀྱི་ཡང་རྩེ་རིམ་ལྔ་གསལ་བའི་སྒྲོན་མེའི་
གསུང་བཤད་ཤིན་ཏུ་ཟབ་པ་རྡོ་རྗེའི་ཚིག་གི་མདུད་པ་འབྱེད་པར་མཛད་པ་ཞག་བཅོ་ལྔའི་རིང་གནང་
སྟེ༔ བཀའ་དྲིན་གྱི་ཕུང་པོའི་ཆ་ཤས་གཅིག་ཙམ་ཡང་ཚེ་རབས་ཐམས་ཅད་དུ་གཞལ་དཀའ་བ་ཐོབ།
དེ་དུས་སྤྱིར་དཔལ་ལྡན་བླ་མ་དམ་པ་ཉིད་སྐུ་ན་མཐོ་བ་དང་ཡང་སྒོས་སུ་དམ་པའི་ཆོས་ཟབ་མོའི་
ལྷོང་གི་རྣམ་པ་ལྟ་བུས་སྐུ་ཁམས་མ་བདེ་བ་བྱུང་དོགས་ཀྱི་བློ་གཡེང་ཆེ་ངེས་པ་བྱུང་ཡང་རྗེ་བླ་མ་
ཉིད་ཀྱི་བཀའ་དྲིན་ལས་ཅུང་ཟད་ཙམ་གྱི་སྐྱོན་འགྱུར་ཡང་མེད་པར་མཐར་ཕྱིན། ཟླ་བ་བཅུ་གཅིག་
པའི་ཚེས་ལྔའི་ཉིན་ཁོ་བོ་ཅག་འདུས་པ་རྒྱ་མཚོའི་དབུས་སུ་འབོད་པར་མཛད་ནས། དངོས་པོའི་
གནང་སྐྱེས་རྒྱ་ཆེར་སྤྲོ་བར་མཛད་པའི་ཐོག་མཎྜལ་ཕྱག་ཏུ་བཞེས་ནས་བསྟན་པ་རིན་པོ་ཆེ་སྤྱིའི་རྣམ་
གཞག་དང་། བྱེ་བྲག་ཏུ་རྒྱལ་དབང་དབེན་ས་པ་ན་རིམ་གྱིས་བསྟན་པ་ལ་བྱ་བ་མཛད་ལུགས་སོགས་
ཀྱི་གསུང་བཤད་བློ་འཁུལ་ངེས་པའི་ཐོག་ཁོ་བོ་ཅག་གི་ཚེ་ཡུན་དུ་སྤེལ་བའི་རྡོ་རྗེའི་ཚིག་བླ་ན་མེད་པ་
བརྗོད་པ་གནང་། དེ་ནས་སླར་ཡང་ཁོ་བོ་ཅག་དང་རི་ཁྲོད་འཛིན་པའི་བཤེས་གཉེན་ཡེ་ཤེས་རྒྱལ་
- 164-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
མཚན་སོགས་ཁ་ཤས་ལ་རྣམ་པར་སྣང་མཛད་མངོན་པར་བྱང་ཆུབ་པ་དང་བཅོམ་ལྡན་འདས་དཔལ་
དགྱེས་པ་རྡོ་རྗེའི་དབང་ཆོས་ཀྱི་རྒྱལ་པོ་མཁས་གྲུབ་དགེ་ལེགས་དཔལ་བཟང་པོའི་མན་ངག་རྒྱུད་
བཅས་ཀྱི་དབང་ཆེན་ཟབ་བཤད་དང་བཅས་པ་ཉིན་བཞིའི་རིང་དགྱེས་བཞིན་གནང་། དེ་ནས་རྒྱུད་
པ་གྲྭ་ཚང་དང་ཚོགས་ཆེན་གྱི་མཁས་འདུས་མང་པོ་ལ་ཉི་འོད་འཁྱིལ་པར་བྱང་ཆུབ་ལམ་གྱི་རིམ་
པ་འཇམ་དཔལ་དབྱངས་ཀྱི་ཞལ་ལུང་གི་ཟབ་ཁྲིད་ཞིབ་བཤད་དང་བཅས་པ་གནང་སྟེ། གོང་འོག་
ཀུན་ཏུ་གསུང་བཤད་མཐའ་ཀླས་པ་དང་། ཁྱད་པར་དུ་སྟོན་པ་མཉམ་མེད་བཅོམ་ལྡན་འདས་ཀྱིས་
སྔོན་ལྷའི་དབང་པོ་བརྒྱ་བྱིན་དུ་སྐུའི་སྐྱེ་བ་བཞེས་པའི་དུས་སུ་སེམས་ཅན་མི་དགེ་བའི་ལས་སྤྱོད་པ་
རྣམས་ལ་སྡིགས་པའི་ཕྱིར་གནོད་སྦྱིན་གཤོག་པ་ཅན་དུ་སྤྲུལ་ནས་སྤྲུལ་པའི་སྐྱེ་བོ་མི་དགེ་བ་བཅུ་
ལ་སྤྱོད་པ་རྣམས་ཀྱི་ཤ་ཁྲག་ལྷག་མེད་དུ་ཟ་བར་བསྟན་པས་ཡུལ་ཐམས་ཅད་བདེ་བ་ལ་བཀོད་དེ་བླ་
ན་མེད་པའི་ཚོགས་ཡོངས་སུ་རྫོགས་ཀྱང་། དེའི་རྣམ་པར་སྨིན་པའི་ཚུལ་ལྟ་བུར་མི་མཇེད་ཀྱི་ཞིང་འདི་
ས་རོང་ཅན་ལྟ་བུར་སྣང་བ་ཡིན། ཞེས་སོགས་ལས་འབྲས་མི་བསླུ་བ་ལས་བརྩམས་པའི་གསུང་བཤད་
སྤྱན་ཆབ་དང་བཅས་གནང་བས་དེར་ཚོགས་པ་ཐམས་ཅད་ཡིད་ཤིན་ཏུ་འཁུལ། དེ་དུས་སྐུ་གེགས་
ཀྱི་རྣམ་པས་སྐུ་ཁམས་ཅུད་ཟད་མ་བདེ་ཡང་རིང་པོར་མི་ཐོགས་པར་གདངས། མཇུག་ཏུ་ཐེག་པ་ཆེན་
པོའི་སེམས་བསྐྱེད་བླ་ན་མེད་པ་ཆོ་གའི་སྒོ་ནས་གནང་སྟེ་སྔ་དྲོ་བླ་མ་མཆོད་པ་དང་འབྲེལ་བའི་ཚོགས་
འཁོར་ཞུས་ནས་དེའི་དུས་སུ་ཁོ་བོ་ཅག་གིས་མཎྜལ་ལག་ཏུ་ཐོགས་ནས་དམ་པའི་ཆོས་ཀྱི་བཀའ་དྲིན་
སྩལ་བ་ཐུགས་རྗེ་ཆེ་ཚུལ་དང་ད་དུང་བསྟན་འགྲོའི་དཔལ་དུ་ཞབས་པད་བརྟན་དགོས་ཚུལ་སོགས་
གསོལ་བ་བཏབ་པར་དགྱེས་བཞིན་དུ་ཞལ་བཞེས་སྩལ། ཕྱི་དྲོའི་དུས་སུ་བྱང་ཆུབ་ལམ་རིམ་ཆེན་
མོར་རྗེ་བླ་མ་ཙོང་ཁ་པ་ཆེན་པོས་ཇི་ལྟར་བཀའ་སྩལ་བ་ལྟར་གྱི་སྨོན་སེམས་ཆོ་གས་འཛིན་ཚུལ་ཤིན་
ཏུ་རྒྱས་པ་གནང་། གཞན་ཡང་ཁོ་བོ་ཅག་གྲོགས་བཅས་ལ་མི་འཁྲུགས་པའི་དབང་ཆེན། ཁོ་བོ་
ཅག་གཅིག་པུ་ལ་ནཱ་རོ་ཆོས་དྲུག་གི་ཟབ་ཁྲིད། དཔལ་མགོན་ཞལ་བཞི་པ་དང་། མགོན་པོ་ལྷོ་ནུབ་པ།
དུར་ཁྲོད་བདག་པོ་བཅས་ཀྱི་རྗེས་གནང་དང་། ཡང་མང་རབ་ཅིག་ལ་གཏུམ་ཆེན་ཁྱུང་ལྔའི་རྗེས་
གནང་རྣམས་ཟབ་རྒྱས་སུ་གནང་། བར་སྐབས་ཤིག་མཆོད་མཇལ་ལ་ཕེབས་དངུལ་གདུང་རིན་པོ་
ཆེ་ཤར་ནུབ་ཏུ་སྙན་ཤལ་ནང་མཛོད་རེ་དང་གོས་རྡོ་རྗེ་སེང་ལམ་མ་ཡུག་རེ་འབུལ་བ་གནང་། དེ་
ནས་མཆོད་ཁང་གཞན་རྣམས་དང་ཁྱད་པར་གཏིང་སྐྱེས་སྒྲོལ་མ། ངུར་སྨྲིག་སྒྲོལ་མ། བྱམས་པ་རང་
- 165 -
བར
པ་རང་



8
) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བྱོན༑ དགའ་གདོང་བྱམས་པ་རྣམས་ལ་ལྕགས་ཁྲའི་ནང་དུ་ཕེབས་ནས་ཐུགས་སྨོན་ཞིབ་རྒྱས་གནང་།
དེ་དུས་གོང་མ་ཆེན་པོའི་ལུང་གིས་རྗེ་བཙུན་མཆོག་གི་སྤྲུལ་སྐུ་རིན་པོ་ཆེ་ངོས་འཛིན་མཛད་རྒྱུའི་མཛད་
པ་མངོན་དུ་གྱུར་པ་ན། རྗེ་བཙུན་མཆོག་སྤྲུལ་རིན་པོ་ཆེ་ཟླ་བ་བཅུ་གཉིས་པའི་ཚེས་བཅུ་བཞིའི་ཉིན་
སྤྱན་འདྲེན་ཞུས་ཏེ་ཆོས་གྲྭ་ཆེན་པོ་འདི་ཉིད་དུ་ཞབས་ཀྱི་པདྨོ་རྣམ་པར་བཀོད་པར་གཟིམས་ཆུང་དུ་
ཕེབས་མ་ཐག་རྗེ་བཙུན་བླ་མ་འདི་ཉིད་ནས་མཇལ་བར་ཕེབས་ཏེ་ནང་མཛོད་དྲི་མ་མེད་པ། དངུལ་
དཀར་གྱི་མཎྜལ་དར་ཚོན་སྣ་ལྔའི་སྣེ་འདོགས་ཅན། སྐུ་གསུང་ཐུགས་རྟེན། དངོས་པོའི་རིགས་རྒྱ་
ཆེར་འབུལ་བར་མཛད་དེ་རིང་པོར་མི་ཐོགས་པར་སྤྲུལ་པའི་སྐུ་ཕེབས་པ་བཀའ་དྲིན་ཆེ་ཚུལ་གནང་
བར༑ རྗེ་བཙུན་མཆོག་གི་སྤྲུལ་པའི་སྐུ་རིན་པོ་ཆེ་ནས་ཀྱང་དགྱེས་པའི་རྣམ་འགྱུར་ཆེར་མཛད། དེ་
རྗེས་ཀྱང་ཚར་འགའ་རེ་ཞལ་འཛོམ་མཛད་པར་རྗེ་བཙུན་མཆོག་གི་སྤྲུལ་པའི་སྐུ་རིན་པོ་ཆེ་ནས་ཀྱང་
དགྱེས་ཉམས་ཀྱང་ཡང་ཡང་མཛད། ཚེས་ཉེར་ལྔའི་ཉིན་སྔགས་ཁང་དུ་ཆིབས་བསྐྱོད་དེ་ཐུན་མོང་
མ་ཡིན་པའི་གཏོར་ཆེན་དྲུག་ཅུ་པའི་ཕྱག་ལེན་རྣམས་ལ་ཞིབ་གཟིགས་དང་དགྲ་བགེགས་རྩད་ནས་
འབྱིན་པའི་སྤྱན་དམིགས་ཡང་དག་གནང་། དགུ་གཏོར་ཆེན་མོར་ཡང་གཟིགས་ཐོག་རྒྱུད་ཀྱི་དགོངས་
པ་དང་མཐུན་ཞེས་དགྱེས་ཉམས་ཤིན་ཏུ་ཆེ་བ་གནང་། ལྕགས་སྦྲུལ་ཟླ་བ་དང་པོའི་ཚེས་འགོར་ལོ་
གསར་གྱི་དགྱེས་སྟོན་ལ་ལེགས་པར་རོལ་པར་མཛད་ཅིང་། ལོ་འགོ་དེར་གསང་སྔགས་རྒྱལ་བ་གྲྭ་
ཚང་དུ་ཚོགས་འཁོར་གཟབ་རྒྱས་དང་སྐུ་འགྱེད་བཅས་སྩལ་ཞིང་བསྒྲུབ་བྱ་བདུན་ཙམ་ལ་བསྙེན་
རྫོགས་ཀྱི་སྡོམ་པའང་གནང་། ལྷ་སར་ཡང་སྨོན་ལམ་ཆེན་མོར་མང་ཇ་དང་འབྲས་ཚ་འགྱེད་དངུལ་
ཞོ་རེ་བཅས་སྩལ། ཚེས་བརྒྱད་ལ་དོན་གཉེར་ཅན་གྱི་སྐྱེ་བོ་ཤིན་ཏུ་མང་པ་ལ་ཚོམས་ཆེན་དུ་བསྙེན་
རྫོགས་ཀྱི་སྡོམ་པ་གནང་། དེ་རྗེས་མགུལ་ཆམ་ཞིག་ལ་བརྟེན་ནས་སྐུ་ཁམས་ཤིན་ཏུ་བསྣུན་པའི་ཚུལ་
བཞེས་པར་བརྟེན། སློབ་མའི་ཚོགས་རྣམས་བློ་ཚབ་ཚབ་པོར་གྱུར་ནས་བླ་མཆོད་དང་འབྲེལ་བའི་
བརྟན་བཞུགས་གཟིམས་ཆུང་རང་དུ་ཕུལ་བའི་ཐོག །རི་ཁྲོད་འཛིན་པའི་དགེ་སློང་ཡེ་ཤེས་རྒྱལ་
མཚན་ནས་ཞབས་པད་ཡུན་རིང་དུ་བརྟན་ཅིང་སྙུན་ལས་གྲོལ་དགོས་པའི་སླབ་དོན་ཞིབ་རྒྱས་ ཡིད་
འཁུལ་ངེས་པ་ཞུས་པར་དགྱེས་བཞིན་དུ་ཞལ་བཞེས་ལེགས་པར་གནང་། དེ་ནས་ཁོ་བོ་ཅག་ནས་
སྐུ་ཚེའི་ཚེ་དབང་འགའ་ཞིག་དང་བཅས་ཏེ་བརྟན་བཞུགས་ནན་ཏན་དུ་ཕུལ་བར་དགྱེས་བཞིན་དུ་ཞལ་
བཞེས་གནང་ཞིང་སྐུ་ཁམས་ཀྱང་འཕྲལ་དུ་གདངས་པའི་ཚུལ་བཞེས། དེ་ནས་རྗེ་བླ་མ་ཉིད་ཀྱིས་
- 166 -



） ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
བཀའ་གནང་བ་ལྟར། རྗེ་བླ་མ་བཀའ་དྲིན་མཚུངས་པ་མེད་པ་ཉིད་གཙོ་བོར་བཞུགས་པ་ལ་དབུ་
མ་བུདྡྷ་པཱ་ལི་ཏའི་ལུང་དང་། ཛམྦྷ་ལ་འབྲུག་ཞོན་དང་དཔལ་ལྷ་མོ་བཅས་ཀྱི་རྗེས་གནང་ཕུལ་བར་
དགྱེས་པ་ཆེན་པོ་གནང་། དེ་དུས་རྗེ་བླ་མ་ཉིད་ཀྱི་སྤྱན་ཅུང་ཟད་བསྙུན་ཚུལ་བཞེས་པར་བརྟེན་ཐ་
མལ་ཚུལ་བཞེས་ཀྱི་རྣམ་པ་དེ་མྱུར་དུ་གདངས་ཕྱིར་དང་། རང་ཉིད་ཀྱང་ཚོགས་རྫོགས་པའི་ཕྱིར་རྡོ་
རྗེ་འཛིན་པ་མང་རབ་ཚོགས་པའི་དབུས་མ་ཁོ་བོ་ཅག་ནས་ཞུས་ཏེ། སྔ་དྲོ་ཚེ་ཆོག་དང་ཕྱི་དྲོ་རྡོ་རྗེ་
རྣམ་པར་འཇོམས་པའི་ཆོ་ག་བཅས་ཀྱི་སྒོ་ནས་བརྟན་བཞུགས་དངོས་འབྱོར་ཕྲན་བུ་དང་བཅས་ཏེ་
ཕུལ་ཞིང་། སྐུའི་ཉེ་གནས་རྣམས་ལའང་བརྡ་མཚོན་ཙམ་རེ་ཕུལ་བར་དགྱེས་པ་ཆེན་པོ་གནང་ཞིང་
སྐུ་ཁམས་ཀྱང་འཕྲལ་ལ་གདངས་ཚུལ་བཞེས། གངས་ལྗོངས་གྲུབ་པའི་ཐིག་ལེ་དཔལ་ལྡན་ས་སྐྱ་བའི་
བདག་ཆེན་ནས་བསྔགས་བརྗོད་དང་བཅས་པའི་ཞུ་ཤོག་འབུལ་བ་མཛད་པར་བཀའ་ལན་ཡང་སྩལ་
དེ་དང་དུས་མཉམ་དུ་ས་སྐྱའི་འཇམ་དབྱངས་དང་མགོན་པོ་ཆེ་ཆུང་སོགས་རྟེན་གཙོ་རྣམས་ལ་སྙན་
ཤལ་ཡང་འབུལ་བསྐུར་གནང་། སླར་ཡང་ཐུགས་བརྩེ་བ་ཆེན་པོས་མགོན་ཁང་པ་རྣམས་དང་ལྷན་
དུ་དངོས་པོའི་གནང་སྦྱིན་དང་བཅས་ཏེ་ཁོ་བོ་ཅག་གི་ཚེ་ཡུན་དུ་སྤེལ་བའི་བདེན་ཚིག་བརྗོད་པར་མཛད།
ཁོ་བོ་ཅག་ནས་གསོལ་བ་བཏབ་པ་ལྟར་རྗེ་ཉིད་ལ་བརྟེན་པའི་བླ་མའི་རྣལ་འབྱོར་ཡང་ལྗགས་རྩོམ་
གནང་། ཧར་གདོང་ (ཁམ་ཁམས་) ཚན་ནས་འབུལ་བ་དཀར་སྤྲོ་ཟབ་རྒྱས་བཅས་ཕུལ་བར་ཡང་དགྱེས་
པ་ཆེན་པོ་གནང་ཞིང་བསླབ་བྱའང་རྒྱས་པར་མཛད། འདིར་ཕེབས་པའི་སྔ་ཕྱི་ཀུན་ཏུ་རྗེ་བླ་མ་ཉིད་
ནས་ཁོ་བོ་ཅག་ལ་ཆོས་དང་འཇིག་རྟེན་གཉིས་ཀའི་གསུང་གླེང་དང་བསླབ་བྱ་ཞིབ་རྒྱས་དང་ཁྱད་པར་
དུ་མི་ཆེན་གྱི་གོ་ས་འདི་ལྟ་བུར་འཁོད་ནས་རང་རྒྱུད་ཀྱི་ཆོས་གོང་འཕེལ་དུ་འགྲོ་བ་ལ་ང་རྒྱལ་དང་
ཆེ་འདོད་གཉིས་ཀྱི་གནོད་པ་ཆེན་པོ་སྐྱེལ་བ་ཡིན་པས་རང་རྒྱུད་ཀྱི་ང་རྒྱལ་དབལ་གཞོམ་པའི་ཐབས་
ལ་འབད་དགོས་དེ་ལ་ཉིན་རེ་བཞིན་ནམ་འཆི་ངེས་མེད་ལན་རེ་དྲན་པ་གལ་ཆེ། དེ་དྲན་ཕྱིན་རང་
རྒྱུད་ཀྱི་ང་རྒྱལ་དང་ཆེ་འདོད་ཐམས་ཅད་མི་རྟག་པ་ཡིན་པར་རྟོགས་ཏེ་ཤེས་འདོད་མི་སྐྱེ་བ་ཡིན།
གོ་ས་འདི་དག་ཏུ་འཁོད་པ་ལ་བར་གཅོད་ཀྱི་རྣམ་པ་ལྟ་བུས་ཕན་ཚུན་མཐུན་མི་མཐུན་སོགས་ཀྱི་
རྣམ་པ་བྱུང་བ་སྲིད་ན། དེ་དག་གི་ཚེ་ཡང་བཟོད་པ་དང་དགེ་སྦྱོང་གི་ཆོས་བཞི་ལ་བརྟེན་ནས་གནས་
པ་གལ་ཆེ་ཞེས་གསུང་པ་དེ་ཤིན་ཏུ་དགེ་སྦྱོར་འཕེལ་བ་ལ་བཀའ་དྲིན་དུ་གྱུར། གཞན་ཡང་གང་
ཅིར་གཟེངས་བསྟོད་དང་བསླབ་བྱ་གྲངས་ལས་འདས་པ་གནང་། དེ་ནས་རིམ་གྱིས་འདི་ཁ་ནས་
- 167 -



(s) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡) –་
ཆིབས་བསྐྱོད་པ་ལ་མངོན་དུ་ཕྱོགས་པའི་ཚེ་ཕེབས་རྫོངས་ཀྱི་རྣམ་པ་ཕྲན་བུ་ཕུལ་བ་རྣམས་དགྱེས་
བཞིན་དུ་བཞེས་ནས། ཐོག་མ་རང་གི་དངུལ་རྟ་རྨིག་མ་ཞིག་ཕྱག་ཏུ་བཞེས་ནས་ཁོ་བོ་ཅག་ལ་གནང་
སྟེ་རྗེས་གནང་གི་ཕྱོགས་སྒྲིགས་འགའ་ཞིག་དགོས་པའི་བཀའ་ཕེབས། དེ་ནས་དགྱེས་བཞིན་དུ་
སླར་ཡང་གདན་ས་ཆེན་པོ་ནས་ཆིབས་བསྐྱོད་དེ། ཕར་ལམ་པད་ཚལ་དུ་ཕེབས་མི་ངོ་རྣམས་ལ་ཚེ་
དབང་དང་དགའ་ལྡན་ལྷ་བརྒྱ་མའི་བཀའ་ཁྲིད་དང་འཕྲལ་ཕུགས་ཀུན་ནས་དགེ་བའི་བསླབ་བྱ་རྒྱ་
ཆེར་གནང་། དེ་ནས་ལ་བརྒྱུད་རོང་ཕྱོགས་ལ་ཕེབས་ཏེ་ལྕགས་འདམ་རྒན་པོ་ཨ་མིགས་ཀྱི་ཁང་
པར་བཞུགས་ཞག་མཛད་ཅིང་། དབེན་ས་ཆོས་ཀྱི་ཕོ་བྲང་པ་རྣམས་ཀྱིས་བསྙེན་བཀུར་བ་སོགས་
ལ་ཕྱག་དབང་ཡང་གནང་། དེ་ནས་ལྷན་མདར་གཞིས་ཀ་ལྷུན་གྲུབ་རབ་བརྟན་ནས་གསོལ་ཚིགས་
གྲ་སྒྲིགས་ཞུས་པ་དང་། དྲེས་ཤོངས་བས་དཀར་སྤྲོ་འབུལ་ནོད་ཞུས་པ་རྣམས་དགྱེས་བཞིན་དུ་བཞེས་
ཏེ་སེར་སྐྱ་མང་པོར་ཕྱག་དབང་ཡང་གནང་། དེ་ལ་སོགས་པ་ཕེབས་ལམ་ཀུན་ཏུ་དགེ་འདུན་གྱི་སྡེ་
དང་དཀོན་མཆོག་གསུམ་གྱི་རྟེན་རྣམས་ལ་མཆོད་འབུལ། འབངས་ཀྱི་མི་དང་སློང་མོ་བ་སོགས་ལ་
གནང་སྦྱིན་དང་། དྲག་ཞན་སོ་སོའི་བློ་བབས་དང་བསྟུན་པའི་བཀའ་ཆོས་དང་བསླབ་བྱ་སོགས་ཡང་
དག་པར་གནང་། རིམ་གྱིས་སྙེ་ཐང་དུ་ཕེབས་ཤིང་སྒྲོལ་མ་ལྷ་ཁང་དུ་བཞུགས་ཞག་ཐོག་མཆོད་འབུལ་
སྙན་ཤལ་ཐུགས་སྨོན་གྱིས་བརྒྱན་པ་གནང་། ཕྱི་ཉིན་སྙེ་ཐང་ནོར་བུ་སྒང་དུ་སེ་ར་བྱེས་གྲྭ་ཚང་དང་
སྔགས་པའི་བླ་མ་ལས་སྣེ་སོགས་ཀྱི་ཆིབས་བསུ་བསྙེན་བཀུར་རྨད་དུ་བྱུང་བ་དང་བཅས་ཏེ་ཕེབས།
སྟོད་ལུང་སྒང་དུ་བྱེས་གྲྭ་ཚང་དང་ལྷོ་པ་ (ཁམ་ཁམས་) ཚན་བཅས་ནས་ཐབ་བསུ་དང་དཀར་སྤྲོ། བཞེས་
འབྲས། སོ་སོའི་མཇལ་དར་བཅས་ཕུལ། གདོང་ཁར་གླིང་ཁར་རྡོ་རིང་ཐའི་ཇི་པ་སངས་ཚེ་རིང་ངོ་
གཡོག་དང་རག་ཁ་ཤག་ནས་སྟག་ལུང་ཞབས་དྲུང་དཔོན་གཡོག་བཅས་ཐབ་བསུར་བྱོན། བསྙེན་
བཀུར་ཕུལ་དུ་བྱུང་བ་དང་བཅས་ཏེ་ལྷ་ལྡན་དུ་ཕེབས། རྡོ་རིང་དུ་བཞུགས་ཞག་ཐོག་བློན་པོ་ཆེན་
པོ་གུང་པཎྜི་ཏ་སྐུ་ངོ་ཚང་མ་དང་། རག་ཁ་ཤག་ནས་བློན་པོ་ཆེན་པོ་(ཇ་ཛ་) སག་མདོ་མཁར་ཞབས་
དྲུང་ཚེ་རིང་དབང་རྒྱལ་བཅས་ནས་མཇལ་འཛོམ་མཛད་དེ། ཆོས་དང་འཇིག་རྟེན་གཉིས་ཀྱི་གསུང་
གླེང་ཞིབ་རྒྱས་སུ་གནང་། ཕྱི་ཉིན་སྔ་དྲོ་རག་ཁ་ཤག་ཏུ་ཕེབས། སྐུ་ངོ་ལྷན་རྒྱས་འཁོར་དང་བཅས་པ་
ལ་ཚེ་དབང་གནང་། གསོལ་ཚིགས་ཐོན་ནས་བླ་མ་སྡེ་པ་བཅས་སེར་སྐྱ་མང་པོར་ཕྱག་དབང་གནང་
ཞིང་ཕྱི་དྲོ་གདན་ས་ཆེན་པོ་ཕུར་བུ་ལྕོག་ཏུ་ཕེབས་ཉེར་རི་ཁྲོད་འཛིན་པའི་དགེ་སློང་རྣམས་ཀྱི་སེར་སྦྲེང་
- 168 -



༦
) ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ཕུན་སུམ་ཚོགས་པ་དང་བཅས་ཏེ་གཟིམས་ཆུང་དུ་ཕེབས་ནས་ཐོག་མར་རི་ཁྲོད་འཛིན་པའི་བཤེས་
གཉེན་རྣམས་ལ་མཇལ་ཁ་གནང་། གང་སྤྱིར་ཕན་ཚུན་དགྱེས་པའི་གསུང་གླེང་ཞིབ་རྒྱས་སུ་གནང་།
ཟླ་བ་གསུམ་པའི་ཚེས་བཅུའི་བར་དུ་གདན་ས་ཆེན་པོ་རྣམས་ཀྱི་བླ་མ་ལས་སྣེ་མི་དྲག་སོགས་ཕྱོགས་
འདུས་ཀྱི་སེར་སྐྱ་མང་པོ་ལ་ཕྱག་དབང་བྱིན་རླབས་སོགས་གཟབ་རྒྱས་གནང་། འདི་ལོ་རྗེ་བླ་མ་ཉིད་
ཀྱི་ཉེ་གནས་རབ་འབྱམས་པ་བློ་བཟང་དར་རྒྱས་དང་། སྦྱིན་བདག་ཆེན་པོ་བཀའ་བློན་རྣམ་གཉིས་
སོགས་ནས་བཀའ་ཆོས་ཆེན་མོ་སྔར་རྒྱུན་ལྟར་གནང་ན། སྐུ་ན་ཧ་ཅང་ཕེབས་ཆེ་བས་སྐུ་འཁྲུགས་
འོང་ཉེན་ཆེ་ཞིང་། བཀའ་ཆོས་ཉིན་ཞག་བདུན་ཙམ་ཞིག་གི་མཇུག་ཏུ་སེམས་བསྐྱེད་དང་བཅས་པ་
གནང་ན་ལེགས་ཚུལ་ཞུས་པར། རྗེ་བླ་མ་རྡོ་རྗེ་འཆང་ཆེན་པོ་ཉིད་ལན་ཅིག་མ་ཡིན་པར་རྒྱལ་བའི་
དམ་ཆོས་འཆད་ཅིང་སྤེལ་བ་ལ་ལུས་དང་སྲོག་ལ་མི་ལྟ་བའི་ཐུགས་རྗེ་ཆེན་པོ་ཡང་ཡང་གོམས་པར་
མཛད་པའི་མཐུས་བཀའ་ལས། ཐག་རིང་པོ་ནས་ཆོས་དོན་དུ་གཉེར་བའི་གང་ཟག་མང་པོ་སྒྲུགས་
སྡོད་བྱེད་ཀྱིན་འདུག་པ་བཞག་ན་མི་འོང་འཆད་གང་ཐུབ་ཅིག་འཆད་པ་ཡིན། མ་ལྕོགས་ན་སྐབས་དེར་
བཞག་ཆོག་ཅེས་གསུངས་ཏེ་དཔྱིད་ཆོས་ཆེན་མོ་སྔར་བཞིན་འཛུགས་པར་མཛད་དེ། མཁར་རྡོ་སྤྲུལ་
སྐུ༑ སྨད་བླ་ཟུར། སྲད་རྒྱུད་མཁན་པོ་སོགས་གདན་ས་ཆེན་པོ་གསུམ་དང་ཕྱོགས་སོ་སོ་ནས་མཁས་
འདུས་སྟོང་ཕྲག་གཅིག་དང་བཞི་བརྒྱ་སྐོར་ལ་བྱང་ཆུབ་ལམ་གྱི་རིམ་པ་འཇམ་དཔལ་ཞལ་ལུང་གི་
དམར་ཁྲིད་སྔར་ལས་ཀྱང་རྒྱས་པ་ཆོས་ཐུན་རེ་རེ་ལའང་བསྟན་པ་ཡོངས་སུ་རྫོགས་པའི་ཉམས་ལེན་
དེ་བཞིན་གཤེགས་པ་ཐུགས་རྗེ་ཅན་དེ་ཉིད་ཀྱི་བཀའ་དང་། རྒྱ་བོད་ཀྱི་མཁས་གྲུབ་དུ་མའི་མན་ངག་
གིས་བརྒྱན་ཏེ་ལམ་གྱི་རིམ་པ་ཡོངས་སུ་རྫོགས་པ་ཆ་ཚང་བ་རེ་གནང་ཞིང་སྐབས་སྐབས་སུ་ད་ང་
ཚོ་ཡང་ཉི་མ་ལ་ལ་རྒྱག་ལ་ཁད་ལྟ་བུར་འདུག་པས། ཁྱེད་རང་ཚོས་ཀྱང་ཆོས་འདི་ལྟ་བུ་ཡང་ཡང་ཐོས་
ཡོང་སྙམ་པ་དང་། ཕྱི་བཤོལ་དུ་མ་ལུས་པར་རིག་པ་བསྒྲིམས་ནས་ཚིག་རེ་ཚིག་གཉིས་ཐོས་པ་ཚུན་
ཆོད་རང་གི་ཉམས་ལེན་དུ་འཁྱེར་ཤེས་པ་བྱས་ནས་ལག་ལེན་ལ་ཐེབས་པ་རེ་ཅིས་ཀྱང་མཛོད།
ཅེས་ནན་བསྐུལ་ལྟ་བུ་ཡང་ཡང་མཛད་པས་དེར་ཚོགས་ཐམས་ཅད་ཡིད་ལ་ཐེ་ཚོམ་སྣ་ཚོགས་སྐྱེས་
ཤིང་གསོལ་བ་འདེབས་པ་ལ་བརྩོན་པར་གྱུར། ཆོས་ཚུགས་པའི་ཐོག་མའི་ཉིན་ཁ་ཤས་ལ་སྐུ་ངལ་
བ་དང་གསུང་གདངས་ཅུང་ཟད་དམའ་བའི་ཚུལ་ཡོད་ཀྱང་རིམ་གྱིས་གསུང་གདངས་སོགས་སྔར་
མུས་བཞིན་ཇེ་བཟང་དུ་མཛད་ནས་སེམས་བསྐྱེད་ཀྱི་བར་མཐར་ཕྱིན་པ་སྩལ། འདི་སྐབས་བྱེས་བླ་
-16 -



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཟུར་མཁས་མཆོག་སོགས་བརྟན་བཞུགས་འབུལ་མི་ཚན་ཆེ་བ་དང་། གཞུང་ས་ནས་ཀྱང་བཀའ་
ཆོས་སེམས་བསྐྱེད་སོགས་ཀྱི་ཞབས་ཏོག་སྔར་བཞིན་མཛད། ལྷ་ས་གཉེར་ཚང་སྡེ་པ་ལྷ་སྡིངས་པ།
ཕན་ཡུལ་གྲབ་གྲོང་གསར་པའི་སེར་སྐྱ་ཚང་མས་ལོ་ཤས་ནས་བརྟན་བཞུགས་དང་ཚོགས་ཡོངས་ལ་
ཟླ་བ་གཅིག་གི་རིང་རྒྱུན་ཇ་དང་བཞེས་ཐུག །སྐུ་འགྱེད། ཚ་གྲ་བཅས་བསྙེན་བཀུར་རྒྱུན་འཇགས་
དང་༑ གཞན་ཡང་དད་ལྡན་སྐྱ་སེར་མང་པོས། རྗེ་བླ་མ་འདི་ལྟ་བུ་མི་བཞུགས་ན་བདག་ཅག་
རྣམས་ཇི་ལྟར་བྱེད་སྙམ་དུ་ཡིད་ལ་བརྣགས་ནས་བརྟན་བཞུགས་འབུལ་བ་རྒྱ་ཆེ་ངེས་ཕུལ། ཟླ་བ་
གསུམ་པའི་ཚེས་བཅོ་ལྔའི་ཉིན་རྒྱལ་སྲས་སྤྲུལ་བའི་སྐུ་བསྙེན་པར་རྫོགས་པ་དགེ་སློང་གི་དངོས་པོར་
སྒྲུབ་པའི་མཁན་པོ་མཛད། སྤྲུལ་སྐུ་ལ་བསྟན་པའི་བདག་པོའི་སྐུ་ལི་མ་ལེགས་པ་ཞིག་གནང་སྟེ།
བསྟན་པ་རིན་པོ་ཆེ་ཐུགས་ལ་བཞག་ནས་གསན་སྦྱོང་དགོས་ལུགས་སོགས་ཞལ་ཏ་ཞིབ་པར་གནང་།
ས་ག་ཟླ་བའི་ཚེས་བཅོ་ལྔ་ལ་དད་འདུས་སྟོང་ཕྲག་བརྒལ་བར་ཐེག་པ་ཆེན་པོའི་གསོ་སྦྱོང་གི་སྡོམ་
པ་ལེགས་པར་སྩལ་ཞིང་ཆོ་ག་སོགས་ཆག་མེད་མཛད། ཚེས་བཅུ་བདུན་བཅོ་བརྒྱད་གཉིས་ལ་གཏང་
རག་བསྐང་གསོ་སྔར་བཞིན་དང་བཅུ་དགུའི་ཉིན་དཔལ་ལྡན་རྒྱུད་སྟོད་སྨད་ཀྱི་མདོ་སྔགས་ཡོངས་
སུ་རྫོགས་པའི་རིག་འཛིན་འདུས་པའི་ཚོགས་གསུམ་བརྒྱ་ཙམ་ནས་སྤྱི་བསྡུས་ཀྱི་བརྟན་བཞུགས་
དང་འབྲེལ་བའི་བླ་མ་རྒྱུད་མཆོད་སྲོལ་སྔར་རྒྱུན་བཞིན་ནས། དཔལ་གསང་བ་འདུས་པའི་མན་
ངག་ཟབ་མོ་འཕགས་ལུགས་ཀྱི་ཟབ་ཁྲིད་ཉེར་དྲུག་གི་བར་རྒྱས་པར་སྩལ་ཞིང་། ཉིན་རེ་བཞིན་སྔོན་
འགྲོའི་གསུང་བཤད་ཕལ་མོ་ཆེ་ལ། གསང་སྔགས་ཀྱི་ཉམས་ལེན་མཚན་ཉིད་པ་ཞིག་འོང་བ་ལ་ཐོག་
མར་བྱང་ཆུབ་ཀྱི་སེམས་རིན་པོ་ཆེ་མན་ངག་བཞིན་དུ་བསྐྱེད་པའི་མྱོང་བ་ཤིན་ཏུ་བརྟན་པའི་ཐུན་མོང་
ལམ་སྦྱང་གི་རྩ་བ་ཚུགས་པ་ཞིག་མེད་མི་རུང་དུ་དགོས་ལུགས། དེ་ལ་ཐོག་མར་ཐེག་པ་ཆེན་པོའི་དགེ་
བའི་བཤེས་གཉེན་མཚན་ཉིད་དང་ལྡན་པ་བསམ་པ་དང་སྦྱོར་བ་གཉིས་ཀྱི་སྒོ་ནས་ཚུལ་བཞིན་དུ་
བསྟེན་ནས། དེས་ཇི་ལྟར་གདམས་པ་བཞིན་དུ་དལ་འབྱོར་ནས་བཟུང་སྐྱེས་བུ་ཆུང་འབྲིང་གི་ལམ་
གྱི་རིམ་པ་རྣམས་ཚིག་ཙམ་དུ་མ་སོང་བར་མྱོང་བ་ཚད་མ་འདོན་དགོས་ལུགས། ཁྱད་པར་རྣལ་འབྱོར་
བླ་ན་མེད་པའི་དབང་གི་སྒོར་སྨིན་པར་བྱེད་པ་ལ་བླ་མ་དང་སློབ་མ་གཉིས་ཀའི་ངོས་ནས་རྒྱུད་སྡེ་རིན་
པོ་ཆེ་དང་མཐུན་པ་ཞིག་མ་བྱས་ན། ཁེ་མེད་པའི་ཁར་ཉེན་ཤིན་ཏུ་ཆེ་ལུགས་བཅས་བསྟན་པ་སྤྱིའི་
གོ་རིམ་ལ་ནན་ཏན་མཛད། ལོ་རེ་བཞིན་རྫོགས་རིམ་གྱི་ཁྲིད་ལ་བཀའ་དོག་པོ་རེ་གནང་ཡང་གསོལ་
- 170 -



5
(5） ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
བ་བཏབ་ན་སླར་གནང་རྒྱུན་ཡིན་པ་ལ། ལོ་འདི་ནང་དུ་རྒྱུད་པ་རྣམས་ཀྱིས་གསོལ་བ་ནན་ཏན་དུ་
བཏབ་སྟེ་ལྔ་མཆོད་ཀྱི་བར་དུ་སྒུག་པར་མཛད་ཀྱང་། ཚོགས་ཤིན་ཏུ་ཆེ་བ་ལ་བསྙད་མཛད་དེ་མ་གནང་
བ་ནི་དགོངས་པའི་གནད་ཁྱད་པར་ཅན་ཞིག་ཏུ་གནང་། སྐབས་སྔ་ཕྱིར་བླ་མ་འཇམ་དབྱངས་སྤྲུལ་
སྐུ་སོགས་བརྒྱ་ལྷག་ཙམ་ལ་དགེ་སློང་དང་དགེ་ཚུལ་གྱི་སྡོམ་པ་བཅས་སྩལ། གོང་མ་ཆེན་པོའི་ཨམ་
བན་རི་ཁྲོད་དུ་འོངས་ནས་དད་པ་ཆེན་པོས་མཇལ་ཕྱག་ཞུས་ཤིང་གསོལ་བ་བཏབ་པ་ལྟར། ལམ་
རིམ་བསྡུས་དོན་དང་དགའ་ལྡན་ལྷ་བརྒྱ་མ་རྣམས་ཀྱི་ལུང་དང་གང་ཅིའི་གསུང་གླེང་ཞིབ་རྒྱས་གནང་
ཞིང་༑ ཏཱ་ཤིན་འདིས་ཀྱང་དད་པ་ཆེན་པོས་ཉེ་བར་མཆོད། དེ་ནས་འབྲས་སྤུངས་སྒོ་མང་ཐོའུ་ཀུན་
ཞབས་དྲུང་རང་ཡུལ་མདོ་སྨད་ཕྱོགས་སུ་འབྱོན་ཉེར་གྱུར་པས་རྗེ་བླ་མ་ཉིད་སྒྲུབ་སྡེའི་ཚོགས་དབུར་
སྤྱན་དྲངས་ཏེ། ཚོགས་ཡོངས་སུ་མང་འགྱེད་དངོས་འབྱོར་གྱི་འབུལ་བ་རྒྱ་ཆེར་བཏེག་སྟེ་མཎྜལ་
ཕྱག་ཏུ་བསྣམས་ནས། སྔོན་ཐོག་མ་མེད་པ་ནས་སྲིད་པའི་སྡུག་བསྔལ་ཇི་སྙེད་ཅིག་སྤྱད་ཀྱང་ད་དུང་
འདི་ཙམ་ནས་ཐར་པ་ཐོབ་ཅེས་པའི་གཏིང་མཐའ་མི་མངོན་པར་མ་ཟད། བདག་ཏུ་འཛིན་པའི་དགྲ་
བོ་འདི་ཙམ་ནས་སྤོང་བ་ཞིག་མ་བྱུང་གི་བར། སྲིད་པའི་ཕུན་ཚོགས་ཇི་ཙམ་ཐོབ་ཀྱང་ཡིད་བརྟན་
མེད་ཚུལ་སོགས་མང་དུ་ཞུས་ནས། དེས་ན་ངེས་འབྱུང་བྱང་ཆུབ་ཀྱི་སེམས། ཡང་དག་པའི་ལྟ་བ།
རིམ་གཉིས་ཀྱི་རྟོགས་པ་ཁྱད་པར་ཅན་སྐྱེ་བ་སོགས་ཀྱི་སྐྱབས་འཇུག་ཞུ་བ་མཛད་པར། ཐུགས་་་་
དགྱེས་པ་ཆེན་པོས་བསྔགས་བརྗོད་དང་། ད་ཁྱེད་རང་ཕ་ཡུལ་དུ་ཕེབས་ནས་གོང་མ་ཆེན་པོར་རྗེ་
ལྕང་སྐྱ་རིན་པོ་ཆེ་བརྒྱུད་ནས་དགོངས་པ་ཞུ་ལུགས་སོགས་འཇམ་དབྱངས་གོང་མ་ཆེན་པོའི་ཐུགས་
དང་མི་འགལ་བ་མཛད་ངོས། སྒྲུབ་པ་སྙིང་པོར་མཛད་པའི་སྒོ་ནས་བསྟན་འགྲོའི་དོན་རླབས་པོ་ཆེ་
མཛད་དགོས་པའི་ཞལ་ཏ་ཞིབ་པར་གནང་། ཟླ་བ་ལྔ་པའི་ནང་ནས་ཕལ་ཆེར་བཅད་རྒྱར་བཞུགས་
ཤིང༑ སྐབས་འགའ་ཞིག་ཏུ་ཕྱོགས་འདུས་ཀྱི་དོན་གཉེར་ཅན་མང་པོར་མཇལ་ཕྱག་དང་ཆོས་འབྲེལ་
ཟབ་རྒྱས་ཀྱང་སྩལ། དེ་སྐབས་སེ་ར་བྱེས་དཀའ་བཅུ་བློ་བཟང་བསྟན་འཛིན་འདས་པའི་དགེ་རྩར་
དམིགས། སྒྲུབ་སྡེ་གསུམ་གྱི་དགེ་སློང་རྣམས་ཀྱི་ཚོགས་དབུར་རྗེ་བླ་མ་ཉིད་གདན་དྲངས་ཏེ་སེམས་
བསྐྱེད་ཀྱི་ཞབས་ཏོག་དང་ཞབས་བརྟན་རྣམས་ཕུལ། ཕྱི་དྲོ་སེམས་བསྐྱེད་སྐབས་རྗེ་བླ་མའི་ཞལ་ནས།
འོ༑ དུས་བཟང་ཁྱད་པར་ཅན་ལ་དཀོན་མཆོག་གི་མཆོད་པ། དགེ་འདུན་ལ་བསྙེན་བཀུར་རྒྱ་ཆེན་པོ་
བྱས་ནས། དགེ་བ་དེ་སྐྱེས་བུ་དམ་པ་གོང་མ་རྣམས་ཀྱི་དགོངས་པ་རྫོགས་པ་དང་། ཤི་གསོན་ཐམས་
-171-



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡) -
ཅད་བླ་མེད་རྫོགས་བྱང་ཐོབ་པའི་ཆེད་དུ་བསྔོ་བ་དང་སྨོན་ལམ་བྱེད་པ་འདི། ཇོ་བོ་བཀའ་གདམས་
པའི་རྣམ་ཐར་ཡིན་ཚུལ་སོགས་དང་། དེ་ཉིན་ཁྱིམ་པ་མང་པོ་ཆོས་ཀྱི་བདུད་རྩིའི་སྐལ་བ་ལེན་པའི་
ཕྱིར་ཚོགས་པ་ལ་བརྟེན། དེ་ལ་ཆེད་དུ་དགོངས་ནས་ཁྱིམ་པ་ཚོས་ཀྱང་རང་གིས་གང་ཤེས་ནུས་ཚོད་
ཀྱི་ཆོས་ཐ་ན་གྲོང་པ་ཕན་ཚུན་དང་ནང་མི་ཚོ་ལ་བསམ་པ་བཟང་པོ་དགོས་ལུགས། ཁྱད་པར་དགེ་
འདུན་འདི་བཀའ་ཡུལ་ཤིན་ཏུ་གཉན་པས་གྲྭ་པ་རེ་རེ་གཉིས་གཉིས་ཙམ་གྱི་ཀུན་སྤྱོད་མི་མཛེས་པ་
རྒྱུ་མཚན་དུ་བྱས་ནས། གྲྭ་པ་དེ་ཚོ་ལས་སྡུག་པ་མི་འདུག་ཅེས་སོགས་དགེ་འདུན་ལ་ཚིག་ངན་
གཏན་ནས་མི་རུང་བ་སོགས་ནན་ཏན་ཆེན་པོས་བླང་དོར་གྱི་བསླབ་བྱ་ཞིབ་པར་གནང་། ཟླ་བ་
དྲུག་པའི་ཚེས་བཅོ་ལྔའི་ཉིན་སྒྲུབ་སྡེའི་ཚོགས་དབུར་ཕེབས། སྔར་སྲོལ་བཞིན་བཅའ་ཡིག་གསུང་
སྒྲོག་བཀའ་ཆོས་བསླབ་བྱ་སྒྲིགས་ལམ་གྱི་སྐོར་སོགས་ཞིབ་རྒྱས་གནང་། ཁྱད་པར་དུ་རྗེ་གྲུབ་པའི་
དབང་ཕྱུག་དགེ་ལེགས་རྒྱ་མཚོས་བཅའ་ཡིག་ཐོག་མར་འཇོག་པར་མཛད་པའི་དུས་ཀྱི་གསུང་བཤད་
བསྐྱར་ནས་གསུངས་ཏེ། ཁྱོད་ཀྱིས་ཚོགས་སུ་སྒྲོགས་ཞེས་གསུངས་པའི་བཀའ་བཞིན་དུ། ཆབ་
མདོར་ཕྱིན་པའི་ལོ་དེ་ཙམ་མ་གཏོགས་ངེད་རང་གིས་ཆག་མེད་བསྒྲགས་པ་ཡིན་ཞེས་གསུངས། །
ཚེས་བཅུ་དྲུག་ནས་དབྱར་ཞལ་བཞེས་མཛད། གསོ་སྦྱོང་རྣམས་ཀྱི་དུས་མ་གཏོགས་དབྱར་མཚམས་
དམ་པོ་ལ་བཞུགས། ཟླ་བ་བདུན་པའི་ཚེས་བཅོ་ལྔའི་ཉིན་སྒྲུབ་སྡེའི་ཚོགས་དབུར་ཕེབས། རྒྱལ་
དབང་ཐམས་ཅད་མཁྱེན་གཟིགས་ཆེན་པོ་དེ་ཉིད་ཀྱི་མཆོག་སྤྲུལ་རིན་པོ་ཆེའི་ཞབས་བརྟན་རྒྱལ་ཀུན་
མཁྱེན་བརྩེ་མའི་ལྗགས་ལུང་གནང་སྟེ། སྒྲུབ་སྡེར་གསར་འཛུགས་ཀྱི་ཞལ་གྲོར་དགེ་སློང་རེར་ཁ་
བཏགས་མཛོད་སྒག་དཀར་ཁ་གཙང་བ་རེ་གནང་ཞིང་སེར་འབྲས་ཀྱི་རིགས་གྲྭ་དང་རྒྱུད་སྟོད་སྨད་
གསང་ཕུ་བཅས་པར་མང་འགྱེད་སྔར་བཞིན་སྩལ། དེ་ནས་ཉེ་སྐོར་གྱི་ཁྱིམ་པ་རྣམས་ལ་དབྱར་
མཇལ་དང་དགག་དབྱེ་ལྗོངས་རྒྱུ་སོགས་སྔར་ལྟར་མཛད། ལྷ་ས་ནང་ནུབ་པ་རྡོ་རིང་དྲུང་ཡིག་ཚེ་བརྟན་
ནས་སྒྲུབ་སྡེ་གསུམ་ལ་སེམས་བསྐྱེད་མཆོད་པ་སྔ་ཕྱིར་ལན་གསུམ་ཙམ་གྱི་ཚོགས་དབུར་དམ་པ་ཉིད་
སྤྱན་དྲངས་ཏེ་དངུལ་དཀར་གྱི་མཎྜལ། སྐུ་གསུང་ཐུགས་རྟེན། ན་བཟའ་སོགས་དངོས་པོ་རྒྱ་ཆེ་
བ་དང་བཅས་ཏེ་ཞབས་བརྟན་ཕུལ་ཞིང་། དགེ་འདུན་ལའང་བསྙེན་བཀུར་བླ་ན་མེད་པ་ཞུས།
རྗེ་བླ་མ་ཉིད་ནས་ཀྱང་དགེ་རྩ་རྣམས་བླ་མེད་རྫོགས་བྱང་དུ་བསྔོ་བའི་སེམས་བསྐྱེད་དང་སྨོན་ལམ་
ཡང་དག་པར་གནང་། དེ་བཞིན་དུ་རྡོ་རིང་གི་བྲན་མོ་ཟླ་ཆུང་ནས་ཀྱང་སྒྲུབ་སྡེ་གསུམ་ལ་སེམས་
-172 -



( ༄༅། །ཕུར་ལྕོག་ངག་དབང་བྱམས་པའི་རྣམ་ཐར། ། ཀ༽
བསྐྱེད་ཞབས་ཏོག་ཞུས་པའི་ཚོགས་དབུར་གདན་འདྲེན་ཞུས་པ་ལྟར་ཞབས་ཀྱི་པདྨོ་བཀོད་དེ་གསོལ་
བ་བཏབ་པ་ལྟར་དངོས་འབྱོར་གྱི་མཆོད་སྤྲིན་སྤྲོས་པ་ཐམས་ཅད་བདག་གིར་མཛད། ཕྱི་དྲོ་སེམས་
བསྐྱེད་གསུང་བཤད་རྒྱས་པ་དང་དགེ་བ་རྣམས་ཆུད་མི་ཟ་བའི་ཆེད་དུ་བླ་ན་མེད་པའི་བྱང་ཆུབ་ཏུ་
བསྔོ་བར་མཛད། ཟླ་བ་བརྒྱད་པའི་མགོར་ཁམས་པོ་ཏི་དགོན་གྱི་བླ་ཟུར་བློ་བཟང་ཡར་འཕེལ་གྱིས་
སྒྲུབ་སྡེ་གསུམ་གྱི་ཚོགས་དབུར་བླ་མ་དམ་པ་རྡོ་རྗེ་འཆང་ཆེན་པོ་སྤྱན་དྲངས་ཏེ་ཞབས་བརྟན་དངོས་
འབུལ་ཚོགས་འཁོར། མང་འགྱེད་བཅས་གཟབ་རྒྱས་ཐོག་སེམས་བསྐྱེད་ཀྱི་བཀའ་ཆོས་སོགས་སྔར་
བཞིན་གནང་། སྐབས་ཤིག་དགེ་བཤེས་རྒྱལ་མཚན་འོད་ཟེར་གྱིས་རྗེ་ཐམས་ཅད་མཁྱེན་པའི་གསུང་
འབུམ་པོད་བཅོ་བརྒྱད་གདོང་དར་གླེགས་ཤིང་ཐག་བཅས་དང༌། ཉེ་གནས་དམ་པ་རབ་འབྱམས་པ་
བློ་བཟང་དར་རྒྱས་ཀྱིས་ཀྱང་རྗེ་རིན་པོ་ཆེའི་གསུང་འབུམ་པོད་བཅོ་བརྒྱད་ན་བཟའ་གླེགས་ཤིང་ཐག་
བཅས་ཕུལ་ཏེ་གཉིས་ཀ་སོ་སོ་ནས་ཚེ་རབས་ཀུན་ཏུ་བླ་མ་བཀའ་དྲིན་ཅན་གྱིས་རྗེས་སུ་འཛིན་པ་
དང༑ ཡབ་རྗེ་རྒྱལ་བ་གཉིས་པའི་མདོ་སྔགས་ཀྱི་བསྟན་པ་རིན་པོ་ཆེ་ལ་ཐོས་བསམ་སྒོམ་གསུམ་
བྱེད་རྒྱུ་ཡོང་བའི་སྐྱབས་འཇུག་ཞུས་པར། དགྱེས་པ་ཆེན་པོས་དེ་བཞིན་དུ་འགྲུབ་པའི་བཀའ་བཞེས་
ཀྱང་གནང་། གཞན་ནས་ཀྱང་སྔ་ཕྱི་ངེས་པ་མེད་པར་རྒྱས་པ་འབུམ་ཚར་བདུན། ཉི་ཁྲི་ཚར་བཞི།
བརྒྱད་སྟོང་པ། བསྐལ་བཟང་། གཟུངས་བསྡུས། གསེར་འོད། པཎ་ཆེན་ཐམས་ཅད་མཁྱེན་པའི་
གསུང་འབུམ། རྒྱལ་དབང་སྐུ་སྔ་ཕྱིའི་གསུང་འབུམ། གཞན་ཡང་མདོ་སྔགས་ཀྱི་དཔེ་ཆ་ཤིན་ཏུ་མང་
བ་དང་། སྐུ་འདྲ། ཐང་ག་སོགས་ཀྱང་མང་ཙམ་འབུལ་མི་བྱུང་བ་རྣམས་གྲྭ་ཚང་ཁག་དང་ (ཁམ་
ཁམས་) ཚན། བླ་མ། དགེ་བཤེས་སོགས་དོན་གཉེར་ཅན་རྣམས་ལ་གནང་སྦྱིན་དུ་སྩལ། ཚེས་བཅོ་
ལྔ་ལ་ཀོང་པོ་འབྲུ་ལ་མཁན་ཆེན་སྤྲུལ་པའི་སྐུ་ཡེ་ཤེས་བསྟན་སྒྲོན་གྱིས་ཚོགས་དབུར་དམ་པ་ཉིད་
སྤྱན་དྲངས་ཏེ། བླ་མ་སངས་རྒྱས་ཐམས་ཅད་འདུས་པའི་བདག་ཉིད་རྒྱལ་བ་ཞི་ཁྲོ་ཐམས་ཅད་འདུས་
པའི་གཙོ་བོར་བསྒོམས་ཏེ། ཚོགས་ཀྱི་འཁོར་ལོས་མཆོད་ནས་དངོས་འབུལ་རྒྱ་ཆེན་པོ་དང་བཅས་
མཎྜལ་ཐོགས་ནས་བསྟན་པ་སྤྱིའི་བབས་ཚུལ་དང་། ཞབས་པད་ཡུན་རིང་དུ་བརྟན་དགོས་ལུགས།
ཁོང་རང་ཉིད་ལའང་ཐོག་མཐའ་བར་གསུམ་དུ་བླ་མ་བཀའ་དྲིན་ཆེ་ལུགས་སོགས་ཐུགས་རྗེ་བསྐུལ་
ནུས་པའི་ཞུ་ཚིག་རྣོན་པོ་དང་བཅས་ཏེ་ཞུས་པའི་ལན་དུ། རྗེ་བླ་མ་ཉིད་ཀྱི་བཀའ་ལས། འོ༑ ང་
རང་སྔར་ཆུང་ངུའི་དུས་ནས་རྗེ་རིན་པོ་ཆེའི་བསྟན་པ་ལ་མོས་པ་ཆེན་པོ་ཡོད། དེ་ནས་གྲྭ་སར་སླེབ་
re
-173-



༦) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ནས་ཀྱང་གཞུང་ཆེན་མོ་རྣམས་ལ་ཞིབ་ཏུ་རང་བལྟས་ཙ་ན། ད་ལྟ་མདོ་རྒྱུད་དང་མི་མཐུན་པའི་མན་
ངག་ཟབ་མོར་བྱེད་པ་འདི་ཐམས་ཅད་ནི། མུ་སྟེགས་ཅན་གྱི་གཞུང་ལུགས་ལ་ཞེན་པ་ལྟར་མཐོང་
ནས༑ དེའི་ཕྱིར་རྗེ་རིན་པོ་ཆེའི་བསྟན་པ་འདི་ལ་ཡིད་ཆེས་ཀྱི་དད་པ་སྙིང་ནས་རང་ཐོབ་སྟེ། ད་ལྟ་
གཞན་ཞིག་གིས་ངེད་རང་གི་སྐེ་ལ་གྲི་ཚད་ཚད་བྱས་ནས། ཁྱོད་སྲོག་བློས་གཏོང་ངམ་རྗེའི་བསྟན་པ་
བློས་གཏོང་ཟེར་བྱུང་ནའང་། རྗེ་རིན་པོ་ཆེའི་བསྟན་པ་བློས་གཏོང་བསམ་པ་མེད། ཅེས་སོགས་གསུང་
བཤད་རྒྱས་པ་དང་ཞལ་བཞེས་ཀྱང་བཟང་པོ་གནང་། ཕྱི་དྲོའི་དུས་སུ་སེམས་བསྐྱེད་ཀྱི་ཆོ་ག་རྒྱས་
པར་མཛད་ནས་བྱང་ཆུབ་ཀྱི་སེམས་རིན་པོ་ཆེ་བསྐྱེད་པར་མཛད། ཟླ་བ་བརྒྱད་པའི་ཚེས་བཅོ་
བརྒྱད་ནས་རྒྱལ་སྲས་སྤྲུལ་པའི་སྐུ། བླ་མ་འཇམ་དབྱངས་ཀྱི་སྤྲུལ་སྐུ། ཏྲེ་བོ་སྐུ་སྐྱེ་སོགས་དང་།
སེར་འབྲས་དགེ་གསུམ། རྒྱུད་སྟོད་སྨད། རི་ཁྲོད་ཁག་སོགས་མཁས་འདུས་སྟོང་དང་བདུན་བརྒྱ་
སྐོར་ལ་ཤེར་ཕྱིན་གྱི་མདོ་སྡེ་ཟབ་མོའི་དགོངས་པ་བྱང་ཆུབ་ལམ་གྱི་རིམ་པ་བདེ་ལམ་གྱི་བཀའ་ཁྲིད་
ཟབ་མོ་སངས་རྒྱས་ཀྱི་བསྟན་པའི་གནད་ཡོངས་སུ་རྫོགས་པ་གང་ཟག་གཅིག་འཚང་རྒྱ་བའི་ཐབས་
སུ་སྟན་ཐོག་གཅིག་ཏུ་གྲུ་བཞི་ལམ་གྱིས་ཁྱེར་ཤེས་པ་ཞིག་སྩལ། སྟོན་ཆོས་གྲོལ་ནས་སྐལ་ལྡན་གྱི་
སྐྱེ་བོ་བདུན་ཅུ་སྐོར་ལ་རབ་བྱུང་དང་། བརྒྱ་ཕྲག་བརྒལ་ཙམ་ལ་བསྙེན་རྫོགས་ཀྱི་སྡོམ་པ་གནང་།
དེ་ནས་སྙེ་ཐང་དུ་རྒྱལ་བའི་མཆོག་སྤྲུལ་རིན་པོ་ཆེའི་མཇལ་ཞུར་ཕེབས་པའི་ལམ་དུ་གཡུ་ཐོག་སྤྲུལ་
སྐུ་དང་མདའ་དཔོན་དངོས་གྲུབ་རྣམ་རྒྱལ་གཉིས་ནས་བརྒྱ་སྡེ་ཚལ་དུ་བཞུགས་ཞག་གདན་ཞུ་དང་
ཞབས་ཏོག་སྣེ་ལེན་གཟབ་པར་ཞུས། སྙེ་ཐང་བདེ་བ་ཅན་དུ་ཕེབས་ཡང་སྲིད་མཆོག་གི་སྤྲུལ་པའི་སྐུ་
དང་མཇལ་དུས་དགྱེས་ཉམས་ཆེ་ཞིང་ཞབས་འབྲིང་བ་རྣམས་ཀྱིས་ཁུར་ལེན་ཞུས་ཏེ་བསྙེན་བཀུར་
བཞུགས་ཞག་གཉིས་ཀྱི་རིང་ཞུས་ཤིང་། ཕྱི་ཉིན་ཇི་ཨམ་བན་དང་ལྷན་དུ་ཕེབས། སྟོད་ལུང་སྒང་དུ་
གསོལ་ཚིགས་ཏཱ་ཤིན་དང་མཉམ་དུ་གནང་། སྤུ་རིའི་གྲོང་སྣེར་ཕེབས་དུས་ཇི་ཕུ་ཨམ་བན་ནས་དད་
གུས་ཆེན་པོས་གཡབས་ཕུབ་སྟེ་གསོལ་ཇ་དང་། དཀར་སྤྲོ་ཁ་བཏགས་སོགས་ཀྱི་བསྙེན་བཀུར་
གཟབ་རྒྱས་ཞུས་ཏེ་ཕན་ཚུན་དགྱེས་པའི་གསུང་གླེང་འཕེལ། དེ་ནས་ཨམ་བན་ལྷ་སར་ལོག་ཅིང་རྗེ་
བཙུན་བླ་མ་དམ་པ་འདི་ཉིད་ཀྱིས་རི་ཁྲོད་དུ་ཕེབས་ཏེ། སྒྲུབ་སྡེའི་དགེ་སློང་རྣམས་བསོད་སྙོམས་ལ་
ཕེབས་ཁར་ཆོས་དང་མཐུན་པའི་བཀའ་སློབ་ཞིབ་རྒྱས་སུ་གནང་། ཁྱད་པར་དུ་དགེ་སྦྱོང་གི་ཆོས་
བཞིའི་བསྔགས་པ་དང་དེའི་ཚུལ་དང་མཐུན་པར་བསོད་སྙོམས་ལ་གཤེགས་ན། ཆོས་སྐྱོང་སྲུང་མ་
- 174-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
རྣམས་ཀྱིས་འཕྲིན་ལས་བསྒྲུབ་པས་དོན་ཐམས་ཅད་འགྲུབ་པར་ཐག་ཆོད་ཅེས་གནང་། དེའི་དུས་
འཇམ་པའི་དབྱངས་གོང་མ་ཆེན་པོའི་ལུང་གིས་རྒྱལ་དབང་རྡོ་རྗེ་འཆང་ཆེན་ཐམས་ཅད་མཁྱེན་པ་
ཆེན་པོ་དེ་ཉིད་ཀྱི་མཆོག་སྤྲུལ་རིན་པོ་ཆེའི་ཡོངས་འཛིན་དུ་རྗེ་བླ་མ་འདི་ཉིད་བསྐོ་བཞག་གནང་བར།
བཀའ་ལས། ང་ལོ་མཐོ་བ་དང་འདི་ལོ་ནས་འབྱུང་བཞི་རྒུད་ཆགས་ཆེན་པོ་འདུག་ཅིང་། འགྲོ་འོང་
ཡང་མང་པོ་ཕེར་བ་མི་འདུག །ཁོ་བོ་ཅག་ལ་རེ་བ་འདི་ཙམ་མཛད་པ་ལེགས་པོ་ཡིན་འདུག་ཀྱང་།
ན་སོས་གཏུགས་པས་བྱ་ཐབས་བྲལ། ཞེས་སོགས་ཀྱིས་དགོངས་པ་ཐབས་མཁས་ཀྱིས་ཞུ་བར་
མཛད་པ་ནི་ཆེན་པོའི་གོ་ས་ལ་བརྟེན་པའི་བདེ་འབྱོར་ལ་སྲེད་པ་མེད་པ་སྟོན་པའི་ཆེད་དུ་ཡིན་ལ།
དེ་ལྟ་ནའང་སླར་ཡང་གསོལ་བ་ནན་ཏན་དུ་བཏབ་པ་ལྟར་ཟླ་བ་དགུ་པའི་ཚེས་བརྒྱད་ལ་སྙེ་ཐང་དུ་
ཕྱགས་ཕེབས། ནོ་མིན་ཧན་དེ་མོ་སྤྲུལ་པའི་སྐུ། ཨམ་བན། བཀའ་བློན། གུང༌། (ཇ་ཛ་)སག་
སོགས་གཞུང་སའི་ལས་ཚན་པ་ཚང་མ་དང་སེར་འབྲས་དགེ་གསུམ་གྱི་བླ་མ་ལས་སྣེ་ཚང་མ་གདན་
འཛོམ་ཐོག་གསོལ་སྟོན་དང་། ན་བཟའ་སྐོར་ཆ་ཚང་། དངུལ་གོས་དར་སོགས་འབུལ་ནོད་ཕུལ་
ཏེ༑ དེ་དག་གྲུབ་བསྟུན་སྟེང་གི་གཟིམས་ཆུང་དུ་ཕེབས་ནས་རྒྱལ་དབང་རྗེ་བཙུན་མཆོག་སྤྲུལ་རིན་
པོ་ཆེའི་སྐུ་མདུན་དུ་རྒྱལ་ཚབ་རིན་པོ་ཆེ་གཙོ་བོར་གྱུར་པའི་བོད་ཀྱི་མི་ཆེན་རྣམས་ནས་གོང་མ་ཆེན་
པོའི་བཀའ་ཕེབས་ལུགས་བསྒྱུར་ནས་རྗེ་བླ་མ་ཉིད་དང་བྱང་རྩེ་མཁན་རིན་པོ་ཆེ་གཉིས་ནས་རྗེ་
བཙུན་མཆོག་སྤྲུལ་རིན་པོ་ཆེའི་དགེ་རྒན་ལྟ་བུ་མཛད་ནས་ཆོས་འབུལ་བ་དང་སྐུ་ཡོན་གསན་སྦྱོང་
སོགས་ཧུར་ཐག་དགོས་ཚུལ་ཞུས་པར། བཀའ་ལས། ངེད་ནི་རྗེ་བཙུན་འདི་རྒྱལ་བའི་མཆོག་
སྤྲུལ་ཡིན་མིན་ལ་ཐེ་ཚོམ་མེད། ཞབས་འགྱུར་ལེགས་པོ་བྱུང་ན་ལོས་དགའ་ཡང་། ངེད་ནི་ལོ་མཐོ་
ཞིང་སྐྱེ་སས་མ་ཁྱོགས་པས་ཆོལ་ལེ་བ་ཞིག་ཡིན། བྱང་རྩེ་མཁན་པོ་ནི་ཆོས་འཇིག་རྟེན་གང་ལ་ཡང་
མཁས་པོ་ལོས་ཡོད། གོང་མ་ཆེན་པོར་ཁྱེད་རང་རྣམས་ནས་འདི་འོས་ཞེས་ཞུས་གྲུབ་འདུག་པ། ད་
ཆ་གྲ་འགྲིག་ལེགས་པོ་ཞིག་མ་བྱུང་ན། གོང་མ་ཆེན་པོའི་བཀའ་ཁྲིམས་བཙན་བརྗིད་ཆེ་བས་ཁྱེད་
རང་རྣམས་ལའང་བཀའ་བཀྱོན་ཡོང་། ངེད་གཉིས་ནས་མ་བྱུང་བ་རྣམས་ལ་བསླབ་བྱ་གནང་དགོས།
གོང་མ་ཆེན་པོའི་དགོངས་པ་ལ་མཆོག་སྤྲུལ་རིན་པོ་ཆེ་འདི་སྐུ་ཚེ་བརྟན་ཅིང་མཛད་པ་འཕྲིན་ལས་ལ་
བར་གཅོད་མེད་པ་ཞིག་ཨེ་ཡོང་དགོངས་པ་ཞིག་འདུག་པ་དེས་ན་དོན་འདི་ཤེས་པར་མཛོད་ལ་ཁྱེད་
རང་རྣམས་ནས་ཕྱོགས་འཐེན་མཛད་རྒྱུ་མང་པོ་མེད་པར་ཐུགས་འདོད་གཅིག་པའི་གུས་འདུད་ཡགས་
-175-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
པོ་མཛད་དགོས། ངེད་རྣམས་རང་ཐད་ནས་ཞབས་ཕྱི་གང་ཤེས་ཞུ་བ་མ་གཏོགས་ཅི་ལ་བྱེད། ཅེས་
སོགས་རྡོ་རྗེའི་དབྱངས་ཟབ་མོ་མང་དུ་བསྒྲགས་པར་མཛད། དེར་ཚོགས་ཐམས་ཅད་འཇིགས་པ་
དང་དཔའ་ཞུམ་པ་དང་ངོ་མཚར་བ་རྣམས་ཕན་ཚུན་འགྲན་པ་བཞིན་དུ་གྱུར། དེར་བཞུགས་རྣམས་
ནས་བླ་མ་རིན་པོ་ཆེ་སྐུ་ན་སྨིན་པ་དང་། ནམ་དུས་ཀྱང་གྲང་བ་བཅས་འདིར་ཞག་བདུན་ཙམ་ཞིག་
བཞུགས་ཏེ། དགུན་གྱི་རིང་རི་ཁྲོད་དུ་འགོལ་བཞུགས་གནང་ཞིང་། ད་ལམ་ཞག་བདུན་བཞུགས་
རིང་རྗེ་བཙུན་མཆོག་སྤྲུལ་རིན་པོ་ཆེར་སྐུའི་རྐྱེན་སེལ་གྱི་རིགས་འགའ་ཞིག་གནང་དགོས་ཞེས་གསོལ་
བ་བཏབ་པ་དང་། རྗེ་རང་ཉིད་ནས་ཀྱང་ཐུགས་བསྐྱེད་ཟབ་མོས་མཚམས་སྦྱར་ཏེ། ཐོག་མར་
བྱང་ཆུབ་ལམ་གྱི་སྒྲོན་མའི་ལུང་དང་། ཚེ་རྟའི་དབང་། གདུགས་དཀར། སྒྲོལ་མ། འཇམ་དབྱངས་
བཅས་ཀྱི་རྗེས་གནང༌། ཁྱུང་པོ་མགུར་བརྒྱད་ཀྱི་ནང་ཚན་ངག་བྱིན་རླབས་བཅས་འབུལ་བ་གནང་
ཞིང༑ རྗེ་བཙུན་མཆོག་སྤྲུལ་རིན་པོ་ཆེ་ནས་ཀྱང་དགྱེས་ཉམས་དང་གསན་ལུགས་སོགས་རྨད་དུ་
བྱུང་བ་མཛད། དེ་ནས་རི་ཁྲོད་དུ་ཕེབས་ཀར་བྱང་རྩེ་མཁན་རིན་པོ་ཆེར་སྐུ་ཡོན་གསན་སྦྱོངས་
ཞབས་བསྐུལ་འཇམ་རྩུབ་སོགས་ཞུ་ལུགས་ཐམས་ཅད་སྐུ་སྔ་ཕྱིའི་ནང་མ་རྣམས་དང་བསྟུན་ནས་
མཁས་པོ་མཛོད། དེ་ནས་འདྲིས་ཚུལ་སོགས་ཤ་ཚ་བའི་བསླབ་བྱ་ངོ་ལྐོག་མེད་པ་གནང་ནས་རི་
ཁྲོད་དུ་ཕེབས། ཞག་ཤས་དྲག་ཞན་མང་པོའི་སྣེ་ལེན་དང༌། དཀོན་མཆོག་དབང་དཔོན་གཡོག་ཁ་
ཤས་ལ་ཚེ་དབང་གནང་ཞིང་། དེ་ནས་རེ་ཞིག་བཅད་རྒྱར་བཞུགས། སྒྲུབ་སྡེའི་དགེ་སློང་རྣམས་ལ་
ཞག་བདུན་གྱི་རིང་སྒྲོལ་དཀར་ཡིད་བཞིན་འཁོར་ལོའི་སྒོ་ནས་སྐུ་ཚེ་ཚེ་སྒྲུབ་དང་གཞན་ཡང་སྐུ་ཚེའི་
སྒྲུབ་པ་མང་དུ་གནང་། ཟླ་བ་བཅུ་པའི་ཚེས་ཉི་ཤུ་སྐོར་ལ་ཏྲེ་བོ་རབ་འབྱམས་པ་བྱམས་པ་བསྟན་འཛིན་
གྱིས་དགེ་སློང་རྣམས་ཀྱི་ཚོགས་དབུར་རྗེ་བླ་མ་ཉིད་སྤྱན་དྲངས་ཏེ། བླ་མ་དགེ་འདུན་དང་བཅས་པ་
ལ་ཞབས་ཏོག་དངོས་པོའི་འབུལ་བ་རྒྱ་ཆེར་ཕུལ་ཏེ། བླ་མ་བཀའ་དྲིན་ཆེ་ཚུལ། ད་དུང་ཞབས་པད་
ཡུན་རིང་དུ་བརྟན་པ་དང་སྐྱབས་མགོན་མཆོག་སྤྲུལ་རིན་པོ་ཆེར་བཀའ་ཆོས་མང་དུ་འབུལ་དགོས་
ཚུལ་སོགས་ཞུས་པར་དགྱེས་པའི་གསུང་ལན་དང་། ལྷག་པར་དུ་ང་རང་ལ་ཆོས་གང་ཡོད་པཎ་ཆེན་
རིན་པོ་ཆེར་ཕུལ་ཚར། ངེད་ལོ་མཐོ་བ་བཅས་འབུལ་མ་ཐུབ་ཀྱང་སྐུ་ཞབས་ནས་ཕུལ་འགྲོ། ཞེས་
གསུང་པས་དེར་ཚོགས་ཀྱི་རི་ཁྲོད་འཛིན་པ་རྣམས་ཆེར་མི་བཞུགས་པའི་གསུང་དུ་མངོན་ནས་ཐུགས་
སེམས་ཤིན་ཏུ་སྐྱོ་སྟེ། གསོལ་བ་འདེབས་པ་ལ་བརྩོན་པར་གྱུར། དགའ་ལྡན་ལྔ་མཆོད་ཆེན་མོར་སྒྲུབ་
176-



(*
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
ས
སྡེ་གསུམ་གྱི་ཚོགས་དབུར་ཕེབས་ཏེ་ཚོགས་འཁོར་ཞབས་ཏོག་སོགས་སྔར་བཞིན་དང་། ཕྱི་དྲོ་སེམས་
བསྐྱེད་ལ་བྱང་ཆུབ་ཀྱི་སེམས་རིན་པོ་ཆེ་ལ་བསྔགས་བརྗོད་དང་བསླབ་བྱ་སོགས་མདོར་བསྡུས་ཤིག་
གནང་སྟེ། དགུན་གྱི་རིང་བཅད་རྒྱ་ལ་འབད་ནས་བྱང་ཆུབ་ལམ་གྱི་རིམ་པ་རང་ལ་བློ་སྦྱངས་ཏེ་ཤ་
ཆོད་རུས་ཆོད་བྱེད་དགོས་ཞེས་ནན་ཏན་ཆེན་པོ་གནང་། སེར་འབྲས་དགེ་གསུམ་གྱི་གྲྭ་ཚང་ཁག །
ར་བ་སྟོད། གཞན་ཡང་དགོན་སྡེ་ཁག་བཅས་ལ་མང་འགྱེད། དགའ་ལྡན་ཚོགས་ཆེན་ལ་མང་ཇ་སུམ་
ཅུ་རྩ་གསུམ། འགྱེད་དངུལ་བལ་ཊམ་རེ་བཅས་སྩལ། ཚེས་ཉེར་དྲུག་ནས་སྐུའི་བཅད་རྒྱ་དམ་པོ་
ལ་བཞུགས་ཏེ། རྗེ་བཙུན་སྒྲོལ་དཀར་དང་ཚེ་དཔག་མེད་ལྷ་དགུའི་ལྗགས་བསྙེན་གནང་། ཟླ་བ་
བཅུ་གཉིས་པའི་ཚེས་བཅུ་དགུ་ལ་བཅད་རྒྱ་ལྷོད་ནས་བླ་མ་དང་གྲྭ་པ་ལ་སོགས་པའི་སྐྱེ་བོ་མང་
པོར་ཕྱག་དབང་དང་ཆོས་འབྲེལ་བཀའ་བསྒོ་སོགས་གང་ཕན་མཛད། ཚེས་ཉེར་གཅིག་ནས་གཡུ་
ཐོག་སྤྲུལ་སྐུ་དང་མདའ་དཔོན་བཅས་ནས་སྒྲུབ་སྡེ་བདུན་ཙམ་གདན་ཞུས་ཀྱི་ཚོགས་དབུར་རྗེ་བླ་
མ་ཉིད་སྤྱན་དྲངས་ཏེ་བླ་མ་མཆོད་པ་དང་འབྲེལ་བའི་ཚོགས་འཁོར་ཞབས་བརྟན་འབུལ་བ་སོགས་
རྒྱ་ཆེ་བ་ཕུལ་ནས། གསོལ་འདེབས་སུ་བླ་མ་བཀའ་དྲིན་ཆེ་ལུགས་དང་ཞབས་པད་ཡུན་རིང་དུ་
བརྟན་ནས་ཆོས་འཁོར་སྔར་བཞིན་བསྐོར་དགོས་ཚུལ། རྒྱལ་བའི་མཆོག་སྤྲུལ་རིན་པོ་ཆེ་བསྟན་
པ་ཡོངས་རྫོགས་ཀྱི་གཙུག་རྒྱན་འགྲན་ཟླ་བྲལ་བ་ཞིག་ཉིད་ནས་མཛད་དགོས་ཞེས་ཞུས་པར་ཞལ་
བཞེས་ཙམ་གནང་། ཕྱི་དྲོའི་དུས་སུ་སེམས་བསྐྱེད་ཀྱི་གསུང་བཤད་བྱང་ཆུབ་ཀྱི་སེམས་འདི་ཆོས་
ཐམས་ཅད་ཀྱི་རྩ་བ་ཡིན། འདི་ལས་ལྷག་པ་མེད་སྐལ་བ་བཟང་པོ་ཡིན་རྣམ་དཀར་ལ་བརྩོན་དགོས་
ཞེས་གསུང་བཤད་མང་པོ་གནང་། དེ་ལྟར་རྗེ་འདི་ཉིད་བཤོལ་ཟླ་རྩིས་པའི་དབང་དུ་བྱས་ན་བགྲང་
བྱ་བརྒྱད་ཅུ་ཁ་ཡར་ལ་ཉེ་བར་གཤེགས་ཀྱི་བར་དུ་གདུལ་བྱ་མང་པོ་ལ་ཐེག་པ་ཆེན་པོའི་ཆོས་སྟོན་
པ་དང་། ལོག་པར་སྨྲ་བ་ཚར་གཅོད་པ་དང་གཞུང་ལུགས་ཀྱི་དོན་རབ་འབྱམས་ལ་འཆད་རྩོད་རྩོམ་
གསུམ་གྱི་སྒོ་ནས་རྒྱལ་བའི་བསྟན་པ་ལ་བྱ་བ་མཛད་པ་སོགས་ས་བཅུ་པ་ལ་གནས་པའི་རྒྱལ་བའི་
སྲས་པོ་རྣམས་ཀྱིས་ཀྱང་བརྗོད་པར་དཀའ་བའི་མཛད་པ་མཛད་དེ། ཆོས་ཀྱི་རྒྱལ་པོ་ཙོང་ཁ་པའི་
བསྟན་པ་རིན་པོ་ཆེ་ཉིན་མོ་ལྟར་གསལ་བར་མཛད་པ་ལ་གཞན་གྱི་དྲིང་མི་འཇོག་པའི་ཁྱུ་མཆོག་གི་
གནས་རླབས་པོ་ཆེ་བརྙེས་ཤིང་། དེའི་མཐུ་ལས་རྒྱ་ཧོར་བོད་གསུམ་གྱི་སྐྱེ་བོ་ཆེ་ཞིང་འགྱིང་བ་དང་
དྲེགས་ཤིང་དཔའ་བ་དང་མཁས་ཤིང་གྲུབ་པ་ཐམས་ཅད་ཀྱིས་གཙུག་གི་ནོར་བུས་ཞབས་ཀྱི་པདྨོ་
-77



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ལ་ཉེ་བར་བཏུད་མོད་ཀྱི། དེ་ལྟ་ནའང་བདག་ཉིད་ཆེན་པོར་རློམ་པ་དང་མཁས་པའི་ང་རྒྱལ་དང་།
གཞན་ཕྱོགས་དམའ་དབབ་པ་ལ་སོགས་པའི་རྣམ་པ་ཅུང་ཟད་ཙམ་ཡང་མི་མཛད་ཀྱི་གཞན་དུ་ན་
འཕགས་པའི་རིགས་བཞི་ལ་མཆོག་ཏུ་གཞོལ་བའི་དགེ་སློང་རྣལ་འབྱོར་སྤྱོད་པ་ཚེ་བློས་བཏང་གི་
བརྟུལ་ཞུགས་ཉིད་ལྷུར་བཞེས་ཏེ། ཡོན་ཏན་ཐམས་ཅད་ཀྱི་རྩ་བ་ནམ་འཆི་ངེས་མེད་དང་། འཁོར་བའི་
ཕུན་ཚོགས་མེ་འོབས་ལྟར་མཐོང་བའི་ལྕག་གཉིས་ཀྱིས་བསྐུལ་ནས། སྙིང་རྗེ་ཆེན་པོ་བཅོས་མ་མ་
ཡིན་པས་ཀུན་ནས་བསླངས་པའི་བྱང་ཆུབ་ཀྱི་སེམས་དང་བདག་གཞན་བརྗེ་བའི་བྱང་ཆུབ་ཀྱི་སེམས་
ཟབ་མོ་དབུ་མའི་ལྟ་བ་དང་རིམ་གཉིས་ཀྱིས་ལེགས་པར་བརྒྱན་པའི་ཏིང་ངེ་འཛིན་ཟབ་མོ་ཉམས་སུ་
བཞེས་པ་འབའ་ཞིག་ལ་ཀུན་ནས་གཞོལ་པར་མཛད་དེ། ཤིན་ཏུ་དཔག་པར་དཀའ་བའི་རྣམ་པར་
ཐར་པའོ། །
དེ་དག་ལ་འདི་སྐད་ཅེས་བྱ་སྟེ། གཅིག་ཏུ་དབེན་པར་བས་ལྟར་མཐར་གནས་གྱུར་ཀྱང་། །མི་
དབང་དུ་མའི་ཅོད་པན་ནོར་བུས་གཏུགས། །དེ་ལྟ་མོད་ཀྱང་གང་ཐུགས་ང་རྒྱལ་གྱི། །གྲོགས་དང་
མི་ལྡན་འདི་ཀོ་ཨེ་མ་མཚར། །རྟག་ཏུ་སྙིང་རྗེ་ཆེན་པོའི་དབང་གྱུར་པས། །སྐྱོ་ངལ་མེད་པར་འགྲོ་ལ་
དམ་པའི་ཆོས། །འཆད་པར་མཛད་ཀྱང་འཆད་པའི་རང་བཞིན་དེ། །རྨི་ལམ་སྒྱུ་མ་མིག་འཁྲུལ་ལྟ་
བུར་གཟིགས། །འགྲོ་ཀུན་སྒྲོལ་བའི་ཁུར་ཆེན་རྟག་ཏུ་བསྣམས། །ཆོས་རྣམས་དྲི་ཟའི་གྲོང་གི་འགྲོ་
ལྟར་མཁྱེན། །རྡོ་རྗེའི་རྣལ་འབྱོར་སྣང་ཀུན་ལྷའི་རྣམ་རོལ། །གཉིས་སྤང་རླུང་གི་འགྲོ་འོངས་བཀག་
པར་བཀྲ། །ཁྱད་པར་སྐྱབས་མགོན་ཟླ་མེད་རྡོ་རྗེ་འཆང་། །གང་གིས་རིགས་ཀྱི་ཅོད་པན་དུ་བཟུང་
ཡང༑ ༑འདི་བཞིན་འགྲོ་ལ་སྨན་པའི་ཐུགས་བསྐྱེད་པ། །འདི་དག་རྒྱལ་སྲས་ཀུན་གྱིས་རྟོགས་པར་
དཀའ། །
རྗེ་བཙུན་བླ་མ་དམ་པ་བཀའ་དྲིན་མཚུངས་པ་མེད་པ་གང་གི་རྣམ་པར་ཐར་པ་རྒྱ་མཚོ་ལྟ་བུ་
ལས་ཆ་ཤས་ཙམ་བརྗོད་པར་བྱེད་པའི་གཏམ་དད་པའི་འདབ་བརྒྱ་བཞད་པར་བྱེད་པའི་ཉི་མ་ཞེས་
བྱ་བ་ལས་རྗེ་བཙུན་མཆོག་གི་སྤྲུལ་པའི་སྐུའི་རིགས་ཀྱི་ཅོད་པན་དུ་བཞེས་པའི་སྐོར་གྱི་འོད་ཟེར་ཏེ་
དྲུག་པའོ།། །།
བར་
- 178-



（:
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
༈ ཡོངས་སུ་མྱ་ངན་ལས་འདས་པའི་
མཛད་པ་བསྟན་པའི་སྐོར།
༈ དེ་ནས་ཆུ་རྟའི་གནམ་ལོ་གསར་དུ་ཚེས་པའི་དགའ་སྟོན། དཔལ་ལྡན་ལྷ་མོའི་ཚེས་གཏོར་
དང་དགེ་སློང་རྣམས་ལ་ཞབས་ཏོག་སོགས་སྔར་ལྟར་ནས། སྒྲུབ་སྡེ་ཕན་ཚུན་ལ་མང་འགྱེད། རྗེ་
སྒྲུབ་ཁང་པའི་དུས་མཆོད་ཞབས་ཏོག་བསྙེན་བཀུར་དང་རྣམ་པ་ཀུན་ཏུ་སེམས་རྒྱུད་ཆོས་དང་བསྟུན་
དགོས་ལུགས་བཅས་གནང་། ཁྱད་པར་དུ་སྔར་རྗེ་བླ་མ་ཙོང་ཁ་པ་ཆེན་པོ་བཞུགས་དུས་མི་དྲག་ཞན་
ཐམས་ཅད་འུར་ལངས་ཏེ་མཇལ་ཁར་ཕྱིན་པར། ས་སྐྱའི་བླ་མ་ཞིག་གི་བསམ་པ་ལ་རྗེ་རིན་པོ་ཆེ་ལ་
དབང་སྡུད་ཀྱི་ལས་སྟོབས་ཆེན་ཞིག་ཡོད་པ་འདྲ་སྙམ་ནས་ཁོང་པས་སྐུ་མདུན་དུ་ཕྱིན་ཏེ་དབང་སྡུད་
ཀྱི་ལས་ལ་ཅི་ཟབ་ཞུས་པས་རྗེ་རིན་པོ་ཆེས་དབང་སྡུད་ལ་རང་རྒྱུད་ཆོས་དང་མཐུན་པ་འདི་རང་ཟབ་
པར་གསུང་བ་བཞིན། ཆེ་ས་ཆུང་ས་ནས་ཡོང་ཚོད་ཀྱིས་རང་རྒྱུད་ཆོས་དང་བསྟུན་པའི་དགེ་སྦྱོར་ལ་
ཧུར་ཐག་བྱེད་དགོས། ད་ལྟ་ཕྱི་ནང་གི་མཐུན་རྐྱེན་འཛོམ་པོ་ཡིན་གསུངས། འདི་ལོ་སྒྲུབ་སྡེ་གསུམ་
གྱི་དུས་མཆོད་ལ་མ་ཕེབས་ཤིང་། སྨོན་ལམ་ཆེན་མོར་མང་ཇ་དང་སྐྱབས་འཇུག་ཞུ་རྟེན་ནང་མཛོད་
དང་༑ གོས་དམར་ཡུག །རྒྱན་དྲུག་མ། འགྱེད་དངུལ་ཞོ་རེ་བཅས་སྩལ། ཟླ་བ་དང་པོའི་ཚེས་
བདུན་ལ་སྐུ་ཁམས་ཅུང་ཞིག་མ་བདེ་བས་མཇལ་ཁ་གནང་རྒྱུ་རྣམས་ཐེན། རྗེ་བླ་མ་ཉིད་ཀྱི་ཐུགས་
དམ་བརྟག་པར་ཕེབས་པའི་ཞབས་བརྟན་སྐུ་རིམ་རྣམས་དང༌། ཁོ་བོ་ཅག་ནས་ཀྱང་སྙན་འདེབས་
ཞུས་པ་སོགས་ཚང་མ་རྗེ་བླ་མ་མཉེས་པ་གསུམ་གྱིས་མཉེས་པར་མཛད་པའི་ཉེ་གནས་དམ་པ་རབ་
འབྱམས་པ་བློ་བཟང་དར་རྒྱས་ནས་ཚེམ་པ་མེད་པར་བསྒྲུབས་ཤིང་། དེ་ལ་བརྟེན་ནས་གདངས་
སྐྱེད་ཀྱང་ཅུང་ཟད་བཞེས་ཏེ་ཕལ་ཆེར་བདེ་མཚམས་ལྟ་བུར་བཞུགས་ཤིང་། རྡོར་སྡོད་ཁ་སྟོན་སྒྲོལ་
དཀར་སྐྱབས་དང་ཏྲེ་བོ་ཧོར་ཚང་ཆོས་རྗེ་སོགས་ལ་མཇལ་ཁ་ཡང་གནང་། རྡོར་སྤྱོད་དཔོན་མོར་ཚེ་
དབང་དང་དགེ་བསྙེན་གྱི་སྡོམ་པ་བཅས་གནང་ཞིང་། ཕྱག་ཕྲེང་ཞིག་སྩལ་ཏེ་ཁྱེད་ཆོས་ལ་དཀར་པོ་
ཡོད་པ་དེར་ངེད་སེམས་དགའ། འདི་ལོ་བོད་ལ་འོང་ཚོད་ལེགས་པོ་ཡིན། རྒྱལ་བ་ཡབ་སྲས་ཀྱིས་
179 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡）
མཚོན་པའི་བླ་མ་རྣམས་མཇལ་དཀོན་མཆོག་ལ་མཆོད་པ་དགེ་འདུན་ལ་བསྙེན་བཀུར་རྒྱ་ཆེ་བ་དེ་
ཤིན་ཏུ་ལེགས། ད་དུང་རྣམ་དཀར་ལ་བརྩོན་དགོས་ཞེས་སོགས་སེམས་ལ་ཕན་པའི་བསླབ་བྱ་མང་
པོ་གནང་། དེ་ནས་ར་ཁ་བྲག་གི་དགེ་སློང་སྤྱི་ནས་དངོས་འབུལ་དང་བཅས་ཏེ་ཞབས་བརྟན་ཕུལ་
ནས་གསོལ་བ་བཏབ་པར། བཀའ་ལས། ངེད་སྐྱེ་འཆི་ལ་རང་དབང་ཐོབ་པ་ཞིག་མིན་ཡང་ཁྱེད་
རང་རྣམས་ནས་དེ་གལ་ཆེན་པོ་ཁ་ཞེ་མེད་པ་དེ་ཙམ་བྱེད་པ་བཀའ་དྲིན་ཆེ། རེ་ཞིག་དགའ་མོ་ཡོང་
འགྲོ༑ ཁྱེད་རང་ཚོས་ཟེར་བ་ལྟར་ངས་ཀྱང་དཀོན་མཆོག་ལ་གསོལ་འདེབས་བྱེད་ཅེས་གནང༌།
ཚེས་བཅོ་ལྔ་སྐོར་ལ་སྐུ་རྒྱབ་ལ་སྐྲངས་པའི་ཚུལ་ཅུང་ཟད་བཞེས་པར། རྗེ་བླ་མ་ཉིད་ནས་གདུགས་
ཤེར༑ སྒྲོལ་མ། སྤྱི་བསྐང་། ལྷ་མོའི་བསྐང་བ། ས་གསུམ་མ་སོགས་ཐོན་གནང་བ་དང་། སེར་
འབྲས་དགེ་གསུམ་སོགས་ལ་འབུམ་ཚར་ཅི་མང་། རྒྱལ་བའི་བཀའ་འགྱུར་རིན་པོ་ཆེ་ཚར་བཅོ་ལྔ།
གདུགས་ཤེར། སྒྲོལ་མ། ས་གསུམ་མ། སྤྱི་བསྐང་། ལྷ་མོའི་བསྐང་བ་བཅས་གནང་རྒྱུའི་དགོས་ཆ་
རྣམས་གནང་། ད་དུང་ཡང་གདངས་སྐྱེད་ཆེར་མ་བྱུང་བས་སྨན་པ་མཁས་བསྡུར་གྱི་གསོས་སྨན་བཞེས་
ཤིང་བོད་ཀྱི་གནས་ཆེན་ལྷ་ས། ར་མོ་ཆེ། དགེ་ལྡན། རྭ་སྒྲེང་། བསམ་ཡས། ཁྲ་འབྲུག་བཅས་ལ་
སྟོང་མཆོད། གསེར་གསོལ། སྙན་ཤལ་འདོད་གསོལ་དང་བཅས་པ། དཔལ་ལྡན་སྟོད་རྒྱུད་ཚོགས་
ཡོངས་ལ་གདུགས་དཀར་བཟློག་ཆེན་ཆེད་གཉེར་སོགས་མང་དུ་མཛད་ཀྱང་སྐུ་ཁམས་གདངས་སྐྱེད་
མ་བཞེས་ཤིང་། དེ་ལྟ་མོད་ཀྱི་ལོ་འདིར་ཡང་དཔྱིད་ཆོས་ཚེས་བརྒྱད་རང་ལ་ཚུགས་རྒྱུ་ཡིན་ཞེས་
བཀའ་ཕེབས་པར་སྦྱིན་བདག །བླ་མ། གྲྭ་རིགས། ཉེ་གནས་དམ་པ་རབ་འབྱམས་པ་བློ་བཟང་
དར་རྒྱས་བཅས་ནས། འདི་ལོ་བཀའ་ཆོས་གནང་མི་ཐུབ་ཚུལ་ནན་གྱིས་ཞུས་པར་ཉིད་ཀྱི་བཀའ་
ལས༑ དགེ་བའི་བཤེས་གཉེན་པོ་ཏོ་བ་ཆེན་པོ་སྐུ་ཚེ་རིལ་པོ་ཆོས་རང་འཆད་པས། ཞིང་ལ་ཕེབས་
ཀར་ཆོས་འཆད་སར་ཕྱག་ཐལ་མོ་སྦྱར་ནས། སེམས་ཅན་མགོན་མེད་རྣམས་ཀྱི་མགོན་དང་སྐྱབས་
མེད་རྣམས་ཀྱི་སྐྱབས་དང་། འཁྲ་ས་མེད་པ་རྣམས་ཀྱི་འཁྲ་སར་ཤོག་གསུངས་ནས་ཞིང་ལ་གཤེགས་
པ་ཡིན། ཉིན་གཅིག་ལས་ཆོས་འཆད་མ་ཐུབ་ཀྱང་བཤད། དེ་ནས་མ་ཐུབ་ན་བཞག་ཆོག་གསུངས་
པར༑ ཉེ་གནས་རབ་འབྱམས་པ་སོགས་ཀྱི་བློས་མ་བཟོད་པར། སྐུ་ན་སྨིན་པ་དང་བཞེངས་བཞུགས་
དཀའ་ལུགས་འདི་འདྲ་རེད་ཅེས་ཨུ་ཚུགས་ཆེན་པོས་ཞུས་པར་འོ་ན་དེ་ཁ་བྱེད། འོན་ཀྱང་ཏྲེ་བོ་
དཔོན་གཡོག་རྣམས་ཁམས་ནས་ཆོས་ལ་དོན་གཉེར་དེ་ཙམ་བྱས་ནས་འོངས་ཙ་ན་གསུངས་ནས།
-180 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ཟླ་བ་གསུམ་པའི་ཚེས་བརྒྱད་ལ་ཏྲེ་བོ་ཧོར་ཚང་དཔོན་གཡོག་རྣམས་དང་། འདི་ཁའི་དགེ་སློང་ཁ་
ཤས་ལ་ལམ་རིམ་ཆོས་ཐུན་གཅིག་གནང༌། དེའི་ཕྱི་ཉིན་ཆོས་མཚམས་དང་། ཚེས་བཅུ་ལ་སྔོན་
མའི་འཕྲོ་ནས་ཆོས་ཐུན་གཅིག་བཅས་ཁྱོན་ཉི་མ་གཉིས་གནང་ནས་རེ་ཞིག་སྐུ་མཚམས་ལ་བཞུགས།
ཟླ་བ་བཞི་པའི་ཚེས་བརྒྱད་ལ་ལོ་ལྟར་གྱི་བཀའ་ཆོས་ཆེན་མོའི་སེམས་བསྐྱེད་མཆོད་པའི་སྐབས་བློན་
པོ་ཆེན་པོ་(ཇ་ཛ་) སག་ཚེ་རིང་དབང་རྒྱལ་ནས་སྔར་རྒྱུན་ལྟར་སེམས་བསྐྱེད་ཀྱི་རྫ་ས་རྣམས་ཕུལ།
ད་ལམ་ཡང་ཕུལ་ཞིང་ལོ་རྗེས་མར་ཡང་འབུལ་ཞུས་པར། འོ་ན་བཀའ་དྲིན་ཆེ། བཀའ་བློན་རང་ཡང་
ཕེབས་གསུང་སྟེ་དགྱེས་ཚོར་ཆེན་པོ་གནང༌། ལོ་ལྟར་གྱི་བཀའ་ཆོས་ཆེན་མོའི་སེམས་བསྐྱེད་ཀྱི་
ཚོགས་མཆོད་སྐབས་བླ་མ་དམ་པ་ཉིད་ཀྱིས་དབུས། དགེ་སློང་གི་དགེ་འདུན་གྱི་སྡེ་ཆེན་པོ་དང་
(ཐབས་སྟབས་)ཅིག་པ་ལ་བློན་པོ་ཆེན་པོ་ཚེ་རིང་དབང་རྒྱལ་གྱིས། བླ་མ་མཆོད་པ་དང་འབྲེལ་བའི་
ཚོགས་མཆོད་བཤམས་ཏེ། དངུལ་གྱི་མཎྜལ་ལ་སོགས་པ་བསྙེན་བཀུར་རྨད་དུ་བྱུང་བ་ཕུལ་ནས།
ཞབས་པད་བརྟན་དགོས་པའི་གསོལ་བ་བཏབ་པར། ཚུལ་དེ་ལ་དགྱེས་ཚོར་ཆེན་པོས་གསུང་
བཤད་མང་པོ་གནང་ཞིང་། ཕྱི་དྲོའི་དུས་སུ་སེམས་བསྐྱེད་ཀྱི་གསུང་བཤད་ཀྱང་མང་པོ་སྩལ་བར།
ཕྱག་ཕྱི་རྣམས་སྐུ་འཁྲུགས་བྱུང་དོགས་བློ་གཡེང་དུ་གྱུར་ནའང་ཅུང་ཟད་ཀྱང་སྐྱོན་དུ་མ་གྱུར་ཅིང་།
དེ་ནུབ་སྐུ་ཁམས་ཀྱང་ཤིན་ཏུ་བདེ་བར་གྱུར། ས་ཟླའི་ཚེས་བཅུ་བཞིའི་ཉིན་རྒྱལ་སྲས་སྤྲུལ་སྐུ་གཙོ་
བོར་གྱུར་པའི་སྨྱུང་གནས་གཏོང་མི་རྣམས་ལ། ཐུགས་རྗེ་ཆེན་པོའི་རྗེས་གནང་དང་ཐེག་པ་ཆེན་
པོའི་གསོ་སྦྱོང་གི་སྡོམ་པ་བཅས་སྩལ། རྗེ་བཙུན་བླ་མ་ཉིད་སྐུ་ཁམས་མ་བདེ་ཡང་གསོ་སྦྱོང་སྟན་
ཐོག་གཅིག་མ་གནང་ཞིང་། ཚེས་བཅོ་ལྔའི་གསོ་སྦྱོང་ཡང་ཐུགས་རུས་ཆེན་པོས་མཛད། དེ་ནས་ཚེས་
བཅུ་དྲུག་གི་ཉིན་རྒྱལ་སྲས་སྤྲུལ་སྐུ་སོགས་གལ་ཆེ་བ་རྣམས་ལ་ཕྱག་དབང་ཡང་གནང་། བསྟན་པ་
རིན་པོ་ཆེའི་རྒྱུན་དང་སླད་ཀྱི་རྟེན་འབྲེལ་ལ་དགོངས་ནས། གསེར་སྦྱངས་པ་འབའ་ཞིག་ལས་གྲུབ་
པའི་བཀའ་འགྱུར་རིན་པོ་ཆེ་བཞེང་པར་བཞེད་ནས། ཕྱག་ན་ཡོད་པའི་གསེར་རྣམས་གུང་པཎྜི་ཏར་
གནང་ནས་བཞེང་དགོས་པའི་བཀའ་དང་། དེ་ཡང་ད་ལོ་རང་འགྲིག་པ་བྱེད་དགོས་ཕེབས་པར།
ཁོང་ནས་ཀྱང་གུས་པ་ཆེན་པོས་སྤྱི་བོར་ནོས་ཏེ། མཐིང་ཤོག་བཟང་པོ་ལ་གསེར་སྦྱངས་པ་འབའ་
ཞིག་ལས་གྲུབ་པའི་པོད་བརྒྱ་དང་བཅུ་གཅིག་ཆ་ཚང་དང་། བྱང་ཆུབ་ལམ་གྱི་རིམ་པ་ཆེན་མོ་དང་།
སྔགས་རིམ་ཆེན་མོ་གཉིས་པོད་རེ་བཅས་འཇིག་རྟེན་ཀུན་གྱི་མིག་གི་བདུད་རྩི་སྤུངས་པ་ལྟ་བུ། དབུ་
མ 181-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༦༡༽
ཁང་དང་པོར་ཕན་ཚུན་དུ་དབུ་ལྷ་ཚོན་བྲིས་ལྕགས་སྒེར་གྱི་དཀྱིལ་དུ་མུ་ཏིག་གི་འཕྲ་ལྡན་བཟང་གོས་
གསེར་མ་སྤུས་ལེགས་ཀྱི་ཞལ་ཁེབས་ཉིས་བརྩེགས། གདོང་དར་སུམ་བརྩེགས་ཕར་ཕྱིན་མདོ་
རྟགས། གླེགས་ཤིང་མཚལ་གྱིས་བྱུགས་པ་ཡིས་སྤང་གི་མཐོངས་ལ་རྟེན་འབྲེལ་སྙིང་པོ་དང་།
གདོང་སྣེ་ཕན་ཚུན་དུ་གཟུངས་སྔགས་ལཉྩས་འབུར་དོད་དུ་ཡོད་པ་ལ་གསེར་ཤོག་དང་། དེ་ཕྱིན་
ལ་གསེར་གྱི་མེ་ཏོག་རིས་ཀྱིས་མཛེས་པ་གླེགས་ཐག་ཐད་མ་མཛོད་གོས་ངུར་སྨྲིག་གིས་གཏུམས་
པ༑ ཟངས་ཚ་གསེར་མའི་གླེགས་ཆབ་རྡོ་རྗེ་གཟུགས་རྐོས་མ་འཕྲ་ལྡན། ཀུན་དགའ་ར་བ་ཚོན་རྩི་
གསེར་ཤོག་གིས་ཕྱུག་པ་བཅས་གསར་དུ་བསྐྲུན་པའི་སྐུ་རྒྱུར་གསེར་ཐུར་སྲང་བཞི་བརྒྱ་དང་གསུམ།
བཟང་གོས་གསེར་མ་སྤུས་ལེགས་ཡུག་ཕྱེད་ལྔ་དང་། མཛོད་གོས་ངུར་སྨིག་ཡུག་ལྔ། གོས་ལིང་
དང་ཆུ་རྩེ་འདྲེས་མ་ཡུག་ཉི་ཤུ། མུ་ཏིག་སྤུས་ལེགས་སྲན་མ་ཙམ་རྡོག་ཉིས་བརྒྱ་དང་ཉི་ཤུ་རྩ་དྲུག་
རྣམས་ངོ་ཐོག་དང་། ཨེ་སྙེའི་བྲིས་པ་ལྟོ་གར་བ་བཞི་དང་བྱིངས་བྲིས་ཤོག་པ་བསྡོམས་མི་དགུ་བཅུ་
གོ་བརྒྱད། དགེ་བཤེས་ཞུས་དག་པ་བརྒྱད། ལྷ་བྲིས། ཤིང་རྐོས། གསེར་དདུལ། ཚེམ་བུ་བ་བཅས་
བཟོ་ཕྲན་མི་ཉི་ཤུ་རྩ་གཅིག །ལག་གཡོག་ཉི་ཤུ་རྩ་བདུན་བཅས་ཀྱི་ལས་རྒྱུན་རིང་གི་ཕོགས་དང་ཟུར་
གསོས། གླ་ཡོན་དང་། ལེགས་གནང་། འཛུགས་སྒང་གྲོལ་གསུམ་གྱི་སྟོན་མོ་གནང་ཆ་དང་། གཞུང་
སར་གླེགས་ཤིང་དང་ཤོག་བུའི་རིན་ཕུལ་བ་བཅས་ལ་དངུལ་གྱི་མཎྜལ་སྣེ་འདོགས་ཅན། ན་བཟའ་
ཆ་འགྲིག །དངུལ་དང་གོས་ཆེན། ཕོ་མོའི་རྒྱན་གོས་རྟ་སྒ་འཁོར། དྲེའུ། མཛོ་མོ། ཁ་བཏགས་ཆེ་
ཆུང་སོགས་ཡང་ཏིག་དངུལ་རྐྱང་ཐོག་དངོས་པོའི་རིན་གོང་བསྣན་པ་བཅས་ཁྱོན་དངུལ་སྲང་སུམ་
སྟོང་བརྒྱད་བརྒྱ་དགུ་བཅུ་གོ་ལྔ་ཞོ་དོ་སྐར་ལྔ་བཅས་ཕུལ་ནས་བཀའ་འགྱུར་རིན་པོ་ཆེ་གསར་་་་་་
བཞེངས་རྨད་དུ་བྱུང་བ་གནང་། འདི་སྐབས་ལི་ཐང་གི་བཀའ་འགྱུར་མཚལ་པར་མ་དེ་ཤིན་ཏུ་དག་
པ་ཞིག་ཡོད་འདུག་པས། སྡེ་པ་ཨ་འབུམ་བཀྲ་ཤིས་ལ་ཞུ་ཡིག་ཕུལ་ནས། ཤོག་བུའི་རིན་ཡོན་སོགས་
སླར་འབུལ་རྒྱུར་བྱས་ནས། ཤོག་བུ་སྤུས་ལེགས་དང་མཚལ་གར་བ་བཅས་ཀྱིས་ཕུན་སུམ་ཚོགས་
པ་ཞིག་ཡོང་བར་གྱིས་གསུང་བ་ལྟར། ཉེ་གནས་རབ་འབྱམས་པས་ཨ་འབུམ་ལ་ཞུས་པར། ཨ་
འབུམ་ནས་ཀྱང་ཁས་ལེན་ཡང་དག་པར་ཞུས་ཏེ། འཕྲལ་དུ་ལི་ཐང་བྱམས་པ་གླིང་གི་མཁན་པོ།
དབུ་ཆོས་སོགས་ལ་མོལ་ནས་ཡོང་བའི་ཁས་ལེན་ཞུས། སྐབས་ཤིག་བླ་མ་རིན་པོ་ཆེར་སྙན་དྲི་བའི་
ཕྱིར་ནོ་ཡོན་པཎྜི་ཏ་འོངས་ཏེ་རྗེ་བླ་མ་ཉིད་ནས་བཀའ་འགྱུར་བཞེང་བའི་མགོ་འཕྲལ་འཛུགས་མཛད་
བjབར
- 182-



( ) ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
པ་ཤིན་ཏུ་བཀའ་དྲིན་ཆེ་ཞེས་ཞུས་པའི་ལན་དུ། བཀའ་ལས། གསེར་གྱི་བཀའ་འགྱུར་ལྟ་ཞོག་རྡོ་
རྗེ་གཅོད་པ་ཙམ་བཞེངས་རྒྱུ་བྱུང་ནའང་བསོད་ནམས་ཆེན་པོ་ཡིན། དེས་ན། ད་དུང་དེའི་སྟེང་དུ་རྗེ་
ཙོང་ཁ་པ་ཆེན་པོའི་གསུང་མདོ་སྔགས་ཀྱི་ལམ་རིམ་གཉིས་ཀྱང་བཞེང་ཞེས་ཞལ་ཏ་གནང་། དེ་
རྗེས་སྐབས་ཤིག་ཏུ་བཀའ་འགྱུར་རིན་པོ་ཆེ་གསར་བཞེང་གི་འཛུགས་སྒང་གྲོལ་གསུམ་གྱི་སྟོན་མོ་
གཟབ་རྒྱས་སྩལ་བའི་སྐུ་སྐལ་དང་ཞབས་བརྟན་བཅས་ཆབས་ཅིག་ཏུ་འབུལ་བར་རྡོ་རིང་ནས་་་་་་
ཞབས་དྲུང་ངོ་གཡོག་ཁ་ཤས་བྱོན་ཞིང་དངོས་འབུལ་རྒྱ་ཆེ་བ་བཅས་ཕུལ་ཏེ། རྗེ་བླ་མ་ཉིད་སྐུ་
ཁམས་མི་བདེ་བའི་ཚུལ་འདི་མྱུར་དུ་གཞི་མེད་སངས་གདངས་གནང་ནས་སྔར་བཞིན་བསྟན་པ་
རིན་པོ་ཆེ་ཐུགས་ལ་དགོངས་ནས་ཆོས་ཀྱི་འཁོར་ལོ་རྒྱ་ཆེར་བསྐོར་བ་དང་། ཕྲན་རྣམས་ཀྱང་ལོ་ལྟར་
སྔར་རྒྱུན་བཞིན་ཞབས་བརྟན་དངོས་འབུལ་དང་མཇལ་ཁ་ཞུས་ཆོག་པ་དགོས་ཚུལ་ནན་ཏན་ཆེན་
པོས་ཞུས་པར། རྗེ་བླ་མ་ཉིད་ནས་ལན་དུ། འོ༑ ད་ཁྱེད་རང་སྔར་དཔོན་པོ་དེ་ཉིད་ཀྱི་དུས་ནས་ང་
ལ་དག་སྣང་ཆེན་པོ་མཛད་པ་དེང་སེང་གི་བར་ཐམས་ཅད་དུ་མ་འགྱུར་བ་བློ་བརྟན་པོའི་སྒོ་ནས་
གཅེས་ནོར་གྱི་འབུལ་བ་དང་བཅས་རིང་དུ་འཚོ་དགོས་པའི་ཞབས་བརྟན་ཡང་ནས་ཡང་དུ་ཕུལ་བ་
བཀའ་དྲིན་ཆེ་བྱུང་། ད་ན་ཚོད་རང་གིས་གཏུགས་པས་ལྡང་འདུག་སོགས་གང་ས་ནས། ན་ནིང་
ནས་ད་ལོའི་བར་རང་ལ་ཞན་དུ་སོང་འདུག་ཀྱང་ཁྱེད་རྣམས་ནས་གང་གསུང་ལྟར་དཀོན་མཆོག་ལ་
གསོལ་བ་བཏབ་ན་མི་འགྲུབ་པ་མི་ཡོང་བས་གསོལ་འདེབས་གང་དྲག་ཞུ་བ་ཡིན་གནང་། ཡང་
སྐབས་ཤིག་སྐུ་ཁམས་ཅུང་ཟད་ཞན་པ་ཞིག་ལ་སྔ་མོ་ཞིག་ནོ་ཡོན་པཎྜི་ཏ་དཔོན་གཡོག་ཉུང་བསྡུས་
བཅས་འོངས་ནས་དངུལ་དཀར་གྱི་མཎྜལ་སོགས་དངོས་འབུལ་རྒྱ་ཆེར་བཏེག་སྟེ་བསྟན་པའི་གནས་
ཚུལ་སོགས་ལུགས་གཉིས་ཀྱི་སྒོ་ནས་གསོལ་འདེབས་གང་ཤེས་ཞུས་པར། བླ་མ་དམ་པ་ཉིད་ཀྱི་
བཀའ་ལས། དེ་ཁ་ཡོང་གསུང་ཞིང་གསོལ་ཇ་བཞེས་པའི་དུས་སུ་ད་ནི་ན་ཚོད་རང་གིས་གཏུགས་
པ་བཅས་ཅི་འདྲ་འོང་མི་ཤེས། པཎྜི་ཏ་རང་ནས་བཀའ་འགྱུར་དང་ལམ་རིམ། སྔགས་རིམ་ཆེན་མོ་
བཅས་ཀྱི་མཇུག་ཚགས་སུ་ཚུད་པ་མགྱོགས་ཆོས་སུ་མ་སོང་བ་སྤུས་གང་གཙང་མཛད་ཅིང་། ཞོགས་
ཀའི་མཆོད་མཇལ་སོགས་རྣམ་དཀར་བརྩོན་པ་སྔར་ལས་མ་གཡོས་པ་མཛོད། ཟླ་བོ་འདི་རྣམས་
ལའང་ལབ་རྒྱུ་ཅང་མེད་ཅེས་གསུངས་ཤིང་ཁོ་བོ་ཅག་ནས་ཕུལ་བའི་འཇིགས་བྱེད་ཀྱི་སྐུ་ཞིག་ཡོད་
པ་དེ་པཎྜི་ཏ་ལ་གནང་། དེ་ལྟར་སྦྱིན་བདག་ཆེན་པོ་གཉིས་དང་། རྒྱལ་དབང་ཐམས་ཅད་མཁྱེན་པ་
ང་ཐརས་
-183-



པ
( »༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཆེན་པོ། ཁོ་བོ་ཅག །རྒྱལ་ཚབ་རིན་པོ་ཆེ་བཅས་ནས་ཀྱང་དངོས་སྐྱེས་དང་བཅས་ཏེ་བརྟན་བཞུགས་
ཀྱང་ཕུལ་ཞིང་། རྒྱལ་དབང་མཆོག་གི་སྤྲུལ་སྐུ་རིན་པོ་ཆེ་གསེར་གྱི་ཁྲི་ཆེན་པོར་མངའ་གསོལ་བའི་
ཕྱིར༑ གོང་མ་ཆེན་པོའི་ལུང་གིས་མངགས་པའི་མི་དྲག་ཁལ་ཁའི་སྤུ་དུར་ཅང་ཅུན་དབང་། ཕུ་ཅིང་
ཨམ་བན། ཨརྐྱ་ཁོ་ཐོག་ཐུ། ཀོང་ཡེ་ཕུ་ལིད་རྣམས་དང་། བོད་དུ་རྒྱུན་བཞུགས་ཀྱི་ཨམ་བན་
གཉིས། སྦྱར་སྦི་དང་ཙོང་ཡེ། ཕོགས་དཔོན་སོགས་ནས་རང་རང་གི་ཆེ་འགྱིང་སྤངས་ཏེ། རྗེ་བླ་མ་
འདི་ཉིད་ཀྱི་སྐུ་མདུན་དུ་བཅར་ནས་ཞབས་ཀྱི་པདྨོ་ལ་མགོ་བོས་གཏུགས་ཏེ། ཞབས་པད་བརྟན་
དགོས་པའི་གསོལ་བ་བཏབ་ཅིང་། ཁལ་ཁའི་སྤུ་དུར་ཅང་ཅུན་ཆིང་དབང་ནས། རང་གིས་སྔར་
གོང་མ་ཆེན་པོའི་རྒྱལ་སྲིད་ཆེན་པོའི་དོན་དུ་གཡོན་རུའི་ཕྱོགས་སུ་དཔུང་ཆེན་གྱི་མགོ་པར་ཕྱིན་དུས་
མི་མང་པོ་གསོད་དགོས་བྱུང་བ་རྣམས་ལ་སྙིང་ཐག་པ་ནས་བཤགས་པ་ཕུལ་ཞིང་། རྗེ་བླ་མ་ཉིད་
རྒྱལ་བ་བྱམས་པ་དངོས་ཡིན་པར་མོས་ནས་བྱམས་པའི་རྗེས་གནང་དང་སྒྲོལ་ལྗང་གི་རྗེས་གནང་
རྣམས་ཞུས་ཤིང་། ཀོང་ཡེ་ཕུ་ལིད་ནས་ཚེ་གཟུངས་ཀྱི་ལྗགས་ལུང་བཅས་ཞུས་པར་དགྱེས་བཞིན་དུ་
གནང་། གཞན་ཡང་དཔལ་ལྡན་འབྲས་སྤུངས། རི་བོ་དགེ་ལྡན། སེ་ར་ཐེག་ཆེན་གླིང་བཅས་ཀྱི་གྲྭ་
རིགས་སྤྱི་སྒེར་དང་། བླ་མ་ལས་སྣེ་སོགས་ནས་ཀྱང་རང་རང་གི་འབྱོར་པ་དང་བསྟུན་པའི་ཞབས་
བརྟན་དང་། རྒྱུད་སྟོད་སྨད། སྐུ་སྐྱེ་ཆེ་ཆུང་། བླ་མ། གྲྭ་པ། སྦྱིན་བདག་ཆེ་ཆུང་ཐམས་ཅད་དང་།
སྒྲུབ་སྡེ་ཕན་ཚུན་སོགས་མཐའ་དག་ནས་རང་རང་གི་འབྱོར་པ་ཇི་ལྟ་བ་དང་མཐུན་པའི་ཞབས་བརྟན་
ཕུལ་བར། ཁྱབ་བདག་རྡོ་རྗེ་འཆང་ཆེན་པོ་ཉིད་སྐྱེ་འཆི་ལ་དབང་འབྱོར་པས་ཉིན་གཉིས་གསུམ་
ཙམ་རེ་སྐུ་ཁམས་གདངས་ཚུལ་རེ་བཞེས། ཁྱད་པར་ཕུར་བུ་ལྕོག་གི་དགེ་སློང་རྣམས་ཀྱིས་རང་
རང་གི་དངོས་འབྱོར་དང་བསྟུན་པའི་ཞབས་བརྟན་ལ་ཞལ་འདེབས་བསྡུས་པའི་ཐོག་ནས་སེ་ར་
ཚོགས་ཆེན་ལ་མང་ཇ། གྲྭ་ཚང་སོ་སོར་གྲྭ་ཇ་བཅས་བཏང་ཞིང་ཞལ་འདེབས་ཀྱི་ཕུད་ནས་དངུལ་
དཀར་གྱི་མཎྜལ། མཛོད་བཏགས། དངུལ་སྲང་གསུམ་བཅས་དངོས་འབུལ་ཕུལ་ནས། རྗེ་འགྲོ་
བའི་མགོན་པོ་བཀའ་དྲིན་ཅན་ཉིད་སྐུ་ཁམས་གདངས་ཚུལ་མྱུར་དུ་བཞེས་ཏེ། ཞབས་པད་ཡུན་
རིང་དུ་བརྟན་པ་དང་། དགེ་སློང་རྣམས་ཀྱང་སྐྱེ་བ་འདི་དང་མ་འོངས་པའི་སྐྱེ་བརྒྱུད་ཐམས་ཅད་དུ་
རྗེས་སུ་འཛིན་པའི་སྐྱབས་འཇུག་བཅས་བརྒྱུད་ནས་ཞུས་པར། རྗེ་བླ་མ་ཉིད་ཀྱི་བཀའ་ལས། འོ་
དགེ་སློང་རྣམས་ནས་བླ་མ་ལ་དད་འདུན་རྩེ་གཅིག་པས་ཞབས་བརྟན་དུ་ཞལ་འདེབས་བསྡུ་བ་དང་།
ཅནE
ས་ཞབས་
-184 -



（ ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
རང་རང་གིས་སྒྲུབ་པ་བཅས་བྱེད་པ་ཤིན་ཏུ་ལེགས། ངེད་རང་ཚོགས་ནས་ཆོས་ཀྱི་གླེང་མོ་དང་ཆོས་
ཀྱི་བསླབ་བྱ་ཚིག་རེ་ཚིག་གཉིས་ལས་མ་བྱུང་ཡང་ཁྱེད་ཚོའི་རྣ་བའི་ལམ་དུ་སྐྱེལ་འདོད། ནད་འདི་
གཞི་ཆེ་བ་རང་མི་འདུག་ཙ་ན་དགའ་མོ་ཡོང་འགྲོ། ངས་ཀྱང་ཁྱེད་རང་ཚོས་ཟེར་བ་ལྟར་འདུན་པ་དང་
དཀོན་མཆོག་ལ་གསོལ་འདེབས་གང་དྲག་བྱེད། ཁྱེད་རང་ཚོ་ཡང་ཐུགས་མཐུན་པ་དང་ཐུགས་དམ་
ལ་གང་བརྩོན་མཛོད་ཅེས་ཕེབས། དེ་དུས་རྗེ་བཙུན་འགྲོ་བའི་མགོན་པོ་རྒྱལ་དབང་ཐམས་ཅད་
མཁྱེན་པ་ཆེན་པོའི་མཆོག་གི་སྤྲུལ་པའི་སྐུ་གསེར་གྱི་ཁྲི་ཆེན་པོ་ལ་མངའ་གསོལ་བའི་དུས་སུ་ཁོ་བོ་
ཅག་དབུས་སུ་ཕྱིན་པར། ལམ་དུ་ཕྱག་མཛོད་རབ་འབྱམས་པ་གཏོང་བ་གནང་སྟེ། བཀའ་ཤོག་སྩལ་
བ་ལྟར་སྙུན་འདྲིའི་ལན་ཕུལ་བར་དགྱེས་པ་ཆེན་པོ་གནང་། ཁོ་བོ་ཅག་སྙེ་ཐང་དུ་འབྱོར་ནས་རྗེ་བླ་
མ་རྡོ་རྗེ་འཆང་ཆེན་པོར་སྐུའི་མཚམས་འདྲི་ཞུ་བ་དང་སྙུན་གཞིའི་ཚུལ་བཞེས་པ་ལ་མྱུར་དུ་གདངས་
སྐྱེད་བཞེས་པའི་ཞབས་འདེགས་སུ་ཨེ་འགྱུར་སྙམ་སྟེ། འཚོ་བྱེད་དགེ་སློང་ཆེད་དུ་གཉེར་ནས་སྐུ་
མདུན་དུ་བཏང་བར་དགྱེས་པ་བླ་ན་མེད་པ་གནང་ཞིང་། སྨན་གྱི་འཕྲོད་བཞེས་ཕུལ་བ་རྣམས་ཀྱང་
བདག་གིར་མཛད། དེ་ཡང་། རྗེ་བཙུན་བླ་མ་དམ་པ་འདི་ཉིད་བསམ་གྱིས་མི་ཁྱབ་པའི་རིམ་པ་
ཟུང་འཇུག་གི་ངོ་བོ་མངོན་དུ་མཛད་ཟིན་པས་ངེས་དོན་དུ་སྐྱེ་འཆི་སྙན་བགྲེས་ལ་སོགས་པའི་སྐྱོན་
གྱི་ཆ་ཙམ་ཡང་མི་མངའ་བ་གདོན་མི་ཟ་མོད། གདུལ་བྱ་རྣམས་ཀྱི་སྣང་ངོར་བློ་གྲོས་རབ་ཏུ་དམན་
ཅིང་གདུལ་དཀའ་བའི་སྐྱེ་བོ་རྟག་འཛིན་ཅན་རྣམས་དམ་པའི་ཆོས་ལ་བསྐུལ་བར་བཞེད་པ་དང་།
རྣམ་པ་གཅིག་ཏུ་ཡེ་ཤེས་ཀྱི་སྐུ་དྲི་མ་མེད་པས་ཕྱོགས་བཅུའི་ཞིང་རབ་འབྱམས་རྣམས་དང་ཁྱད་
པར་དགའ་ལྡན་གྱི་གནས་དམ་པར་ཡོངས་སུ་དག་པའི་སྤྱོད་པ་བླ་ན་མེད་པ་རྣམས་ལ་རོལ་པར་
བཞེད་ཅིང་། ཞིང་འདི་ལྟ་བུར་ཡང་དུས་ཀྱི་མཐའ་རབ་ཏུ་བཟོད་དཀའ་བ་མངོན་པར་གྱུར་པའི་
མཐུས་སྙན་གྱི་རྣམ་པ་བཞེས་པ་དེ་གདངས་སྐྱེད་ཅུང་ཟད་ཀྱང་མ་བཞེས་པར་མ་ཟད་རིམ་གྱིས་
ལྕིར་ཕེབས་པའི་ཚུལ་དང་། བཀའི་ཕེབས་ཚོགས་སུའང་རྒྱལ་བའི་མཆོག་སྤྲུལ་རིན་པོ་ཆེ་གསེར་
ཁྲིར་མངའ་གསོལ་མ་མཛད་ཀྱི་བར་དུ་སྐྱོན་འགྱུར་མི་འོང་ཞེས་ཕེབས་པར་བརྟེན། རྗེ་བླ་མའི་
ཞབས་འབྲིང་གི་བྱ་བ་སྒྲུབ་པ་ལ་སྨོན་ལམ་ཡོངས་སུ་གྲུབ་པའི་ཉེ་གནས་རབ་འབྱམས་པ་བློ་བཟང་
དར་རྒྱས་སོགས་ཞབས་འབྲིང་བ་རྣམས་ཅི་དྲག་ལ་ཐུག་སྟེ་རྟབ་རྟབ་པོར་གྱུར་ནས་རྗེ་བླ་མ་ཉིད་ལ་
ད་ནི་སྙུན་རིང་བ་དང་གསོས་སྨན་གྱི་འཕྲོད་བཞེས་སོགས་ཀྱང་མི་གནང་བས་ཅི་བྱས་ན་དྲག་ཅེས་
- 185 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཞུས་པར། རྗེ་ཉིད་ཀྱི་བཀའ་ལས། རྒྱལ་བའི་བཀའ་ནི་བསྒྲགས་སོང་། གདུགས་ཤེར། ཚེ་སྒྲུབ།
ཚེ་མདོ། ཚེ་གཟུངས། བརྒྱ་བཞི། སྒྲོལ་མ། བསྐང་གསོ་སོགས་ནི་འདི་ལས་ལྷག་པ་སྒྲུབ་རྒྱུ་མེད།
ད་དེ་ཐོག་ཏུ་བཟང་སྤྱོད་དང་སྨན་ཆོག་འཐོང་། དེས་མ་ཕན་ན་ནད་པ་འཆི་འདོད་པ་ཡིན། ཞེས་
བཀའ་གདམས་པ་རྣམས་གསུང་བ་ཡིན་ཞེས་ཕེབས། ཉེ་གནས་རབ་འབྱམས་པ་ནས་ཀྱང་བཀའ་
ལེགས་པར་དང་དུ་བླངས་ཏེ། གྲྭ་ཇ་དང་མང་ཇ་སོགས་ལ་བཟང་སྤྱོད་དང་སྨན་ཆོག་ཏོན་པས་དགེ་
འདུན་རྣམས་ཀྱང་ཐུགས་ཤིན་ཏུ་སྐྱོ་ཞིང་། གྲྭ་ས་ཆེན་པོ་གསུམ་གྱིས་མཚོན་བས་མཐའི་གནས་སུ་
གཅིག་པུར་བཞུགས་པའི་དགེ་སློང་རི་ཁྲོད་འཛིན་པ་ཚུན་ཆོད་ཀྱིས། རྗེ་བཙུན་དམ་པ་འདི་ལྟ་བུ་
བསྟན་འགྲོའི་དཔལ་དུ་མི་བཞུགས་ན་བསྟན་པ་རིན་པོ་ཆེ་ཉམས་སུ་ལེན་པ་པོའི་སྐྱེས་བུ་རྣམས་
དང་བཅས་པ་ཆུ་དང་བྲལ་བའི་པདྨོ་ལྟར་གྱུར་པར་གོར་མ་ཆག་སྙམ་ནས་རང་རང་གི་བློ་ནུས་དང་
བསྟུན་པའི་ཞབས་བརྟན་རིམ་གྲོ་དེ་ཕན་ཆད་ལ་གཏུགས་ས་མེད་པར་མཛད་ནའང་། ཐ་མལ་གྱི་
ངོར་གདངས་སྐྱེད་ཀྱི་ཚུལ་མ་བཞེས། དེ་དུས་ཁོ་བོ་རྗེ་བཙུན་མཆོག་གི་སྤྲུལ་པའི་སྐུ་གསེར་གྱི་ཁྲི་
ཆེན་པོར་མངའ་གསོལ་བའི་དུས་དང་བསྟུན་ནས། ཕོ་བྲང་ཆེན་པོ་པོ་ཏ་ལར་ཡོད་པ་དང་དུས་འགྲིག་
པར་བརྟེན། རང་ཉིད་ཀྱང་རྗེ་བཙུན་བླ་མ་དམ་པ་གང་གི་ཞལ་མཇལ་འདོད་ཤིན་ཏུ་ཆེ་བར་མ་ཟད།
རྗེ་བླ་མའང་ཐུགས་བཞེད་ཆེར་གནང་གིན་ཡོད་འདུག་པས་ཀྱང་མཚམས་སྦྱར་ཏེ། རྒྱལ་དབང་རྗེ་
བཙུན་མཆོག་སྤྲུལ་རིན་པོ་ཆེར་སྙན་ཞུས་དང་བཅས་ནས། གདན་ས་ཆེན་པོར་སྐུ་མདུན་དུ་བཅར་
བར་རྗེ་བཙུན་བླ་མ་དམ་པ་བཀའ་དྲིན་མཚུངས་པ་མེད་པ་ཉིད་ནས་ཞལ་མངོན་དུ་གྱུར་མ་ཐག་ཐུགས་
བརྩེ་བ་ཆེན་པོས་དགྱེས་ཉམས་བླ་ན་མ་མཆིས་པ་གནང་། དེ་སྐབས་ཆབ་ཀྱི་སྙུན་གཞི་བབས་ལྕི་
ངེས་ཀྱི་ཚུལ་བཞེས་པའི་སྐུ་སྐྲངས་ཆེ་ཞིང་ལྗགས་དབུགས་འཚང་བ། སྐུ་གཟུགས་ལྕི་བ་སོགས་སྐྱེ་
བོ་ཕལ་པ་ལྟར་ན་རང་བཞིན་གྱི་གཏམ་སྨྲ་བ་ལའང་སྦྱོར་མི་བཟོད་པའི་ཚུལ་དུ་བཞུགས་ཀྱང་ངང་
ཚུལ་དེ་དག་ལ་ཅུང་ཟད་ཀྱང་མི་དགོངས་པར། རྒྱལ་བའི་གསུང་རབ་དྲི་མ་མེད་པའི་དཀའ་བའི་
གནད་རྣམས་སྒོམ་སྟོབས་ཀྱི་སྒོ་ནས་གཏན་ལ་འབེབས་པ་ཉིད་ལྷུར་བཞེས་ཏེ། དེ་དུས་ཁོ་བོ་ཅག་
ལའང་དཔལ་ཆོས་ཀྱི་གྲགས་པའི་ལེགས་པར་བཤད་པ་ཚད་མ་རྣམ་འགྲེལ་གྱི་རིགས་པའི་སྒོ་ནས་
བདེན་པ་བཞི་མི་རྟག་ལ་སོགས་བཅུ་དྲུག་གི་གནས་ལུགས་དང་། ཚུལ་དེ་ལ་བརྟེན་ནས་རྟེན་ཅིང་
འབྲེལ་བར་འབྱུང་བ་ལུགས་འབྱུང་གིས་གང་ཟག་རྣམས་འཁོར་ལུགས་དང་། ལུགས་ལྡོག་གིས་
- 186 -



）༄༅། །ཕུར་ལྕོག་ངག་དབང་བྱམས་པའི་རྣམ་ཐར། །ཀ༽
གྲོལ་བར་འགྱུར་ཚུལ་གྱི་དཀའ་གནད་ལས་བརྩམས་པའི་གསུང་གླེང་དང་སྐུ་རྩེད་ཀྱང་ཡང་ཡང་
གནང་། དོན་གྱི་སླད་དུ་མཚན་ནས་སྨོས་ཏེ་མཁན་རིན་པོ་ཆེ་རྗེ་བཙུན་བློ་བཟང་ཆོས་འཕེལ་ལའང་
སེམས་ཙམ་པས་གཟུགས་ཕྱི་རོལ་དོན་མིན་པར་འདོད་ལུགས་ཀྱི་དཀའ་གནད་ལས་བརྩམས་པའི་
གསུང་གླེང་ཡང་མཛད། ཁོ་བོ་ཅག་ལ་ཁ་ཟས་དང་དངོས་པོའི་རིགས་ལེགས་བཤད་ཀྱི་བཀའ་མཆིད་
ལ་སོགས་པ་དང་བཅས་རིང་དུ་འཚོ་བའི་བཀའ་དྲིན་ཟླ་མེད་པ་གནང་ཞིང་། ངོས་ཅག་ནས་ཀྱང་རང་
གི་ཚོགས་རྫོགས་པ་དང༌། ཚེ་རབས་ཐམས་ཅད་དུ་བླ་མ་མཆོག་གིས་འབྲལ་བ་མེད་པར་རྗེས་སུ་
བཟུང་བའི་ཆེད་དུ་དམིགས་ནས་སྐུའི་ཚེ་དབང་དང་འབྲེལ་བའི་ཞབས་བརྟན་གཅིག་དང་། དགེ་
སློང་རི་ཁྲོད་པ་རྣམས་དང་ལྷན་ཅིག་བླ་མ་མཆོད་པ་དང་འབྲེལ་བའི་བརྟན་བཞུགས་བཅས་ཕུལ་བ་
རྣམས་ལའང་དགྱེས་བ་ཆེན་པོས་བཀའ་བཞེས་ཀྱང་གནང་ཞིང་། གསོལ་བ་བཏབ་པ་ལྟར་ལྗགས་
དབུགས་ཀྱང་འཚང་ཚུལ་མེད་ཅིང་ཐུགས་རིག་ཤིན་ཏུ་དྭངས་པ། བཞེང་བཞུགས་སླ་བ་བཅས་
གནང་བས་དེར་འཁོད་ཚང་མ་བློ་བདེ་ཞིང་། རྗེ་བླ་མ་ཉིད་ནས་བསྟན་པ་རིན་པོ་ཆེ་མི་ཉམས་ཤིང་
ཡུན་དུ་གནས་པའི་ཕྱིར་གསར་བཞེངས་གནང་བའི་རྒྱལ་བའི་བཀའ་འགྱུར་རིན་པོ་ཆེ་གསེར་སྦྱངས་
པ་འབའ་ཞིག་ལས་གྲུབ་པ་དེའང་ཕལ་ཆེར་ཚགས་སུ་ཚུད་ཟིན་པས་པོད་ཁ་ཤས་ལ་མེ་ཏོག་འཐོར་
དགོས་པའི་བཀའ་གནང་བ་ལྟར་མེ་ཏོག་ཀྱང་གཏོར་ཞིང་། ཆོས་གྲྭ་ཆེན་མོའི་ཆོས་ཀྱི་གདན་ཁྲིའི་
སྟེང་ནས་བྱང་ཆུབ་ལམ་གྱི་རིམ་པའི་ཉམས་མགུར་གྱི་ཆོས་འཆད་དགོས་པའི་བཀའ་གནང་བའང་
རྗེ་བླ་མ་མཉེས་པར་བྱེད་པའི་སྒྲུབ་པའི་མཆོད་པར་དམིགས་ནས་སྤྱི་བོས་ནོས་པ་རྣམས་ལ་དགྱེས་
པ་བླ་ན་མ་མཆིས་པ་གནང་། དུས་དེ་དག་གི་ཚེ་ཡང་རྒྱལ་བའི་བསྟན་པ་རིན་པོ་ཆེའི་སྙིང་པོ་སོ་སོ་
ཐར་པའི་བཅས་མཚམས་ཕྲ་མོ་ལས་ཀྱང་མི་འདའ་བ་ཉིད་ཐུགས་ཉམས་ཀྱི་གཙོ་བོར་བཞེས་ཏེ།
སྨན་པ་རྣམས་དང་ཞབས་འབྲིང་བ། དགུང་བློན་ཆེན་པོ་པཎྜི་ཏ་སོགས་ནས་སྐུ་ན་ཕེབས་ཆེ་སྟབས་
སྐུ་རླུང་གི་སྙུན་གཞི་ལ་ཕན་པར་རེ་ནས་སིང་པོ་ཅུང་ཟད་ཞུས་པར་ཡང་། ཐུགས་མ་བདེ་བའི་ཚུལ་
གྱིས་སིང་པོ་དེ་སྲོག་རླུང་ལ་གནོད་ཀྱིན་འདུག་ཅེས་གསུངས་ནས་སྤོང་བར་མཛད། དེར་ཁོ་བོ་ཅག་
སྐུ་མདུན་ན་ཡོད་སྐབས་ངོས་ཅག་དང་བློན་པོ་ཆེན་པོ་གུང་པཎྜི་ཏ་སོགས་ནས་སྙན་གྱི་ཚུལ་འདི་
མྱུར་དུ་གདངས་ནས། སངས་རྒྱས་ཀྱི་བསྟན་པའི་སྙིང་པོ་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་བསྟན་
པ་རིན་པོ་ཆེའི་དཔལ་དུ་ཞབས་པད་བརྟན་ཅིང་། ཁྱད་པར་དུ་རྒྱལ་དབང་མཆོག་གི་སྤྲུལ་པའི་སྐུ་
187-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡）
རིན་པོ་ཆེར་མདོ་དང་སྔགས་ཀྱི་ལེགས་པར་བཤད་པའི་བདུད་རྩིའི་སྐྱེས་མང་དུ་གནང་དགོས་ཚུལ་
གསོལ་བ་བཏབ་པར། བཀའ་ལས། ངེད་ཀྱི་ན་ཚ་འདིའི་རྩ་རྐྱེན་མཐར་ཐུག་པ་བརྗོད་ན། ངེད་
ནས་བསྟན་འགྲོ་ལ་ཕན་བདེ་སྒྲུབ་རྒྱུའི་ཐབས་ཀྱི་གཙོ་བོ་ནི་བྱང་ཆུབ་ལམ་གྱི་རིམ་པའི་འཆད་ཉན་
འདི་ཡིན་པ་ལ། འདི་ལོ་འཆད་ཉན་བྱེད་མ་ཐུབ་པ་དེ་ལ་བརྟེན་ནས་ཡིད་ཆད་པ་ཞིག་བྱུང་། དེ་ནས་
ན་ཚ་ཡང་ལྕིར་སོང་བ་ཡིན། ཞེས་ཕེབས་པར། དེ་ལྟ་བུའི་བསྟན་པ་རིན་པོ་ཆེ་འཇིག་རྟེན་གྱི་
ཁམས་སུ་མི་ཉམས་པར་བྱ་བ་ལ་རང་གི་སྐུ་སྲོག་ལའང་ལྟོས་པ་མེད་པའི་གོ་ཆ་དེ་ལྟ་བུ་བཞེས་པས་
དགོངས་ཤིན་ཏུ་དག་ཀྱང་། ད་དུང་ཐུགས་བསྐྱེད་ཀྱི་གོ་ཆ་ཆེར་བཞེས་ཏེ། སྐྱོ་ངལ་གྱི་ཚུལ་དེ་ལྟ་བུ་
གཏན་ནས་མི་མཛད་པར། ཞབས་པད་ཡུན་རིང་དུ་བརྟན་དགོས་པའི་རྒྱུ་མཚན་ཞུས་ཤིང་། ཁྱད་
པར་དུ་བློན་པོ་ཆེན་པོ་གུང་པཎྜི་ཏ་ནས་ཕྱག་དང་བཅས་ཏེ། འདི་ལོ་ལམ་གྱི་རིམ་པའི་བཀའ་ཆོས་
གནང་མི་ཐུབ་པའི་རྩ་བ་གཅིག་སྐུ་ཁམས་ཧ་ཅང་གིས་གདངས་པ་མེད་སྟབས། བདག་ཅག་གསོལ་
འདེབས་པ་རྣམས་ནས་བློས་མ་བཟོད་དེ། འདི་ལོ་བཤོལ་བ་གནང་དགོས་ཚུལ་སླབ་དོན་ཞུས་པ་
ལ་བརྟེན་པ་ཡིན་ཅིང་། དེ་དང་། ཁ་སང་སྐུ་རླུང་ལ་ཕན་དུ་རེ་ནས་སྨན་ཆང་ཅུང་ཟད་ཨུ་ཚུགས་
ཀྱིས་ཞུས་པ་རྣམས། རང་ཅག་བསམ་པ་རྣམ་པར་དག་པའི་ཁུངས་སུ་བྱས་པ་ཡིན་ཀྱང་མ་རིག་པའི་
དབང་དུ་སོང་བས་སྐྱོན་དུ་གྱུར་འདུག་པ་སྙིང་ཐག་པ་ནས་བཤགས་པ་འབུལ་བས་ཐུགས་བརྩེ་
བས་བཟོད་པར་བཞེས་ནས་ཞབས་པད་བརྟན་དགོས་པར་གསོལ་བ་བཏབ་སོང་བར་བློ་འཁྲིད་པའི་
ཞལ་བཞེས་ཙམ་ཞིག་གནང་། ཡེ་ཤེས་སྐུ་ལ་ཡེ་ཤེས་ཞིང་། །ཞིང་ལ་ཆུ་དྲོད་ལྟར་མཛེས་ཀྱང་། །
ཡང་ཡང་དགོངས་པའི་དམ་བཅའ་མཆོག །མཆོག་ཏུ་བརྟན་ན་ཨེ་མ་ཧོ། །དེ་སྐབས་སྲིད་ཞིའི་གཙུག་
རྒྱན་ཐམས་ཅད་མཁྱེན་ཅིང་གཟིགས་པ་ཆེན་པོ་ནས་ཀྱང་། མགྲོན་གཉེར་དགེ་སློང་བསྐལ་བཟང་
ཆེད་དུ་གཏོང་གནང་གིས། དངུལ་གྱི་མཎྜལ་ལ་སོགས་པའི་གནང་སྐྱེས་དང་བཅས་ཏེ་བརྟན་བཞུགས་
འབུལ་བ་གནང་། དེར་ཁོ་བོ་ཅག་སྐུ་མདུན་ནས་ཕྱིར་འོངས་དུས། རྗེ་བླ་མ་རྡོ་རྗེ་འཆང་ཆེན་པོ་དང་
ཡང་ཡང་མི་མཇལ་བ་ཨེ་ཡིན་སྙམ་ནས་སེམས་ཤིན་ཏུ་སྐྱོ་ཡང་། རྟེན་འབྲེལ་ལ་བསམས་ནས་སྲན་
བཙུགས་ཤིང་། ཚེ་རབས་ཐམས་ཅད་དུ་རྗེས་སུ་འཛིན་པའི་སྨོན་ལམ་གྱིས་མཚམས་སྦྱར་ནས་
སྐྱབས་འཇུག་དང་ཁྱད་པར་མྱུར་དུ་སྙུན་གྱི་རྣམ་པ་འདི་གཞི་མེད་སིང་གདངས་སུ་སོང་སྟེ། བདག་
བཀྲ་ཤིས་ལྷུན་པོ་ཕྱོགས་སུ་མ་ལོག་གོང་ཕོ་བྲང་པོ་ཏ་ལར་ཕེབས་ཐུབ་པ་ཞིག་གནང་དགོས་ཞུས་པར།
-188-



ང༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
དེ་ཁ་བྱེད་ཅེས་གནང་། དེ་ནས་ཞག་གཅིག་གཉིས་སོང་མཚམས་སུ་རྗེ་ཉིད་ཀྱི་བཀའ་ལས། རྒྱལ་
བའི་མཆོག་སྤྲུལ་རིན་པོ་ཆེ་གསེར་གྱི་ཁྲི་ཆེན་པོར་མངའ་གསོལ་བའི་ལེགས་འབུལ་དང་། བཀའ་
འགྱུར་རིན་པོ་ཆེ་གསེར་ཆོས་བཞེངས་པའི་སྐུ་ཡོན། སེར་སྨད་གྲྭ་ཁང་གསར་བཞེང་བ་འགོ་བྱེད་
ལུལ་མི་དང་བཅས་པ་ལ་འཛུགས་སྟོན་རྣམས་འཕྲལ་དུ་གྱིས། ཞེས་བཀའ་ཕེབས་ནན་ཏན་མཛད་
པ་ལྟར། ཉེ་གནས་རབ་འབྱམས་པ་ནས་བཀའ་སྤྱི་བོར་ནོས་ཏེ་གྲྭ་བསྒྲིགས་ནས་ཟླ་བ་བརྒྱད་པའི་
ཚེས་གཉིས་ཀྱི་ཉིན་སེ་ར་ཐེག་ཆེན་གླིང་པའི་ལེགས་འབུལ་དང་ཆབས་ཅིག་པར་སྲིད་ཞིའི་གཙུག་
རྒྱན་དུས་གསུམ་རྒྱལ་བའི་དབང་པོ་རྗེ་བཙུན་མཆོག་སྤྲུལ་རིན་པོ་ཆེ་མི་འཇིགས་གདོང་ལྔས་བཏེག་
པའི་གསེར་གྱི་ཁྲི་ཆེན་པོར་མངའ་གསོལ་མཛད་པའི་རྟེན་འབྲེལ་གྱི་སྒོ་འཕར་དབྱེ་བའི་ཕྱིར་ལྷ་
རྫས་རྩེར་སོན་དྲི་མ་མེད་པ། དངུལ་སྲང་ལྔ་བཅུ་ལས་གྲུབ་པའི་མཎྜལ་དར་ཚོན་སྣ་ལྔའི་སྣེ་འདོགས་
ཅན༑ སྐུ་རྟེན་རྒྱལ་བ་ཚེ་མཐའ་ཡས་པའི་སྣང་བརྙན། གསུང་རྟེན་ཚེ་མདོ་གསེར་བྲིས་མ། ཐུགས་
རྟེན་བཀའ་གདམས་གདུང་རྟེན། དུང་དཀར་དར་སྣ་ལྔའི་སྣེ་འདོགས་ཅན། ཐེག་ཆེན་གན་དྲིལ་
རྡོར་བཅས། སྐུའི་ཉེར་དཔྱད་ཆ་ཚང་། གསེར་ཐུར་སྲང་ལྔ། དངུལ་རྟ་རྨིག་མ་བརྒྱད། རྒྱ་གར་དང་
བལ་ཊམ་གྱི་རྡོ་ཚད་ལྔ། གོས་རྒྱན་བཞི་དམར་པོ་ཡུག །མང་ལྷུག་སེར་པོ་ཡུག །མཛོད་ཇུས་དམར་
ལྗང་ཡུག་རེ། གསེར་གཞི་མ་སེར་པོ་ཡུག །ཇུས་དམར་མེ་ཏོག་མ་ཡུག་ལྔ། བཅད་ལྡན་དམར་
སེར་ཡུག་རེ། ལྗང་སེར་མེ་ཏོག་མ་ཡུག །ཇུས་དམར་ཆེ་བདུན་མ་ཡུག །མཐུན་ཐི་དུད་ཁ་ཡུག །རྡོ་
རྗེ་སེང་ལམ་མ་ཡུག །ཀྲོང་དོན་འབྲུག་རིས་མ་ཡུག་གཉིས། སྔོ་སྐྱ་མེ་ཏོག་མ་ཡུག །སྔོ་ནག་མེ་
ཏོག་མ་དང་སྤྲིན་རིས་མ་ཡུག་རེ། རྒྱན་བཞི་མཆིན་ཁ་དང་དམར་པོ་ཡུག་རེ། འཇམ་སང་ངུར་སྨྲིག་
མ་ཡུག །ཤིན་ཏུ་ཧུའི་མཐུན་ཐི་ཡུག་ལྔ། ཇུས་མཆིན་ཁ་སྤྲིན་རིས་མ་ཡུག །ཇུས་དཀར་པོ་ཡུག་བཅས་
སོ་སོར་ཁ་བཏགས་རེས་སྤྲས་པ། སྨན་རྙིང་ཡུག་ལྔ། ཨ་ཀ་རུ་དུམ་གཉིས། ཇ་འཁོར་དྲུག་བཅུ།
མཛོད་བཏགས་དྲི་མེད་ལྔ་བཅུ་སོགས་ཟང་ཟིང་གི་མཆོད་པ་ཤིན་ཏུ་རྒྱ་ཆེ་བ། ལེགས་བཤད་ཀྱི་
བཀའ་མཆིད། ན་མཿཨཱརྱ་ལོ་ཀེ་ཤྭ་རཱ་ཡ། རིང་ནས་སྙིང་རྗེའི་འོད་ཞགས་རིང་པོས་ནི། །འགྲོ་ལ་
དམ་དུ་འཁྱུད་པའི་རྩེ་དགའ་ལ། །རྣམ་པར་རོལ་པའི་འདུ་བྱེད་མི་ལྷོད་པ། །ཁྱབ་བདག་འཁོར་ལོའི་
མགོན་པོ་ཞབས་བརྟན་ཤོག །ཅེས་གསུངས་པའི་བསྟོད་ཕྱག་གི་ཡུལ་དུ་གྱུར་པ་སྔོན་གྱི་མཐའ་མི་
མངོན་པའི་སྲིད་པ་ནས་ད་ལྟའི་བར་དུ་རང་ལ་མ་ལྟར་དུ་བརྩེ་བ། ཐབས་སྣ་ཚོགས་ནས་བུ་ལྟར་དུ་
- 189-



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
སྐྱོང་བ་རྣམས་ལ་དྲིན་ལན་ལོག་འཇལ་ཁོ་ནས་སྒོ་སྣ་ཚོགས་ཀྱིས་གནོད་འཚེ་བྱེད་པ་རྣམས་ལའང་།
གནོད་ལན་ཕན་པ་ཁོ་ན་སྒྲུབ་པ་སྙིང་རྗེའི་གཞན་དབང་ཅན། སྐུ་འཕྲེང་ཐམས་ཅད་དེ་འདྲ་བའི་
རང་བཞིན་ཅན་འཕགས་པ་སྤྱན་རས་གཟིགས་དབང་ཕྱུག་རྒྱལ་བ་ཐམས་ཅད་ཀྱི་སྲས་ཀྱི་ཚུལ་
བཟུང་ནས། རིས་མེད་པའི་སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་པ་ལ་རང་དོན་གྱི་
འཁྲི་བ་མེད་པ། སྐྱབས་མགོན་བློ་བཟང་བསྟན་པའི་དབང་ཕྱུག་ཉིད་སྐུ་སྔ་མའི་མཛད་པ་རྫོགས་པ་
དང་སྐད་ཅིག་ཀྱང་དུས་ལས་མ་ཡོལ་བར་ཕྱི་མཚན་དཔེ་དང་ནང་སྤངས་རྟོགས་ཀྱི་ཡོན་ཏན་གྱིས་
མངོན་པར་མཐོ་བ་ཉི་མ་ཤར་བ་སྦར་མོས་མི་ཁེབས་པ་ལྟར་ངོ་མཚར་བྱེ་བ་དང་ལྡན་པའི་སྐུ་མཆོག།
མཚན་ཐོས་ན་དགའ་བ། སྐུ་མཐོང་ན་དགའ་བ། མཐོང་ཐོས་དྲན་རེག་གིས་འགྲོ་བ་རྣམས་ལ་ཐར་
པའི་དགའ་སྟོན་སྩོལ་བ་ཐམས་ཅད་མཁྱེན་གཟིགས་ཆེན་པོ་ཉིད་གོང་མ་བདག་པོ་ཆེན་པོས་ཡིད་
བཞིན་གྱི་ནོར་བུ་རིན་པོ་ཆེ་ཁ་བ་ཅན་པ་རྣམས་ཀྱི་མཆོད་པའི་ཞིང་དུ་གནང་བ་འདི་ལ་འཇིག་རྟེན་
གྱི་ཁམས་ཐམས་ཅད་རིན་པོ་ཆེ་སྣ་བདུན་གྱིས་བཀང་སྟེ། ཉིན་རེ་བཞིན་ཕུལ་ཡང་བཀའ་དྲིན་
བསབ་པར་ག་ལ་ནུས། ཞེས་སོགས་དང་བཅས་པའི་འབུལ་ཐོ་རྗེ་ཉིད་ནས་ལྗགས་བཀོད་གནང་
བ་བཅས་དང་། ཁོ་བོ་ཅག་ལའང་། ན་མཿཨཱརྱ་ལོ་ཀེ་ཤྭ་རཱ་ཡ། ཁྱབ་བདག་རྡོ་རྗེ་འཆང་དབང་བློ་
བཟང་གྲགས། །གསུང་གི་གསང་བའི་མཛོད་ཀྱི་དཔལ་ལྡན་པ། །སངས་རྒྱས་ཐུགས་ཀྱི་ཡེ་ཤེས་རོལ་
པ་ཅན། །ཟླ་མེད་བླ་མའི་ཞབས་ལ་གསོལ་བ་འདེབས། ཞེས་གསུངས་པའི་བསྟོད་ཕྱག་གི་ཡུལ་དུ་
གྱུར་པ་རིགས་ལྡན་འཇམ་དཔལ་གྲགས་པ་སོགས་དུས་ཀྱི་འཁོར་ལོའི་བཤད་སྲོལ་རྒྱུད་སྡེ་གཞན་
དང་མི་འདྲ་བ་སོགས་ཀྱི་སྒོ་ནས་དྲང་སྲོང་ཉི་མའི་ཤིང་རྟ་ལ་སོགས་པ་ཤེས་དང་ཤེས་བྱ་གཅིག་པའི་
སྐུར་སྒྱུར་བྱེད་ཀྱི་ཉེ་ལམ་ཟབ་མོས་ཐུན་མོང་མ་ཡིན་པའི་གདུལ་བྱ་རྣམས་སྨིན་པར་མཛད་པ་རིགས་
ལྡན་འཇམ་དཔལ་གྲགས་པ་ནས་བཟུངས་ད་ལྟའི་བར་དུ་སྐུ་གསུང་ཐུགས་དང་མཛད་པ་སྣ་ཚོགས་
པས་སྐལ་ལྡན་གྱི་གདུལ་བྱ་རྣམས་རྡོ་རྗེ་འཆང་གི་གོ་འཕང་ལ་འགོད་པར་མཛད་པ། ཤམྦྷ་ལའི་
གྲོང་ཁྱེར་བྱེ་བ་ཕྲག་དགུ་བཅུ་རྩ་དྲུག་ཞབས་ཀྱི་པདྨོས་མནན་ཏེ། ཁ་སྦྱོར་ཡན་ལག་བདུན་ལྡན་གྱི་
གོ་འཕང་ལ་འགོད་པར་མཛད་ཅིང༌། ཕྱི་ངུར་སྨྲིག་ཟོལ་གྱིས་བསྟན་པའི་རྩ་བ་སོ་སོ་ཐར་པའི་ཡན་
ལག་གི་ཆ་ཕྲ་མོ་ཙམ་ཡང་མ་ཉམས་པར་འཛིན་པ། ཞེས་བྱ་བ་ལ་སོགས་པའི་བཀའ་དྲིན་བླ་ན་
མེད་པའི་བཀའི་གཟེངས་བསྟོད་དང་བཅས་པའི་གནང་སྐྱེས་རྨད་དུ་བྱུང་བ་དང་། རྒྱལ་ཚབ་ནོ་
-190 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
མིན་ཧན་དེ་མོ་སྤྲུལ་པའི་སྐུ་རིན་པོ་ཆེར་ཡང་གཟེངས་བསྟོད་ཀྱི་བཀའ་དང་གནང་སྐྱེས་བཅས་བླ་
ན་མ་མཆིས་པ་རྣམས་མཛད། དེ་དག་ཉེ་གནས་རབ་འབྱམས་པས་ལྷག་ཆད་མེད་པར་བསྒྲུབས་
ནས་རི་ཁྲོད་གདན་ས་ཆེན་པོར་རྡོ་རྗེ་འཆང་ཆེན་པོ་ཉིད་ཀྱི་དྲུང་དུ་སླར་ལོག་སྟེ་གང་ཅིའི་གནས་
ལུགས་དང་ཐུགས་གྲ་ཤིན་ཏུ་འགྲིག་པར་བྱུང་ལུགས། རྒྱལ་བའི་བཀའ་འགྱུར་རིན་པོ་ཆེ་གསར་
བཞེངས་གནང་བ་ཟླ་བ་བརྒྱད་པའི་ཚེས་བཅུ་གཉིས་ཀྱི་ཉིན་རི་ཁྲོད་དུ་ཚང་མ་གདན་འདྲེན་ཞུས་
ཆོག་པ་ཡོད་པས། དེས་ན་བླ་མའི་སྐུ་ཞབས་སྐུ་ངོས་ནས་རྡོ་རྗེ་སློབ་དཔོན་མཛད་དེ་རབ་ཏུ་གནས་
པའི་ཆོ་ག་གནང་དགོས་ལུགས། གོང་མ་ཆེན་པོ་ནས་སྐྱབས་མགོན་རྒྱལ་དབང་མཆོག་སྤྲུལ་རིན་
པོ་ཆེ་གསེར་གྱི་ཁྲི་འཕང་མཐོན་པོར་མངའ་གསོལ་བའི་ཆེད་དུ་བཀས་མངགས་པའི་ཁལ་ཁའི་ཅང་
ཅན་སྦྲ་དུར་ཆིང་དབང་ཚེ་བརྟན་སྐྱབས། ཕུ་ཅིང་ཨམ་བན། ཨརྐྱ་ཁོ་ཐོག་ཐུ། ནང་བློན་ཆེན་པོའི་
བུ་ཀོང་ཡེ་ཨེ་ཕུ་ཕུ་ལིང་སོགས་དང༌། ལྷ་སར་རྒྱུན་བཞུགས་ཀྱི་སྐུ་ཚབ་ཇི་ཕུ་ཏཱ་ཤིན་དང་ཧུ་ཡེ་ཏཱ་
ཤིན་སོགས་སྐུ་མདུན་དུ་སྐུའི་མཚམས་ཞུ་དང་མཇལ་ཕྱག་ལ་མྱུར་དུ་བཅར་རྩིས་ཡོད་ལུགས་རྣམས་
ཞིབ་ཏུ་ཞུས་པར། རྗེ་བཙུན་བླ་མ་གང་གི་གསུང་ལས། རྒྱལ་དབང་མཆོག་གི་སྤྲུལ་པའི་སྐུ་རིན་པོ་ཆེ་
ཁྲི་ཕེབས་ཀྱི་ལེགས་འབུལ་མཐར་ཕྱིན་པས་བློ་བདེ་ཞིང་ཤིན་ཏུ་ལེགས། རྒྱའི་མི་དྲག་རྣམས་ག་ཙམ་
ལ་འོང་ནའང་འོང་ཆོག །བཀའ་འགྱུར་རིན་པོ་ཆེ་དང་རྗེ་རིན་པོ་ཆེའི་མདོ་སྔགས་ཀྱི་ལམ་རིམ་
རྣམས་གདན་འདྲེན་ཞུས་ནས་རབ་གནས་རྒྱས་པར་རང་ཞིག་བྱེད་དགོས་ཞེས་པ་ཙམ་ལས་བཀའ་
ཆེར་མི་ཕེབས་པར་ཕལ་ཆེར་ཐུགས་དམ་ཟབ་མོའི་རིམ་པ་ལ་རྩེ་གཅིག་ཏུ་གཞོལ་བར་མཛད། དེ་
ཡང་མཁས་བཙུན་བཟང་གསུམ་གྱི་ཡོན་ཏན་རྨད་དུ་བྱུང་བའི་བདུད་རྩིས་ཐུགས་ཀྱི་བུམ་བཟང་
ལྷག་པར་གཏམས་ཤིང་། དབེན་པའི་རི་ཁྲོད་དུ་རྒྱལ་བ་དགྱེས་པའི་ལམ་བཟང་རྣམས་རྩེ་གཅིག་
ཏུ་སྒྲུབ་པའི་རྒྱལ་མཚན་བརྟན་པོ་བཟུང་བས་གྲུབ་པའི་གོ་འཕང་མཐོན་པོར་གཤེགས་པའི་དཔལ་
ལྡན་བླ་མ་དམ་པ་འདི་ཉིད་དགུང་ལོ་བརྒྱད་ཅུ་བརྒལ་ཙམ་གྱི་བར་འདིར་འཆད་རྩོད་རྩོམ་གསུམ་
དང་ཐོས་བསམ་སྒོམ་གསུམ་གྱི་སྒོ་ནས་གསུང་རབ་ཀུན་གྱི་སྙིང་པོ་ཤཱཀྱའི་རྒྱལ་པོའི་བསྟན་པ་རིན་
པོ་ཆེ་ཉིན་མོ་ལྟར་ཆེས་ཆེར་གསལ་བར་མཛད་ཅིང་། ཁྱད་པར་དུ་ལམ་གྱི་གཙོ་བོ་རྣམ་པ་གསུམ་
སྲོག་ཤིང་དུ་བྱས་པའི་བྱང་ཆུབ་ལམ་གྱི་རིམ་པ་ཐོག་མཐའ་བར་གསུམ་དུ་དགེ་བའི་དོན་དང་ཚིག་
འབྲུ་བཟང་པོས་རྒྱུན་རིང་པོའི་བར་དུ་འཆད་ཉན་མཛད་པས་ཤར་ཕྱོགས་རྒྱ་མཚོ་ཆེན་པོ་ནས་ནུབ་
- 191 -
ན་



---
，，
་
##
-
-
-
---- --
===
==-- : -：::.，-...- -- ---- -
-
.: ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཕྱོགས་ཁ་ཆེའི་ཡུལ་གྲུའི་བར་དུ་འཁོར་ལོ་གསུམ་གྱི་བྱ་བ་སྤྱི་དང་། ཡང་སྒོས་རང་གི་སེམས་རྒྱུད་
ཐ་རྒོད་གྱོང་པོ་འདུལ་བའི་ཕྱིར་ངེས་འབྱུང་དང་བྱང་ཆུབ་ཀྱི་སེམས། ཡང་དག་པའི་ལྟ་བ། ལམ་
རིམ་པ་གཉིས་དང་བཅས་པ་ལ་མྱོང་བ་ཐོན་ངེས་ཀྱི་སྒོམ་སྒྲུབ་མཛད་པའི་སྡོམ་བརྩོན་སྡེ་སྣོད་འཛིན་
པས་ཁྱབ་པར་མཛད་དེ། སྔར་སྨོས་པ་བཞིན་གྱི་རྟག་འཛིན་ཅན་གྱི་གདུལ་བྱ་རྣམས་མི་རྟག་པའི་
ཆོས་ལ་བསྐུལ་བའི་ཕྱིར་རེ་ཞིག་དགོངས་པ་གཞན་དུ་གཏད་པའི་སྔ་ལྟས་སུ་ལོ་འདི་ནང་དུ་ས་ཆེན་
པོ་ཡང་ཡང་གཡོ་བ་དང་། སྤྲིན་གྱི་དཔྱད་པ་ཤིན་ཏུ་ངན་པ་དང་། གང་གི་གསུང་ལས་སྐྱེས་པའི་
སློབ་མ་རྣམས་ལ་ཉི་ཟླ་གཟས་བཟུང་བ་ལ་སོགས་པའི་རྨི་ལམ་ངན་པ་ལན་ཅིག་མིན་པར་རྨིས་པའང་
འགྲོ་བའི་མགོན་པོ་འདི་ལྟ་བུ་མི་བཞུགས་པའི་ངང་ཚུལ་དུ་རིག་པས། ནག་ཕྱོགས་ཆོས་མིན་སྤྱོད་
པ་རྣམས་སྟོབས་རྒྱས་པའི་འབྲས་རྟགས་སུ་སེ་ར་ཐེག་ཆེན་གླིང་གི་ནང་ཚན། སྨད་གྲྭ་ཚང་གི་འདུ་
ཁང་ལ་སྔར་མ་གྲགས་པའི་བསྲེག་ཟའི་གནོད་པ་བབས་པ་སོགས་མངོན་དུ་གྱུར་ཅིང་། ངང་ཚུལ་
དེ་ལྟ་བུ་རྡོ་རྗེ་འཛིན་པ་ཆེན་པོ་དེ་ཉིད་ཀྱི་སློབ་མའི་ཚོགས་ཀྱིས་རིག་པར་གྱུར་ནས་དཀོན་མཆོག་
རིན་པོ་ཆེ་རྣམ་པ་གསུམ་གྱི་ཐུགས་རྗེ་བསྐུལ་བ་དང་རྗེ་བླ་མ་ཉིད་ལ་གསོལ་བ་འདེབས་པ་རྣམས་
རྩ་ལ་དུ་བཏོན་ཅིང་མགོན་པོ་བླ་ན་མེད་པ་འདི་ཉིད་བཀའ་བཞིན་སྒྲུབ་པའི་མཆོད་པས་མཉེས་པར་
བྱེད་པའི་ཉེ་གནས་རབ་འབྱམས་པ་བློ་བཟང་དར་རྒྱས་ནས་ཅི་ཤོར་ཕངས་མེད་ཀྱིས་ཞབས་བརྟན་
རིམ་གྲོ་བསྒྲུབ་པར་མཛད་ཀྱང་གོང་སྨོས་ཚེས་དེའི་སྔ་དྲོ་སྐུ་མདུན་ན་ཡོད་པ་ཀུན་གྱིས་ཐོས་ཙམ་དུ་
བཅོམ་ལྡན་འདས་དཔལ་རྡོ་རྗེ་འཇིགས་བྱེད་ཀྱི་བདག་བསྐྱེད་ཉེར་བསྡུ་དང་བཅས་པ་ཞིག་མཛད།
དེའི་མཇུག་ཏུ་གཞིའི་སྟོང་པ་རྣམ་པ་བཞི། ལམ་གྱི་སྟོང་པ་བཞི་དང་བསྲེ་བའི་རྡོ་རྗེའི་རྣལ་འབྱོར་ཟབ་
མོ་ལ་ཐུགས་གཞོལ་བར་མཛད། དེ་གོང་ནས་ཆོས་བརྒྱད་ཀྱི་སྤྲོས་པ་སྤོང་བ་ལ་གཙོ་བོར་མཛད་པས་
ཞལ་འདོན་སྒྲ་བཅས་ཀྱི་རིགས་མི་གནང་ཡང་། འདི་དུས་སུ་གནང་བ་འདི་སྐལ་ལྡན་གྱི་གདུལ་བྱ་
རྣམས་ལ་ལམ་འདིའི་སྒོ་ནས་མཆོག་འགྲུབ་པར་བྱེད་དོ་ཞེས་ཤེས་པར་བྱ་བའི་ཆེད་ཡིན་ཅིང་།
དུས་རྒྱུན་དུ་བྱང་ཆུབ་སེམས་འགྲེལ་དང་ཚད་མའི་ལམ་སྒྲིགས། བཞི་བརྒྱ་པ་སོགས་ལྗགས་སྐྱོར་
དང་ཕྱག་དཔེ་གཟིགས་རྟོགས་གནང་ནས་ཉམས་བཞེས་མཛད་ཀྱིན་ཡོད་པ་དེ་ཉིན་ད་མིག་གིས་དཔེ་
ཆ་ཆེར་མི་མཐོང་བར་འདུག །སྔ་མོ་ནས་ངག་འདོན་བྱེད་པ་རྣམས་ཀྱང་ངག་ནས་མི་འགྲོ་འདུག །
སྔར་དབང་པོ་དང་མིག་སོགས་གསལ་བའི་དུས་སུ་ཧུར་བསྐྱེད་བྱས་ནས་ཨེ་ཡོང་བལྟས་པ་ཡིན།
-192 -
L
བདག་



མཚ+--
ཀ, - -
-- ---
-----
༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
ད་ནི་འགྱོད་པ་སྤུ་ཙམ་ཡང་མེད་གསུང་། ཉེ་གནས་རབ་འབྱམས་པ་ནས་ངེད་ཚོས་དཔེ་ཀློག་བྱས་
ནས་སྙན་དུ་ཕུལ་ན་ཞུས་པར། ད་ཁྱེད་ཚོས་བསྐྱར་བའི་རེ་བ་མ་བྱེད་གསུངས། ཞབས་འབྲིང་བ་འཕྲིན་
ལས་ནས། བླ་མ་རིན་པོ་ཆེ་ཁ་སང་སྐུ་ཞབས་པཎ་ཆེན་ཐམས་ཅད་མཁྱེན་པ་ཆེན་པོ་འདིར་ཆིབས་
བསྐྱོད་གནང་སྐབས་ཞབས་པད་བརྟན་དགོས་པའི་བཀའ་ནན་ཆེན་པོ་དེ་ཙམ་ཕེབས་དོན་བཞིན་
བླ་མའི་སྐུ་ཞབས་ནས་ཀྱང་ཞལ་བཞེས་གནང་བ་ལྟོས་བཅས་ཐམས་ཅད་བློ་བདེ་བའི་སྐབས་འདིར་
དགོངས་པ་གཞན་དུ་གཏད་དེ། ངེད་བལྟོས་བཅས་ཐམས་ཅད་བྱིའུ་ཕྲུག་ཐང་སྐྱུར་ལྟ་བུ་མཛད་ན་ངེད་
རྣམས་ཇི་ལྟར་བྱ། བདག་ལྟ་བུ་རྣམས་ཀྱིས་འདོན་པ་སྒྲ་དག་གསལ་གསུམ་བྱས་ནས་བཏོན་པ་ལས།
བླ་མའི་སྐུ་ཞབས་ཀྱིས་ཐུགས་ལ་དགོངས་པ་ཙམ་གྱིས་ཆོག་ཚུལ་སོགས་མིག་ནས་མཆི་མ་དང་བཅས་
ཏེ་གུས་པས་ཞུས་པར། རྗེ་བླ་མ་ཉིད་ཀྱི་བཀའ་ལས། འོ༑ དེ་ཡིན་ངེད་རང་ཚོ་བློ་འདུན་གཅིག་པ་
བྱས་ནས་འདུན་པ་གཏོང་ཞེས་ཕེབས། ཕྱི་དྲོ་བྱམས་པས་དམ་བཅས་ཀྱི་གཟུངས་དང་ཁྲོ་བོ་བཅུའི་
གཟུངས་བཅས་ཞལ་འདོན་དང་ཁྱད་པར་དུ་རྡོར་བཟླས་ལ་སོགས་པ་བསྲེ་བའི་སྐོར་དང་སྟོང་ཉིད་
བསྒོམ་པ་ལ་གཙོ་བོར་མཛད་པས་ཉེ་གནས་རབ་འབྱམས་པ་བློ་བཟང་དར་རྒྱས་ཀྱིས། བླ་མ་རིན་
པོ་ཆེ་ཞལ་འདོན་གནང་ལུགས་སོགས་ཁ་སང་ནས་དང་ཅུང་མི་འདྲ་བར་འདུག་པ། ཕྲན་རྣམས་ནི་
རྨོངས་པ་མུན་ནག་གི་མི་རེད་ད་ནི་ཅི་བྱས་ཀྱང་ཞབས་པད་མི་བརྟན་པར་དགོངས་པ་གཞན་དུ་
གཏད་པའི་རིགས་ཡོད་ན། ངེད་རྣམས་ལ་བྱེད་ལུགས་འདི་འདྲ་གྱིས་དང་། འདི་འདྲ་ཡོང་གསུང་
བའི་བསླབ་དོན་སེམས་ལ་འཆང་རྒྱུ་ཞིག་གནང་དགོས། ཞེས་ལན་གསུམ་གསོལ་བ་བཏབ་པར།
ལབ་རྒྱུ་འདི་ཡོད་སྙམ་པ་ཅི་ཡང་མེད་ཅེས་ཕེབས་ཏེ་ཞལ་འདོན་ཁོ་ན་ལ་ཐུགས་གཞོལ་བར་བཞུགས།
དེའི་སྲོད་ཀྱི་དུས་སུ་བློན་པོ་ཆེན་པོ་གུང་པཎྜི་ཏའང་ཞབས་འདེགས་སུ་ཕེབས་ཤིང་། རྗེ་བླ་མ་ཉིད་
རྟག་ཏུ་ཐུགས་དམ་ལ་གཞོལ་བཞིན་པའི་ངང་ནས། ཆུ་ཕོ་རྟ་ཡི་ལོ་སྟོན་ཟླ་འབྲིང་པོའི་ཡར་ངོའི་
ཚེས་གཉིས་ཀྱི་དགོང་མོའི་མཚན་གྱི་སུམ་གཉིས་སོང་བའི་དུས་སུ། བདག་ཅག་ཐམས་ཅད་ཀྱི་མ་
འདྲིས་པའི་མཛའ་བཤེས་ཆེན་པོ་རྗེ་བཙུན་བླ་མ་དམ་པ་དེ་ཉིད་ཀྱི་ཞལ་ནས། རྗེ་ལྕང་སྐྱ་རིན་པོ་ཆེ་
དང་ཨརྐྱ་ཞབས་དྲུང་སོགས་གོང་མ་ཆེན་པོའི་ལས་དོན་འདི་ཙམ་ཡོད་བཞིན་དུ་ཆོས་ལ་དོན་གཉེར་
མཛད་པ་ཤིན་ཏུ་བཟང་ཞེས་ཕེབས་ནས། འོད་གསལ་ཉི་མ་ཆོས་ཀྱི་སྐུ་མཐར་ཐུག་པའི་དབྱིངས་
སུ་རེ་ཞིག་བཞུགས་སོ། །དེའི་ཚེ་འཁོར་བར་འཇུག་ལྡོག་གི་རྩ་བ་ཀུན་རྟོག་གི་བཞོན་པ་ཐམས་ཅད་
-193-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བཅོམ་པའི་རྒྱུ་མཚན་ནི་འདི་ལྟ་བུའོ་ཞེས་ཤེས་པར་བྱ་བའི་ཆེད་དུ་ནམ་མཁའ་རྡུལ་དང་རླུང་གི་
ཚོགས་ཐམས་ཅད་དང་བྲལ་ཞིང་། ཆུ་འཛིན་ནི་པདྨ་དང་གདུགས་དང་དྲ་ཕྱེད་ཀྱི་དབྱིབས་སོགས་
ཡ་མཚན་ཅན་སྣ་ཚོགས་ཀྱིས་ཁྱབ་ཅིང་། ལས་དག་པ་རྣམས་ཀྱི་སྣང་ངོར་ལྷ་རྣམས་ཀྱིས་རོལ་མོའི་
སྒྲ་སྒྲོག་ཅིང་མངོན་པར་མཆོད་པ་རབ་ཏུ་གསལ་བར་གྱུར། སྐུ་ལུས་ཀྱང་ཁམ་ཁུམ་དུ་གྱུར་པ་
སོགས་ཀྱི་ཉེས་པ་ཅུང་ཟད་ཀྱང་མེད་པར་སྐུ་གཟི་མདངས་དང་ལྡན་པར་བཞུགས་ལ། སང་ཉིན་
ཚེས་གསུམ་གྱི་སྲོད་འཁོར་ལ་ཆོས་ཀྱི་སྐུ་ལ་མཉམ་པར་བཞག་པ་ལས་ལོངས་སྤྱོད་རྫོགས་པའི་
སྐུར་བཞེངས་ཏེ། དགའ་ལྡན་ཆོས་ཀྱི་ཕོ་བྲང་དུ་རྒྱལ་ཚབ་དམ་པ་བྱམས་པ་མགོན་པོ་དང་། ནམ་
མཁའ་དྲི་མ་མེད་པ། རྒྱལ་བ་འཇམ་དཔལ་སྙིང་པོ་སོགས་ཀྱི་དྲུང་དུ་ཐེག་པ་ཆེན་པོའི་ཆོས་ཀྱི་
དགའ་སྟོན་ལ་ལོངས་སྤྱོད་པའི་ཕྱིར་གཤེགས་ཤིང་། ངེས་པའི་དོན་མཐར་ཐུག་པ་ནི་རེ་ཞིག་བཏང་
སྙོམས་སུ་བཞག་པར་བྱའོ། །
དེར་གདུལ་བྱ་རྣམས་ནི་གློ་བུར་དུ་མགོན་དང་བྲལ་བས་སྡུག་བསྔལ་གྱིས་ཡིད་མྱོས་ཤིང་།
འོན་ཀྱང་རྗེ་བླ་མ་ཉིད་ཀྱིས་གོ་འཕང་མཆོག་མངོན་དུ་མཛད་པ་ལ་ངོ་མཚར་གྱི་བློ་དང་ལྡན་པ། ཉེ་
གནས་རབ་འབྱམས་པ་ནས་དོ་ཁུར་ཆེར་མཛད་དེ། རྗེ་བླ་མ་ཉིད་ཀྱི་གསུང་ལས་སྐྱེས་པའི་བཤེས་
གཉེན་དམ་པ་བྱེས་བླ་ཟུར་ངག་དབང་དོན་གྲུབ་ཀྱིས་དབུས་(འདི་)པའི་རི་ཁྲོད་ཀྱི་དགེ་སློང་བརྒྱད་
ཀྱིས་བླ་མ་དང་དཀྱིལ་འཁོར་གྱི་གཙོ་བོ་དབྱེར་མེད་དུ་མོས་ནས། བདག་ཉིད་འཇུག་ཅིང་དབང་
བླང་བ་དང་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པ་འབུལ་པ་སོགས་རྒྱུད་སྡེ་རིན་པོ་ཆེ་རྣམས་ཀྱི་
དགོངས་པ་དང་མཐུན་པར་དགུང་ཞག་བདུན་གྱི་རིང་མཛད་ཅིང་། དེའི་ཚེ་གསུང་ཆོག་གི་གཙོ་བོ་
དཔལ་འཁོར་ལོ་སྡོམ་པ་གྲུབ་ཆེན་དྲིལ་བུ་ཞབས་ཀྱི་ལུགས་ལྷ་ལྔ་དང༌། དཔལ་རྡོ་རྗེ་འཇིགས་བྱེད་
ཀྱི་བདག་འཇུག་བཞེས་པར་མཛད། དེར་ཆོས་ཀྱི་སྐུ་ལ་མཉམ་པར་བཞག་པ་ལས་བཞེངས་པ་
ནས་སྐུ་གདུང་ལ་དྲི་བཟང་གིས་བྱུག་པ་དང་། ལོངས་སྐུའི་ཆས་ཀྱིས་བརྒྱན་པ་སོགས་མཛད་ནས།
སྐུ་མཐའ་མའི་མཛད་པས་གདུལ་བར་བྱ་བ་མང་པོ་ལ་གདུང་མཇལ་ཡང་བཀག་པ་མེད་པར་གནང་
ཞིང༑ བོད་ཀྱི་ཆེ་དགུ་ཕལ་ཆེ་བ་དང་ཨརྐྱ་ཞབས་དྲུང་དང་གོང་མ་ཆེན་པོའི་ (དགུང་གུང་》བློན་
ཆེན་པོ་ཨམ་བན་སོགས་ཀྱང་མཇལ་བར་ཕེབས། ཚེས་བརྒྱད་ཀྱི་སྲོད་ལ་གནས་ཡིག་སྦྱོར་བ་
སོགས་རྒྱུད་སྡེ་དང་མཐུན་པའི་སྲི་ཞུ་ལེགས་པར་མཛད་པའི་དུས་སུ། ནམ་མཁའི་དབུས་རྣམས་ནི་
-194 -



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
བེ་ཌཱུརྱའི་མདོག་ལྟར་དྭངས་ཤིང་། མཐའ་ཐམས་ཅད་སྤྲིན་དཀར་ལ་འཚེར་བས་གང་བ། ཁྱད་
པར་དུ་ལྷོ་ཕྱོགས་ཀྱི་སྤྲིན་རྣམས་ལ་ཤིང་ལོའི་དབྱིབས་དང་མཆོད་རྫས་ཀྱི་དབྱིབས་འདྲ་བ་འཇའ་
སྤྲིན་གྱི་གསེབ་ཏུ་ཡ་མཚན་ཅན་དུ་མ་སྣང་ཞིང་། ཚེས་དགུའི་ནང་པར་གཟིམས་ཆུང་རང་དུ་སྐུ་གདུང་
རིན་པོ་ཆེ་ཞུགས་འབུལ་གྱི་རྡོ་རྗེ་སློབ་དཔོན་གོང་སྨོས་ཀྱི་བླ་མ་དེ་ཉིད་ཀྱིས་མཛད་ནས་ཞུགས་ལ་
བཞེན་སྐབས་ཆབ་ཀྱི་སྙུན་གཞིར་སོང་སྟབས་ཞབས་འབྲིང་པ་རྣམས་ནས་དྲི་བཟང་གི་མེ་ནན་ཆེར་
ཕུལ་བར་མ་ཟད། ཡེ་ཤེས་ཀྱི་མེ་རང་འབར་གྱི་ཚུལ་དུ་མེ་མཆོད་ཤིན་ཏུ་བཞེས་ཤིང་། སྙན་གཞི་
ལ་སོགས་པའི་ཉམས་ཅུང་ཟད་ཀྱང་མེད་པས་ཀུན་ཤིན་ཏུ་ངོ་མཚར་ཞིང་། དེའི་ཚེ་རི་ཁྲོད་ཀྱི་སྟེང་
དུ་དབང་པོའི་གཞུ་ཁ་དོག་དཀར་པོ་ཅན་ཟུག་ཅིང་བསེར་བུའི་རྒྱུ་བ་ཆད་པ་སོགས་ལྟས་ཁྱད་པར་
ཅན་མང་དུ་བྱུང་། ཟླ་བ་དེའི་ཚེས་བཅུ་གཉིས་ཀྱི་ཉིན་བཀའ་འགྱུར་རིན་པོ་ཆེ་གསེར་ཆོས་གསར་
བཞེངས་གནང་བ་དེ་ལེགས་པར་གྲུབ་པ་རི་ཁྲོད་དུ་གདན་ཞུས་མཛད་ནས། རྗེ་བླ་མ་ཉིད་ཀྱི་དགོངས་
པ་དང་མཐུན་པར། བྱེས་བླ་ཟུར་དེ་ཉིད་ཀྱིས་རྡོ་རྗེ་སློབ་དཔོན་མཛད་དེ། དགེ་སློང་བཅོ་བརྒྱད་བཅས་
ནས་རྒྱུད་སྡེ་དང་མཐུན་པའི་རབ་གནས་སྦྱོར་དངོས་རྗེས་གསུམ་ཚང་བ་རྒྱས་པར་གནང་། ཚེས་བཅུ་
བཞིའི་ཉིན་པུར་ཁང་ཞལ་ཕྱེ་བར། དབུ་ནས་སྐུའི་སྒལ་ཚིགས་ཏལ་མར་འབྱར་བ་སྐུའི་དཔྱིའི་བར་
དང༑ དབུའི་གནས་ཡིག་ཚང་མ་སྐུའི་སོག་པ་གཉིས་བཅས་ཀྱི་གདུང་རུས་རྣམས་ལྷུ་མ་ཞིག་པར་
དཔལ་དགྱེས་པ་རྡོ་རྗེའི་སྐུའི་རྣམ་པ་ལྟ་བུ་དང་། གསང་རྡོར་གྱི་སྤུ་རྣམས་ཅུང་ཟད་ཀྱང་མ་ཉམས་
པ༑ ཐུགས་ཀའི་ཐད་དུ་ཐུགས་ལྗགས་སྤྱན་གསུམ་བཅས་ཕེབས་པ་དང་སྐུ་རུས་ཀྱི་ཆ་ཤས་གཞན་
རྣམས་ལ་རུས་རྒྱན། པདྨ་དྲ་བ་དྲ་ཕྱེད། ཨོ་དང་ཨཱདང་ཧཱུཾ་ཡིག་གི་ཡིག་འབྲུའི་གཟུགས་སོགས་
ཁྱད་མཚར་བ་མང་དུ་ཕེབས། དེ་རྣམས་རིན་པོ་ཆེའི་སྣོད་དུ་སྤྱན་དྲངས་ཏེ་འོ་མ་དང་དྲི་བཟང་གི་
ཆུས་འཁྲ་བ་དང་། བསྐྱེད་ཆོག་སོགས་དམ་པའི་ཕྱག་ལེན་ལྟར་གནང་ནས། དགུང་ཞག་ཞེ་དགུ་མ་
གྲོལ་གྱི་བར་དུ་དགེ་སློང་བརྒྱད་ནས་འཇིགས་བྱེད་ཀྱི་བདག་འཇུག་སོགས་རྒྱས་པ་བསྟར། ཉིན་
རེ་བཞིན་གདུང་རུས་རྣམས་མེ་ལོང་གི་ངོས་སུ་ཤར་བ་ལ་ཁྲས་གསོལ་མཛད་། རྒ་བོད་ཀྱི་མི་ཆེན་
ཆེ་ཞིང་འགྱིང་བ་རྣམས་ནས་བཟུང་སྟེ་ཐ་ན་དབུལ་པོ་སྡུག་ཅིང་ཕོངས་པའི་བར་གྱིས་རང་རང་གི་རྒྱུ་
ནོར་དང་བསྟུན་ནས་མཆོད་པའི་ཡོ་བྱད་ཕུལ་བ་རྣམས་དང་། རྗེ་ཉིད་ཀྱི་ཕྱག་རྫས་ནམ་མཁའ་
མཛོད་ལྟ་བུ་རྣམས་ནས་དགོངས་རྫོགས་ཀྱི་རིམ་པ་ཤིན་ཏུ་རྒྱ་ཆེ་བ་སེར་འབྲས་དགེ་གསུམ་དང་།
-195-



=
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
བཀྲ་ཤིས་ལྷུན་པོ། རྒྱུད་སྟོད་སྨད། གསང་སྔགས་རྒྱུད་པ་གྲྭ་ཚང་ལ་སོགས་པའི་དབུས་གཙང་གི་
དགོན་སྡེ་གྲངས་མང་པོ་ལ་ཉེ་གནས་རབ་འབྱམས་པ་བློ་བཟང་དར་རྒྱས་ནས་ཕངས་པ་མེད་པར་
བསྒྲུབ་པར་མཛད། ཁྱད་པར་དུ་གཞུང་ས་ཆེན་པོའི་བཟོ་གྲྭར་སྙན་ཞུས་མཛད་ནས་རྗེ་བླ་མ་ཉིད་
ཀྱི་མཚར་སྐུ་རྨད་དུ་བྱུང་བ་དང་། སྐུ་གདུང་ལྷ་བབས་མཆོད་རྟེན། རྒྱལ་བ་བྱམས་པའི་སྐུ་བརྙན་
རྣམས་དང་། ཆོས་གྲྭའི་ནང་དུ་སྐུ་གདུང་ཞུགས་འབུལ་གྱི་ས་ཕག་རྣམས་ལ་གཞི་བྱས་ནས་ལྷ་བབས་
མཆོད་རྟེན་ཐིག་ཚད་དང་མཐུན་པ། བཀའ་འགྱུར་རིན་པོ་ཆེ་པར་མ་བཅས་བཞེང་པར་མཛད་ཅིང་།
ཁྱད་པར་དུ་རྗེ་བླ་མ་རྡོ་རྗེ་འཆང་ཆེན་པོ་དེ་ཉིད་ཀྱི་དགོངས་པ་མཐར་ཐུག་པ་ནི་སངས་རྒྱས་ཀྱི་བསྟན་
པ་རིན་པོ་ཆེ་བཤད་སྒྲུབ་གཉིས་ཀྱི་སྒོ་ནས་འཇིག་རྟེན་གྱི་ཁམས་སུ་དར་ཞིང་རྒྱས་པར་གྱུར་ན་ཅི་
མ་རུང་སྙམ་དུ་དགོངས་ཤིང་། དེ་ཉིད་འབའ་ཞིག་ཐུགས་སུ་བརྣགས་པ་ཡིན་ལ། བླ་མ་མཉེས་
པར་བྱེད་པའི་ཐབས་དམ་པ་ནི་བཀའ་བཞིན་སྒྲུབ་པའི་མཆོད་པས་མཉེས་པར་བྱེད་པའོ་སྙམ་དུ་
བསམ་པས། རང་རང་གི་ཉམས་དང་བསྟུན་པའི་ཐོས་བསམ་སྒོམ་སྒྲུབ་སོགས་ལ་འགྲུས་པ་དང་།
བསླབ་པ་གསུམ་ལ་ནན་ཏན་སྙིང་པོར་བྱེད་པ་དང་ཁྱད་པར་དུ་རྗེ་བླ་མ་ཉིད་ལ་གསོལ་བ་འདེབས་
པ་ཉམས་ལེན་གྱི་སྙིང་པོར་བྱེད་པ་དང༌། རིང་པོར་མི་ཐོགས་པར་ཡང་སྤྲུལ་འཁྲུལ་པའི་སྐྱོན་གྱིས་
མ་གོས་པ་གསལ་ལ་དྭངས་པ་ཕེབས་པའི་ཆེད་དུ་གསོལ་བ་འདེབས་པ་རྣམས་ལ་འགྲུས་པར་
མཛད་ཅིང་། ཉེ་གནས་རབ་འབྱམས་པ་ནས་དངོས་པོའི་རིགས་ལ་འཛིན་ཆགས་སོགས་ཅུང་ཟད་
ཀྱང་མེད་པར་དགོངས་པ་ཡོངས་སུ་རྫོགས་ཐབས་དང་སྤྲུལ་པའི་སྐུ་མྱུར་དུ་ཕེབས་པའི་ཞབས་
བརྟན་རིམ་གྲོ་རྣམས་ལ་འགྲུས་པར་མཛད་དོ། ། །
སྨྲས་པ། ཟུང་འཇུག་དབང་གི་རྒྱལ་པོའི་དབང་པོའི་གཞུ། །འོད་གསལ་ཉི་མ་དག་དང་
གཅིག་འདྲེས་པ། །བཞུགས་པའི་ཟ་མ་ཏོག་དེ་གདུལ་བྱའི་ཚོགས། །བསོད་ནམས་ཞིང་དུ་འཇོག་
པའི་ལྟད་མོ་བཀྲ། །སྔོ་སངས་ངོས་ལ་ཆུ་འཛིན་ལྟར། །ཆོས་ཀྱི་དབྱིངས་ལས་ཉེར་སྐྱེས་པ། །དཔའ་
མོའི་དབང་ཕྱུག་དང་འགྲོགས་པའི། །ཧེ་རུ་ཀ་དེ་གློག་ལྟར་འཁྱུག །དཔའ་བོ་མཁའ་འགྲོ་བྱེ་བའི་
ཚོགས། །དབུས་ན་ཟུང་འཇུག་རོལ་པའི་གར། །མཛད་པའི་དཔའ་བོའི་གཙོ་བོ་ཁྱོད། །འགྲོ་བ་
ཀུན་གྱི་སྐྱབས་སུ་གྱུར། །ཆོས་ཀྱི་དབྱིངས་དེ་སྤྲོས་དང་བྲལ། །སྒྱུ་མའི་སྐུ་དེ་རྡོ་རྗེ་འདྲ། །སྤྲུལ་པའི་
རྣམ་འགྱུར་བརྗོད་དུ་མེད། །ཟ་མ་ཏོག་དེ་ཀུན་ལ་གསལ། །སྒྱུ་འཕྲུལ་རོལ་པའི་སྣང་བ་དེ། །རབ་
རྫོ
196-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །(ཀ༽
འབྱམས་ཞིང་གི་ལྟད་མོ་ལ། །ཆགས་པའི་རོལ་བ་སྟོན་པ་དང་། །སླར་ཡང་ཞིང་འདིར་འབྱོན་པ་
སྙམ༑ ༑སྟོབས་བཅུ་མངའ་བའི་བསྟན་པ་འདི། །ཉིན་མོ་ལྟ་བུར་གསལ་མཛད་ཅིང་། །གྲགས་པའི་
བསྟན་པའི་སྲོག་ཤིང་བཟུང་། །ཀླུ་སྒྲུབ་སླར་ཡང་འབྱོན་པ་འདྲ། །
ཞེས་རྗེ་བཙུན་བླ་མ་དམ་པ་བཀའ་དྲིན་མཚུངས་པ་མེད་པ་གང་གི་རྣམ་པར་ཐར་པ་རྒྱ་མཚོ་ལྟ་
བུ་ལས་ཆ་ཤས་ཙམ་བརྗོད་པར་བྱེད་པའི་གཏམ་དད་པའི་འདབ་བརྒྱ་ཡོངས་སུ་བཞད་པའི་ཉི་མ་ཞེས་
བྱ་བ་ལས་ཡོངས་སུ་མྱ་ངན་ལས་འདས་པའི་མཛད་པ་བསྟན་པའི་འོད་ཟེར་ཏེ་བདུན་པའོ།། །།
༈ དེ་ལྟར་རྗེ་བཙུན་བླ་མ་དམ་པ་དེ་ཉིད་ནས་རང་ཉིད་གྲུབ་པའི་གོ་འཕང་མཐོན་པོར་གཤེགས་
མོད་ཀྱི། གདུལ་བྱ་རྣམས་ལ་ལྷག་པར་ཐུགས་བརྩེ་བས་དམ་པའི་ཆོས་འདུལ་བའི་བཅས་མཚམས་
ཕྲ་མོ་ལས་ཀྱང་མ་འདས་པར་རུང་ཆུ་འདེབས་པ་དང་ཆབ་བཞེས་པ་སོགས་ཕྱག་ལེན་གྱི་ཆ་ཤིན་ཏུ་
ཕྲ་བ་རྣམས་ཀྱང་ཕྱག་ལེན་ལ་ཐེབས་པར་མཛད་ཅིང་། གདུལ་བྱ་རྣམས་ལའང་ཆོས་འདི་ཉིད་གཙོ་
བོར་གྱུར་པའི་ལམ་རིམ་གྱི་འཆད་ཉན་ཁོ་ན་དགུང་གྲངས་མང་པོ་སྦྲེལ་མར་གནང་བས་ཕྱི་འདུལ་
བའི་ཀུན་སྤྱོད་རྣམ་པར་དག་ཅིང་། ནང་གསང་སྔགས་ལ་འདྲིས་པ་བྱང་ཆུབ་ཀྱི་སེམས་རིན་པོ་ཆེ་
ལ་ཐུགས་དམ་གྱི་མཐིལ་དུ་མཛད་པའི་དགེ་སློང་རྣལ་འབྱོར་སྤྱོད་པའི་ཚོགས་ཀྱིས་ནོར་འཛིན་གྱི་གཞི་
ཐམས་ཅད་ཁྱབ་པར་མཛད་པ་དང༌། ནང་དུ་རིམ་གཉིས་ཀྱི་ཏིང་ངེ་འཛིན་ཟབ་མོ་ལ་གཞོལ་བས་
རླུང་དབུ་མར་ཞུགས་གནས་ཐིམ་གསུམ་བྱང་སྟེ། བདེ་སྟོང་དབྱེར་མེད་པའི་རྡོ་རྗེའི་རྣལ་འབྱོར་ལ་
རྟག་ཏུ་གཞོལ་བཞིན་པར་བཞུགས་པས་ཆོས་ཐམས་ཅད་ལ་དེས་རྒྱས་ཐེབས་ཤིང་། རྫུ་འཕྲུལ་དང་
མངོན་པར་མཁྱེན་པ་ལ་སོགས་པ་ཐོགས་པ་མེད་པར་མངའ་མོད། སྐྱེ་བོ་རྣམས་ཀྱི་སྣང་ངོར་ཡོན་
ཏན་གྱི་ཆ་ཕྲ་མོ་ཚུན་ཆོད་སྦེད་པ་ཉིད་གཙོ་བོར་མཛད་པ་དང་། རྒྱ་ཧོར་བོད་སོགས་ཀྱི་སྐྱེ་བོ་ཆེ་ཞིང་
འགྱིང་བ་ཐམས་ཅད་ཀྱིས་ཞབས་ཀྱི་པདྨོ་ལ་ཉེ་བར་གཏུགས་ཏེ། མཁོ་དགུའི་ཡོ་བྱད་ཀྱི་རྣམ་པ་གྱ་
ནོམ་པའི་ཕྱག་རྫས་ཀྱིས་བང་མཛོད་རབ་ཏུ་གང་ཡང་དེ་དག་ལ་འཛིན་ཆགས་ཀྱི་རྣམ་པ་ཅུང་ཟད་
ཀྱང་མི་མཛད་པར་དཀོན་མཆོག་གསུམ་དང་ངན་སློང་ལ་སོགས་པའི་དོན་དུ་བསྔོས་ནས་རྟག་ཏུ་
འཕགས་པའི་རིགས་བཞི་ལ་བཞུགས་པ་དང་། ལེགས་པར་བཤད་པའི་གད་བརྒྱངས་ཀྱིས་སྐྱེ་བོ་
ངན་པ་རྣམས་ཀྱི་ལོག་རྟོག་དྲུངས་འབྱིན་ཅིང་། མཁས་མང་མགུ་བ་བསྐྱེད་པ་དང་། རྩོད་པའི་རིགས་
པ་དྲི་མ་མེད་པས་ཕ་རོལ་པོ་རྣམས་ཀྱི་སྨྲ་བ་ངན་པ་བྱེ་མའི་ཆང་བུ་ལྟར་བཞིག་མོད། གདུལ་བྱ་
- 137 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ལ་དགོངས་ཏེ་བཙུན་པའི་བརྟུལ་ཞུགས་ཉིད་ལ་བརྩོན་པར་མཛད་པ་སོགས་ཐོགས་མེད་སྐུ་མཆེད་
དང་ཇོ་བོ་རྗེ་ཡབ་སྲས་ཀྱི་ཕྱག་ལེན་ལྟ་བུར་རྒྱལ་བའི་བསྟན་པ་རིན་པོ་ཆེ་ལ་བཀའ་དྲིན་ལྷག་པར་
ཆེ་ཞིང་། བཀའ་རྩོམ་གྱི་རིམ་པའི་དབང་དུ་བྱས་ན་ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་དགོངས་པ་
ཐུན་མོང་མ་ཡིན་པ་འཇམ་དཔལ་དབྱངས་ཀྱི་དགོངས་གསལ་དང་བསྟུན་པའི་འཇམ་རྡོར་གྱི་སྒྲུབ་
ཐབས་འདོད་འཇོ་དང་། ཆོས་ཀྱི་རྒྱལ་པོ་ཙོང་ཁ་པ་ཆེན་པོའི་དངོས་སློབ་འབྲོམ་ཤཱཀ་ཀུ་མ་རའི་བཞེད་
པ་ལྟར་མཛད་པའི་འཇམ་རྡོར་གྱི་དཀྱིལ་ཆོག་འདོད་འཇོ་དང༌། སྦྱིན་སྲེག་འདོད་འཇོའི་བུམ་བཟང་།
དེའི་བསྐྱེད་རྫོགས་ཤིན་ཏུ་ཟབ་པ་རིན་ཆེན་ཕྲེང་བ་སོགས་ཚིག་སྦྱོར་གྱི་ཆ་ཕྲ་མོ་ཚུན་ཆོད་ལ་རྟོག་
གེས་གླགས་མི་རྙེད་ཅིང་མཁས་པ་མགུ་བ་བསྐྱེད་པ་རྒྱལ་བ་སྲས་དང་བཅས་པ་ཀུན་གྱིས་བསྔགས་
པའི་འོས་སུ་གྱུར་པའི་པུསྟི་ཀ་གསུམ་ཙམ་དུ་བཞུགས། གསུང་ལས་སྐྱེས་པའི་སློབ་མ་ནི་མཐའ་
དག་པར་སུ་ཞིག་གིས་བགྲང་བར་ནུས། རགས་རིམ་ཙམ་ཞིག་བརྗོད་ན། གནམ་བསྐོས་གོང་མ་
ཆེན་པོའི་རིགས་ཀྱི་ཅོད་པན་ལུང་གིས་བསྔགས་པ་སྐྱེས་མཆོག་དམ་པ་བསྟན་པའི་སྒྲོན་མེ་ཏཱ་ཀོ་ཤི་
ལྕང་སྐྱ་རོལ་པའི་རྡོ་རྗེ། རྒྱལ་ཚབ་དམ་པ་ནོ་མིན་ཧན་དེ་མོ་སྤྲུལ་པའི་སྐུ་རིན་པོ་ཆེ། རྒྱལ་བ་གཉིས་
པའི་རྒྱལ་ཚབ་དམ་པ་དགའ་ལྡན་ཁྲི་གདན་ཟུར། མདོ་ཁམས་བསྟན་པའི་སྒྲོན་མེ་འཕགས་པ་ལྷ།
བསྟན་པའི་གསལ་བྱེད་དམ་པ་རྒྱལ་སྲས་སྤྲུལ་པའི་སྐུ། ཉམས་རྟོགས་ཀྱི་མངའ་བདག་ཞི་བ་བཟང་
པོའི་སྤྲུལ་སྐུ། ལྕགས་ར་སྐུ་སྐྱེ། འབྲུ་ལ་མཁན་ཆེན་སྐུ་སྐྱེ། མཁས་དབང་འཇམ་དབྱངས་བཞད་པའི་
སྤྲུལ་སྐུ། ཐུའུ་ཀྭན་ཞབས་དྲུང་། བཙན་པོ་ནོ་མིན་ཧན། སྒྲུབ་ཁང་སྤྲུལ་སྐུ། མཁར་རྡོ་སྤྲུལ་སྐུ།
མངའ་རིས་ཞབས་དྲུང་། ཚེ་བློས་བཏང་གི་རི་ཁྲོད་འཛིན་པ་དགེ་སློང་ཡེ་ཤེས་རྒྱལ་མཚན། ལུང་གི་
མངའ་བདག་དཀའ་བཅུ་ཐབས་མཁས་དང་། དགེ་སློང་ཡེ་ཤེས་མཐའ་ཡས། སེར་འབྲས་དགེ་
གསུམ། བཀྲ་ཤིས་ལྷུན་པོ། རྒྱུད་སྟོད་སྨད། གསང་སྔགས་རྒྱུད་པ་གྲྭ་ཚང་ལ་སོགས་པའི་བླ་མ་
དང་དགེ་བའི་བཤེས་གཉེན་གནམ་གྱིས་ས་བཀབ་པ་ལྟ་བུ་རྣམས་དང་། གཞན་ཡང་རྒྱ་བོད་ཀྱི་ཆེ་
དགུ་ཐམས་ཅད་ཀྱིས་ཆོས་འབྲེལ་མ་ནོས་པ་དང་ཞབས་ཀྱི་པདྨོ་ལ་མ་བཏུད་པ་མེད་པས་མཐའ་
དག་པར་བྲི་བར་མ་སྤྱོད་ཅིང་། རི་ཁྲོད་ཀྱི་གནས་སུ་སྒྲུབ་པ་ལ་གཞོལ་བར་མཛད་ཀྱང་། ནམ་མཁའ་
མཛོད་ལ་མངའ་བརྙེས་པས་སེ་རར་ལྷ་ཁང་ཕུན་སུམ་ཚོགས་པ་འཇིག་རྟེན་ཀུན་གྱི་མིག་གི་བདུད་
རྩི་སྤུངས་པ་ལྟ་བུ་དང་། གསེར་དང་སྐྱ་ཆོས་ཀྱི་རྒྱལ་བའི་བཀའ་འགྱུར་རིན་པོ་ཆེ་ལན་ཁ་ཡར།
ཟE
-18-



༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༼ཀ༽
གདོང་དར། ན་བཟའ། གླེགས་ཤིང་གླེགས་ཐག་རྣམས་ཕུན་སུམ་ཚོགས་པ། རྗེ་གྲུབ་པའི་དབང་
ཕྱུག་ཆེན་པོ་དགེ་ལེགས་རྒྱ་མཚོའི་རྒྱལ་ཚབ་མཛད་པའི་དུས་ནས་རིང་པོར་མ་ལོན་པ་ནས་བཟུང་
སྟེ་༑ ལོ་རེ་བཞིན་ལྷ་ལྡན་སྨོན་ལམ་ཆེན་མོ་དང་། སེར་འབྲས་དགེ་གསུམ། གསང་ཕུ་སོགས་དགེ་
འདུན་གྱི་སྡེ་ཆེན་པོ་སོ་སོ་རྣམས་སུ་དངུལ་དང་དངོས་ཆས་ཀྱི་སྐུ་འགྱེད་དང་མང་ཇ་བཟང་པོའི་བསྙེན་
བཀུར་གྱ་ནོམས་པ་ཆག་མེད་མཛད་པ་སོགས་མཐའ་ཡས་ཤིང་། དུས་རྒྱུན་དུ་ཕལ་ཆེར་རྒྱལ་སྲས་
ཆེན་པོ་རྣམས་ཀྱི་ཐུགས་དམ་གྱི་མཐིལ་དམ་པ་བྱང་ཆུབ་ཀྱི་སེམས་རིན་པོ་ཆེ་ཁོ་ན་ལ་ཐུགས་གཞོལ་
བར་མཛད་དེ། བདག་པས་གཞན་གཅེས་པར་འཛིན་པའི་ཐུགས་ལ་བློ་སྦྱོང་ཞིང་ཞལ་འདོན་
གྱི་རིམ་པའང་སྔ་དྲོའི་དུས་སུ་བྱང་ཆུབ་ལམ་གྱི་རིམ་པའི་བླ་རྒྱུད་དང་འབྲེལ་བའི་ཕྱག་འཚལ་རྒྱས་
པར་མཛད་ནས། དཔལ་རྡོ་རྗེ་རྣམ་པར་འཇོམས་པ་དང་། འཇམ་དབྱངས་ནག་པོའི་སྒོམ་བཟླས་
དང་འབྲེལ་བའི་ལྗགས་བསྙེན་སྤྱན་དམིགས་ཤིན་ཏུ་ཟབ་པ་དང་། དཔལ་འཁོར་ལོ་ཆེན་པོའི་རྩ་སྔགས་
དང་ཀྱེ་རྡོར་གྱི་ཨཉྫའི་སྔགས་རིང་རྣམས་ཞལ་འདོན་མཛད་ནས། དཔལ་གསང་བ་འདུས་པ་མི་
བསྐྱོད་པའི་བདག་བསྐྱེད་རྡོ་རྗེ་བཞི་བསྐྱེད་ཀྱི་རིམ་པ་རྣམས་སྤྱན་དམིགས་ཤིན་ཏུ་ཟབ་པ། ཁྱད་པར་
དུ་རགས་པ་ཉེར་ལྔའི་ཐིམ་རིམ་ལ་སྤྱན་དམིགས་རྒྱུན་རིང་ངེས་གནང་ཞིང་སྨིག་རྒྱུ་ནས་འོད་གསལ་
གྱི་བར་རིམ་པ་དང་པོའི་ལམ་ལས་འབྱུང་བ་ལྟར་ཐུགས་ཉམས་སུ་བསྟར་ནས་ལྗགས་བཟླས་ཀྱི་
བར་དུ་མཛད་དེ། ཉིན་གྱི་རིམ་པ་ལ་གྲྭ་ས་ཆེན་པོ་རྣམས་ཀྱི་དགེ་བའི་བཤེས་གཉེན་རྣམས་ནས།
བློ་རིག་རྟགས་རིག་པའི་བར་མཇལ་དུ་བྱུང་བ་རྣམས་ལ་ཤིན་ཏུ་དགྱེས་པས་གང་ཅིའི་གསུང་གླེང་
ཞིབ་ངེས་པ་དང་། ལྷག་པར་མཚན་ཉིད་པ་རྣམས་ལ་ཤིན་ཏུ་དགྱེས་པས་ལེགས་པར་བཤད་པའི་
བགྲོ་གླེང་མང་དུ་གནང་ནས། དཀའ་གནད་མང་པོ་ལ་བློ་སྐྱེད་བཟང་པོ་སྟེར་བར་མཛད་ཅིང་།
གསུང་བརྟག་ཞུ་མིའི་རིགས་ལ་སྣང་ངོར་དཔལ་ལྡན་ལྷ་མོའི་ཤོ་མོ་སྒྲིལ་བ་ལྟར་མཛད་ནས། དོན་
དུ་མངོན་པར་མཁྱེན་པ་ཐོགས་པ་མེད་པས་ལུང་སྟོན་པར་མཛད་དེ། ཅུང་ཟད་ཀྱང་མི་འཕྱུགས་
པར་འོང་བ་དང་། གདོན་དྲག་པོས་ཟིན་པ་སོགས་ལ་སྤྱན་དམིགས་གཏད་པ་དང་། བཀའ་བསྒོའི་
སྤྱན་དམིགས་ཀྱི་དགོངས་པ་མཛད་པ་ཙམ་གྱིས་གྲོལ་བ་སོགས་ངོ་མཚར་ཅན་མང་བ་དང་། འཇིག་
རྟེན་གྱི་དྲེགས་པ་ཅན་དང་ཆོས་ཚུལ་རྒྱ་མཚོ་ལྟ་བུ་ལ་མཁས་པའི་ང་རྒྱལ་ཅན་རྣམས་ཀྱང་ཞལ་གྱི་
དཀྱིལ་འཁོར་མཇལ་བ་དང་། གསུང་གི་བདུད་རྩི་མྱོང་བ་ཙམ་གྱིས་ང་རྒྱལ་མ་ལུས་པ་དབལ་ཞོམ་
-19 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༩༡༽
སྟེ་ཞབས་ཀྱི་པདྨོ་ལ་ཕྱག་བགྱིད་པ་དང་། ལྷ་དང་ཀླུ་ལ་སོགས་པ་རྣམས་ཀྱིས་ཀྱང་བྲན་བཞིན་དུ་
བཀའ་ཉན་པ་དང་། སྨྲ་བའི་དབང་ཕྱུག་ཏུ་རློམ་པ་དང་དཔའ་ཞིང་རྟུལ་ཕོད་པ་རྣམས་ཀྱིས་ཀྱང་
གསུང་གི་ཆ་ཤས་རེ་རེའི་གཟི་བརྗིད་ཀྱང་མི་བཟོད་པར་རང་རང་གི་སྤྱོད་པ་ངན་པ་འདོར་བར་བྱེད་
པ་སོགས་ངོ་མཚར་བའི་མཛད་པ་མཐའ་ཡས་པར་བཞུགས་ཏེ། འདི་དག་ནི་རྗེ་བླ་མ་གང་གི་རྣམ་
པར་ཐར་པ་རྒྱ་མཚོ་ལྟ་བུ་ལས་ཆ་ཤས་ཙམ་བརྗོད་པ་སྟེ། ཞིབ་པར་ནི་བློན་ཆེན་རྒྱལ་བའི་སྲས་པོ་
རྣམས་ཀྱིས་ཀྱང་དཔག་པར་ག་ལ་ནུས། ཆེས་ཐུན་མོང་མ་ཡིན་པའི་རྣམ་པར་ཐར་པ་ནི་ལོགས་སུ་
ཅུང་ཟད་བྲི་བར་བྱ་བ་ལས་ཤེས་པར་བྱའོ། ། །
དེ་ལྟར་རྗེ་བླ་མ་བཀའ་དྲིན་མཚུངས་པ་མེད་པ་དུས་གསུམ་སངས་རྒྱས་ཐམས་ཅད་ཀྱི་ངོ་བོ་
རྒྱལ་བ་ཁྱབ་བདག་རྡོ་རྗེ་འཆང་ཆེན་པོ་རྗེ་བཙུན་ངག་དབང་བྱམས་པ་རིན་པོ་ཆེ་གང་གི་སྐུ་གསུང་
ཐུགས་ཀྱི་མཛད་པའི་རྣམ་པར་ཐར་པ་ལས་བརྩམས་ཏེ་རྟོགས་པ་བརྗོད་པ་འདི་ནི། རྗེ་བླ་མ་གང་
གི་སློབ་བུ་ཀུན་གྱི་ཐ་ཤལ་བ་བདག་ཉིད་ཀྱིས་མཚོན་བཀའ་དྲིན་གྱིས་འཚོ་བ་ཐམས་ཅད་ཚེ་རབས་
ཀུན་ཏུ་རྗེ་བཙུན་གང་གི་ཞབས་ཀྱི་པདྨོ་ལ་འདུད་པ་དང་མི་འབྲལ་བ་དང་། གང་གི་གསུང་གི་གསང་
བ་མ་ལུས་པ་འཛིན་པའི་སྲས་ཀྱི་ཐུ་བོར་འགྱུར་བ་དང་། བཀའ་བཞིན་སྒྲུབ་པའི་མཆོད་པས་མཉེས་
པར་བྱས་ཏེ་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་མངོན་དུ་བྱེད་ནུས་པ་རྣམས་ཀྱི་ཕྱིར་དུ་བགྱིས་
པས༑ གསོལ་བ་རྩེ་གཅིག་ཏུ་བཏབ་པའི་དོན་རྣམས་བདེ་བླག་ཉིད་དུ་འགྲུབ་པར་བྱིན་གྱིས་བརླབ་
ཏུ་གསོལ། །
རྨད་བྱུང་བྱང་ཆུབ་མཆོག་ལ་རབ་གཞོལ་བློ་གྲོས་རྒྱ་མཚོའི་གཏིང་མཐའ་མི་མངོན་པ། །སྤྱོད་
པའི་རླབས་འཕྲེང་རབ་ཏུ་འཁྲུག་ཅིང་བསྡུ་བཞིའི་རིན་ཆེན་བྱེ་བའི་ཕུང་པོ་རྟག་ཏུ་ཆགས། །ཀུན་ལ་
ཕན་པའི་ཆུ་ཆེན་རབ་འབབ་བདེ་ཆེན་ངང་མོའི་དཔལ་གྱིས་བརྗིད་ལྡན་པའི། །རྗེ་བཙུན་བླ་མ་
བཀའ་དྲིན་མཚུངས་མེད་ཐུགས་རྗེའི་ཟེགས་མ་ཕྱོགས་བཅུར་འཕྲོ་ཁྱོད་སྙིང་དབུས་བཞུགས། །ཁྱོད་
ཀྱི་སྤྱོད་པ་རྟོགས་དཀའི་ཆུ་གཏེར་གཏིང་དང་མཐའ། །དཔག་ཡས་བློ་འཆང་སེམས་དཔའ་རྣམས་
ཀྱང་ཤེས་རབ་རྐང་། །རིང་དུ་མི་རྐྱང་དེ་ཕྱིར་བདག་བློ་བྱིས་པའི་འགྲོས། །ཇི་འདྲ་ཞིག་གིས་བརྒལ་
བར་འདོད་པ་གད་མོའི་གནས། །དེ་ལྟ་ནའང་དྲི་བཞོན་ལ་ཞོན་བལ་འདབ་དང་། །དབྱུག་གུས་
བསྐུལ་བའི་པ་ཊ་ཧ་རྣམས་ལག་འགྲོའི་དགྲ། །ཆུ་ཁུར་གླལ་བའི་དབྱངས་སུ་འགྲན་བཞིན་གང་
- 200 -



.: ༄༅། །ཕུར་ལྕོག་ངག་དབང་བྱམས་པའི་རྣམ་ཐར། །༩ཀ༽
གི་མཐུས། །བརྗོད་པ་འདི་ནི་རྡོ་རྗེས་ཕྱག་རྡོར་ཁྱི་སྤུ་བཞིན། །ལེགས་བཤད་དབུ་བ་དཀར་པོའི་
འཛུམ་ཕྲེང་རིང་། །ཀུན་ནས་གཡོ་བའི་དབྱངས་ཀྱི་རྒྱ་མཚོ་འདི། །དཔལ་ལྡན་སྟོབས་ཀྱི་གཟི་ལྡན་
བླ་མ་ལྷ། །མགོན་པོ་ཁྱོད་ལ་སྒྲུབ་པའི་མཆོད་པ་ལགས། །ཁྱོད་ཀྱི་ཡོན་ཏན་རྒྱ་མཚོ་ལྟ་བུ་ལས། །
ཆ་ཤས་ཕྲ་མོ་ཙམ་ཡང་བརྗོད་པ་ལ། །བློ་ཆེན་རྒྱལ་སྲས་བློ་གྲོས་ཁྱོགས་འཕྱང་མོད། །འོན་ཀྱང་བྱིས་
པའི་བློ་ཡིས་འབད་པར་བྱས། །དབྱར་རྔ་བརྡུངས་པའི་གླུ་དག་ལ། །རྨ་བྱའི་མཇུག་སྒྲོ་བརྐྱངས་ཏེ་
རྒོད་༑ ༑འདི་བཞིན་ཆོས་ཀྱི་དབྱངས་འདི་ལ། །དད་ལྡན་ཅ་ཅོ་ཅིར་ཡང་སྒྲོག །མེ་གྷ་རྒོད་ལ་རྨ་བྱས་
ཀྱང་༑ ༑བསྐྲུན་མིན་ཏིང་འཛིན་དགའ་བ་མཆོག །དེ་ཡང་བླ་མ་ལ་མོས་པའི། །ཏིང་འཛིན་འདི་ཉིད་
ཤིན་ཏུ་བསྔགས། །པད་གཞོན་སྦྲང་རྩི་འཐུང་བའི་བཅུད། །ལུས་ལ་བསིམ་པའི་བུང་བའི་སྐད། །
བསྒྱུར་བའི་སྒྲ་ལ་དགའ་བ་ཡི། །དྲང་སྲོང་ཇི་བཞིན་ཀུན་ཀྱང་ཚིམས། །རིན་ཆེན་རི་བོའི་ཟོམ་དག་
ལ༑ ༑གནས་པའི་གྲུབ་པའི་སྐྱེས་བུ་དང་། །ལྷན་ཅིག་རྫུ་འཕྲུལ་བྱེད་པ་ལ། །སྐྱེ་བོ་ཀུན་ཀྱང་དཔེ་
མེད་ཟེར། །དེ་ཡིས་བསྐྲུན་མིན་དད་པ་ལས། །སྐྱེས་པའི་ཆོས་ཀྱི་རོ་བཅུད་ལ། །རབ་ཏུ་རོལ་པའི་
དད་ལྡན་ཀུན། །འདི་ལ་རོལ་པས་དགའ་བདེར་སྤྱོད། །དེ་ལྟར་ཚུལ་འདིར་འབད་པའི་དགེ་བ་
ཡིས༑ ༑མགོན་པོ་ཁྱོད་ཀྱིས་ཚེ་རབས་ཐམས་ཅད་དུ། །འབྲལ་བ་མེད་པར་རྗེས་སུ་བཟུང་ནས་
ཀྱང་༑ ༑གསུང་གི་བདུད་རྩི་ངོམས་མེད་འཐུང་བར་ཤོག །དེ་ཡི་མཐུ་ལས་ཚེ་རབས་ཐམས་ཅད་དུ། །
ངེས་འབྱུང་བྱང་སེམས་ཡང་དག་ལྟ་བ་དང་། །རིམ་གཉིས་ལམ་གྱི་རྟོགས་པ་མཐར་ཕྱིན་ནས། །
རྫོགས་པའི་སངས་རྒྱས་གོ་འཕང་མྱུར་ཐོབ་ཤོག །
ཅེས་དུས་གསུམ་རྒྱལ་བ་ཀུན་གྱི་ངོ་བོ་དཀྱིལ་འཁོར་རྒྱ་མཚོའི་མངའ་བདག་བཀའ་དྲིན་མཚུངས་མེད་རྗེ་བཙུན་བླ་
མ་དམ་པ་ངག་དབང་བྱམས་པ་རིན་པོ་ཆེའི་རྣམ་པར་ཐར་པ་རྒྱ་མཚོ་ལྟ་བུ་ལས། ཆ་ཤས་ཙམ་བརྗོད་པར་བྱེད་པའི་གཏམ་
དད་པའི་འདབ་བརྒྱ་ཡོངས་སུ་བཞད་པར་བྱེད་པའི་ཉི་མ་ཞེས་བྱ་བ་འདི་ནི། རྗེ་བཙུན་བླ་མ་དམ་པ་དེ་ཉིད་ཀྱི་གསུང་ལས་
སྐྱེས་པའི་མཁས་གྲུབ་ཀྱི་སྐྱེ་བོ་རྒྱ་མཚོ་ལྟ་བུ་རྣམས་དང་། ཁྱད་པར་དུ་ཡང་བླ་མ་དམ་པ་མཉེས་པ་གསུམ་གྱིས་མཉེས་
པར་བྱེད་པ་ཉེ་གནས་ཆེན་པོ་རབ་འབྱམས་པ་བློ་བཟང་དར་རྒྱས་དང་། རི་ཁྲོད་འཛིན་པའི་དགེ་སློང་ཡེ་ཤེས་རྒྱལ་མཚན་
ལ་སོགས་པ་རྣམས་དང་། འབྲུ་ལ་མཁན་ཆེན་ཡེ་ཤེས་བསྟན་སྒྲོན་སོགས་དང་། སྦྱིན་བདག་ཆེན་པོ་གུང་པཎྜིཏ་དང་(ཇ་
ཛ་)སག་བླ་མ་ཐུའུ་ཀན་ཁོ་ཐོག་ཐུ་སོགས་ནས་བསྐྱལ་ཞིང་། རང་ཉིད་ཀྱང་ཚེ་རབས་ཐམས་ཅད་དུ། རྗེ་བླ་མ་ཉིད་ཀྱིས་
འབྲལ་བ་མེད་པར་རྗེས་སུ་འཛིན་པའི་ཆེད་དུ་བསམ་ནས་། སློབ་བུ་ཀུན་གྱི་ཐ་ཤལ་བ་དགེ་སློང་བློ་བཟང་དཔལ་ལྡན་ཡེ་
-201-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཤེས་ཀྱིས་གུས་པ་ཆེན་པོས་སུག་བྲིས་སུ་བྱས་པའོ།། །།
༈ ཨོཾ་སྭསྟི། ཕན་བདེའི་འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་
ཐར་མཆོག་འབྲས་བཟང་ལ། །སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་
དལ་འགྲོའི་རྒྱུན་འདི་སྤེལ། །མངྒལཾ།། །།
202 -



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་
བ་མཁས་པའི་གཞུང་ལམ་ཞེས་
བྱ་བ་བཞུགས་སོ། །
༈ ན་མོ་གུ་རུ་མཉྫཤི་གྷོ་ཥཱ་མ་ཏི་བྷ་དྲ་ཀིརྟི་རཏྟཱ་ཡ། བློ་གྲོས་ཐོགས་མེད་ཤེས་བྱའི་གནས་ཀུན་
ཁྱབ༑ ༑བཟང་པོའི་ཐུགས་རྗེས་འགྲོ་ཀུན་དམ་དུ་བཅིངས། །མཁས་དང་གྲུབ་པ་ཀུན་གྱི་རྩེར་སོན་
པའི; ་གྲགས་པས་ཕྱོགས་ཀྱི་འཁོར་ལོ་འགེང་དེར་འདུད། །གང་ཞིག་སྤངས་རྟོགས་ཡོན་ཏན་མཐར་སོན་
ཀྱང་
༑ ༑དང་པོའི་ལས་ཅན་ཚུལ་གྱིས་འགྲོ་འདི་ལ། །ཐོས་བསམ་སྒོམ་པས་བསྟན་ལ་སློབ་པའི་ཚུལ། །
གསལ་བར་སྟོན་ཕྱིར་རང་ཉིད་ལམ་གང་ནས། །ཇི་ལྟར་གཤེགས་ཚུལ་མདོ་སྔགས་བསྟན་པ་ལ། །ཐོས་
བསམ་སྒོམ་པས་འཇུག་རིམ་ཡིད་འཕྲོག་པའི། །རྟོགས་བརྗོད་འདུན་མ་གཏན་དུ་ལེགས་པ་ནི། །ཡིད་
ཆེས་དད་པས་བློ་ནུས་ཇི་བཞིན་འཆད། །ཚད་མའི་སྐྱེས་བུས་གསུངས་པའི་ལེགས་བཤད་ལས། །བླུན་
པོས་བརྫུན་གྱི་འཕྲེང་བ་སྤེལ་བ་ལ། །ལྷག་པར་ཡ་མཚན་འཛིན་ལ་འདིས་ཅི་བྱ། །བློ་ལྡན་གཟུར་
གནས་སྲིད་ན་ཕན་ནམ་སྙམ། །
དེ་ལ་འདིར་དམ་ཆོས་ཡོངས་སུ་རྫོགས་པ་འཛིན་པའི་སྨོན་ལམ་རླབས་པོ་ཆེའི་མཐུ་གྲུབ་པ། ཆོས་
ཀྱི་རྒྱལ་པོ་ཙོང་ཁ་པ་ཞེས་སྲིད་པ་གསུམ་ན་སྙན་པའི་བ་དན་དཀར་པོ་གཡོ་བ་དེས། རྒྱལ་བས་
གསུངས་ངེས་ཤེས་པའི་མདོ་དང་རྒྱུད་སྡེའི་དགོངས་པ་ཇི་ལྟ་བ་བཞིན་འགྲེལ་བར་རྒྱལ་བ་རང་ཉིད་
ཀྱིས་ལུང་བསྟན་པའི་ཚད་མའི་སྐྱེས་བུ་ཤིང་རྟ་ཆེན་པོ་གཉིས་རྗེས་འབྲང་དང་བཅས་པའི་མདོ་སྔགས་
ཀྱི་གཞུང་། ལེགས་སྦྱར་ལྷ་ཡི་སྐད་ལས་ཆོས་རྒྱལ་ལོ་པཎ་རྣམས་ཀྱིས་དཀའ་བ་བརྒྱ་ཕྲག་དུ་མས་བོད་
སྐད་དུ་བསྒྱུར་བ། བླང་དོར་གྱི་གནས་སྟོན་པ་ལ་འཁྲུལ་པ་མེད་པ་ཡིད་བཞིན་གྱི་ནོར་བུ་འདི་རྣམས་
ལས་ལྷག་པའི་ཐར་པ་དང་ཐམས་ཅད་མཁྱེན་པར་བགྲོད་པའི་མན་ངག་མི་སྲིད་པས། འདི་རྣམས་
རང་འཚང་རྒྱ་བའི་གདམས་ངག་འཁྲུལ་མེད་དུ་གོ་བ་ལ་སངས་རྒྱས་ནས་བཟུང་སྟེ་གདམས་ངག་གི་
- 203 -



()༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
བརྒྱུད་པ་བར་མ་ཆད་པ་མངའ་བའི་བླ་མ་མཚན་ཉིད་ཚང་བ་ཚུལ་བཞིན་བསྟེན་པའི་མན་ངག་ཕྱི་ཡི་
རྐྱེན་དང་། ནང་གི་ཉེར་ལེན་ཚུལ་ཁྲིམས་དག་པ་གཞིར་བཟུང་ནས་ཐོས་པའི་དོན་ལ་རིགས་པ་བཞིས་
ཚུལ་བཞིན་དཔྱད་ནས། ནང་གི་རྣལ་འབྱོར་ཡིད་ལ་བྱེད་ཚུལ་མ་ནོར་བ་རྒྱུན་བསྲིངས་པ་ཞིག་མེད་མི་
རུང་དུ་གཟིགས་ནས། བོད་ཡུལ་བསྟན་པའི་སྒྲོན་མེ་ཡོངས་འཛིན་མི་ཡི་གཟུགས་ཅན་དུ་མ་དང་། སྐུ་
ཚེ་སྔ་མ་མཐའ་ཡས་པ་ནས་ལྷག་པའི་ལྷར་བཟུང་ཞིང་མཉེས་པ་བསྒྲུབས་པས་སྐུའི་སྣང་བ་དངོས་སུ་
བསྟན་ནས་མདོ་སྔགས་ཀྱི་དཀའ་བའི་གནད་མ་ལུས་པ་རྗེན་པར་སྟོན་པའི་རྗེ་བཙུན་བརྟན་པའི་འཁོར་
ལོའི་གསུང་གི་བདུད་རྩི་ཡང་ཡང་མྱོང་བ་དང་། འཇིག་རྟེན་འདིའི་ཆེ་སྒྲོབ་དང་ལྟོ་གོས་ཀྱི་འཁྲི་བ་
བཙན་ཐབས་སུ་བཅད་ནས་བས་མཐའི་གནས་དུ་མར་རྒྱུ་ཚོགས་ཚང་བའི་ཉམས་ལེན་ལ་འབད་པས།
ཐོས་བསམ་སྒོམ་གསུམ་མཁས་བཙུན་བཟང་གསུམ་ཐམས་ཅད་གཅིག་གྲོགས་སུ་གཅིག་སོང་། །
རིག་པའི་གནས་ལྔ་སྤྱི་དང་ཁྱད་པར་ནང་རིག་པའི་མདོ་སྔགས་ཐམས་ཅད་གཅིག་གྲོགས་སུ་གཅིག་སོང་
ནས་བསྟན་པ་ཐམས་ཅད་གྲུ་བཞི་ལམ་གྱིས་འཁྱེར་ཤེས་པའི་ཉམས་ལེན་གྱིས། ཚེ་གཅིག་ཉིད་ལ་
ཟུང་འཇུག་རྡོ་རྗེ་འཆང་མངོན་དུ་མཛད་ནས། འཇིག་རྟེན་ཀུན་ལ་བརྩེ་བས་བསྟན་པ་འཛིན་སྐྱོང་སྤེལ་
གསུམ་གྱིས་འཇིག་རྟེན་འདི་ན་རྒྱལ་བ་རང་ཉིད་སླར་བྱོན་པ་ལྟ་བུར་མཛད་དེ། ཕྱིས་འབྱུང་གི་གདུལ་
བྱ་བསོད་ནམས་ཀྱི་མཐུ་དང་ལེགས་ཉེས་དཔྱོད་པའི་བློ་མིག་ཉམས་པ་རྣམས། ཆུ་སྲིན་རྒྱལ་མཚན་
ཅན་སྙིང་ལ་ཞུགས་པའི་དམ་མིན་དམ་པར་བརྫུ་བ་མང་པོས་མདོ་སྔགས་ཀྱི་བསྟན་པའི་ཟབ་གནད་
མཐར་ཐུག་པ་རྣམས་མུ་སྟེགས་དང་བོན་གྱི་གཞུང་ལུགས་དང་བསྲེས་ནས། སེམས་ཅན་འདི་ཐམས་
ཅད་དང་པོ་ནས་སངས་རྒྱས་སུ་གྲུབ་ཟིན་པ་བླ་མའི་མན་ངག་གིས་ངོ་སྤྲད་པས་གྲོལ་བ་སྐད་དང་།
ཆོས་འདི་ཐམས་ཅད་དང་པོ་སྟོང་པ་ཁོ་ན་ཡིན། དེ་ནས་ཐོག་མར་རླུང་དང་སྒྲ་གྲགས། དེ་ནས་
སྒྲ་ལས་རྣམ་རྟོག་བྱུང་། རྣམ་རྟོག་ལས་འཁོར་བ་བྱུང་བས་རྣམ་རྟོག་འགག་དགོས། དེ་ལ་བླ་མའི་
མན་ངག་གིས་སེམས་ཀྱི་ངོ་བོ་ངོས་གཟུང་དང་བྲལ་བའམ། མྱོང་བ་གསལ་རིག་གམ། སེམས་
ཀྱི་སྟེང་དུ་སྐུ་བཞི་རང་ཆས་སུ་ཡོད་པའི་སྟོང་པ་དང་སེམས་ཀྱི་གཞི་མཐུན་རྟག་དངོས་སྒྲུབ་པ་རང་
དབང་བ་རང་ཆས་སུ་ཡོད་པ་ངོ་སྤྲད་པས་སྐད་ཅིག་ཉིད་ལ་གྲོལ་ནས་གདོད་མ་ནས་ཡོད་པའི་སྟོང་པ་
གཅིག་པུའམ། སྐུ་བཞི་རང་ཆས་དེ་སྒྲིབ་བྱེད་མེད་པར་ཡན་གར་དུ་གནས་པ་ན་དང་པོའི་གཞི་ཐོག་ཏུ་
ཕེབས་པས་སངས་རྒྱས་བྱ་བ་ཡིན། འདི་ལ་བླ་མའི་མན་ངག་གཅིག་པུ་མ་གཏོགས་ལུང་རིགས་
- 204 -



( ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
ཀྱི་དཔྱད་པ་མང་པོ་དང་། མདོ་རྒྱུད་ཀྱི་ལུང་དང་ཐོས་བསམ་མང་པོ་མི་དགོས་ཟེར་ནས་སླུ་བར་བྱེད་
པའི་ལོག་ཆོས་ལ་ཡིད་རྟོན་པ་རྣམས་ལ་བརྩེ་བ་ཤུགས་དྲག་པོས། ཀྱེ་མའོ་སྐྱེ་རྒུ་མ་རིག་པའི་ལིང་ཐོག་
གིས་ཤེས་རབ་ཀྱི་མིག་ལོང་། མི་དགེ་བའི་བཤེས་གཉེན་གྱིས་ལོག་པའི་ལམ་དུ་ཁྲིད་པ་འདི་
རྣམས་ཡང་དག་པའི་དགེ་བའི་བཤེས་གཉེན་རྣམས་ཀྱི་གཤེགས་ཤུལ་བཟང་པོ་ལ་ཞུགས་ཏེ་གོ་འཕང་
མཆོག་ཐོབ་ན་ཅི་མ་རུང་སྙམ་དུ་དགོངས་ནས་ཉིད་ཀྱི་རྟོགས་བརྗོད་ཡི་གེར་འགོད་པར་མཛད་པ་འདི་
འཆད་པ་ལ་གསུམ། རྟོགས་བརྗོད་རྩོམ་པ་ལ་འཇུག་པའི་ཡན་ལག་མཆོད་བརྗོད་བཤད་པ། རྟོགས་
བརྗོད་ཀྱི་ལུས་དངོས་བཤད་པ། རྩོམ་པ་མཐར་ཕྱིན་པའི་བྱ་བ་བཤད་པའོ། །དང་པོ་ལ་གཉིས། ཤིས་
པ་བརྗོད་པ་དང་། བསྟོད་ཕྱག་མཛད་པའོ། །
དང་པོ་ནི། ཨོཾ་བདེ་ལེགས་སུ་གྱུར་ཅིག་ཅེས་གསུངས། དེའི་དོན་ནི་བདག་ཉིད་ཆེན་པོས་ནམ་
མཁའི་ཁམས་དང་མཉམ་པའི་སེམས་ཅན་ཐམས་ཅད་གནས་སྐབས་མངོན་མཐོའི་བདེ་བ་དང་་་་
མཐར་ཐུག་ཐེག་པ་གསུམ་གྱི་ངེས་ལེགས་བྱང་ཆུབ་གསུམ་སྐལ་བ་དང་འཚམས་པ་ཐོབ་པར་གྱུར་
ཅིག དེའི་ཕྱིར་དུ་རང་ཉིད་ཀྱི་རྟོགས་བརྗོད་འདི་ཡི་གེར་འགོད་ཅིང་དོན་བསམས་ནས་རྗེས་སུ་
ཡི་རང་བསྒོམ་པར་བགྱིའོ་སྙམ་དུ་ཐུགས་ལ་བརྣག་སྟེ། བཀྲ་ཤིས་པའི་ཡི་གེ་ཨོཾ་ཞེས་པ་སྐུ་གསུང་ཐུགས་
དབྱེར་མེད་པའི་ས་བོན་ནོར་བུ་འཛིན་པའི་ཡི་གེ་སྟེ་དེ་བརྗོད་པས་སྣ་དྲངས་ཏེ་སྨོན་པ་འགྲུབ་པའི་ཚིག་
གསུངས་པའོ། །འདི་ནི་རྒྱལ་བ་དང་རྒྱལ་བའི་སྲས་ཆེན་པོ་རྣམས་སྐུ་གསུང་ཐུགས་ཀྱི་མཛད་པ་ཅི་
མཛད་པ་ཐམས་ཅད་སེམས་ཅན་ལ་ཕན་པའི་ཐབས་འབའ་ཞིག་མཛད་པའི་རྣམ་པར་ཐར་པ་ངོ་མཚར་
བ་སྟེ། སྟོང་ཕྲག་ཉི་ཤུ་ལྔ་པ་ལས། རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་ནི་སེམས་
གཡེང་བ་མེད་པར་ལུས་སམ་ངག་གམ་ཡིད་ཀྱིས་གང་སྤྱོད་ཀྱང་རུང་སྟེ་བྱང་ཆུབ་ཀྱི་སེམས་ཀྱིས་མི་སྤྱོད་
པ་མེད་དེ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་ནི་བྱང་ཆུབ་ཀྱི་སེམས་ལ་གནས་ནས་
གཡེང་བ་མེད་པར་བྱང་ཆུབ་ཀྱི་ལམ་སྒྲུབ་བོ། །ཞེས་འབྱུང་བ་ལྟར་འདིས་མཚོན་ནས་དབུགས་ཕྱི་ནང་
དུ་རྒྱུ་བ་ཚུན་ཆད་བྱང་ཆུབ་ཀྱི་སེམས་ཀྱིས་ཟིན་བཞིན་དུ་མཛད་པའི་མཚོན་བྱེད་དོ། །དེ་ལ་འདི་སྐད་
བརྗོད་པར་བྱ་སྟེ། དམ་པའི་རྣམ་ཐར་ལྟ་བའི་མིག་ལྡན་ལ། །མགོན་འདིའི་ལྷག་བསམ་བདེ་ལེགས་
ཀུན་དའི་གཉེན། །བདེ་ལེགས་ཚིག་གི་རྣམ་པར་ཤར་བ་འདིས། །ཐེག་མཆོག་ལམ་གསལ་སྣང་
བའི་འོད་དཀར་སྦྱིན། །
-205 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། ༼༡༽
གཉིས་པ་བསྟོད་ཕྱག་ནི། འཇིག་རྟེན་མཐོ་རིས་བྱང་གྲོལ་ལྟ་བའི་མིག །སྲིད་ལམ་འཁྱམས་
པས་དུབ་པའི་ངལ་གསོའི་གནས། །བདེ་ལེགས་རྩ་བ་དྲིན་ཅན་བླ་མ་དང་། །རྗེ་བཙུན་མཁྱེན་པའི་
གཏེར་གྱི་ཞབས་ལ་འདུད། །ཅེས་གསུངས། འདིའི་དོན་ནི། འདུད་ཅེས་གསུངས་ན་ཡུལ་གང་
ལ་དགོས་པ་ཅིའི་ཕྱིར་འདུད་ན། ཡུལ་ནི་འོག་ནས་འབྱུང་བའི་དམ་པའི་ཆོས་ཀྱི་བཀའ་དྲིན་དངོས་སུ་
ནོས་པའི་ཆོས་ཀྱི་རྗེ་དོན་གྲུབ་རིན་ཆེན་དང་། རེད་མདའ་བ་སོགས་ཐ་མལ་མི་ཡི་རྣམ་པ་ཅན་གྱི་དྲིན་
ཅན་བླ་མ་རྣམས་དང་། མི་ལས་འདས་པ་རྗེ་བཙུན་མཁྱེན་པའི་གཏེར་གྱི་ཞབས་སེན་གྱི་པདྨ་ལ་འདུད།
ཚུལ་ཇི་ལྟར་ན་ཡོན་ཏན་དང་བཀའ་དྲིན་དྲན་པས་སྐུའི་བ་སྤུ་ལྡང་ཞིང་མཆི་མ་འཁྲུགས་བཞིན་དུ་ཕྱག་
ཐལ་མོ་སྦྱར་བ་སྤྱི་བོར་བཞག་ནས་སོ། །རྒྱུ་མཚན་ཅིའི་ཕྱིར་ན། སྙིང་ནས་ཐར་འདོད་རྣམས་ལ་འཇིག་
རྟེན་པའི་ཐོབ་བྱ་མཐོ་རིས་ལྷ་མིའི་གོ་འཕང་དུ་འགྲོ་བའི་ལམ་མ་ནོར་བ་དང་འཇིག་རྟེན་ལས་འདས་
པའི་ཐོབ་བྱ་ཀུན་ནས་ཉོན་མོངས་པའི་ཕྱོགས་རྣམས་ས་བོན་དང་བཅས་པ་རྣམ་པར་བྱང་ཞིང་།།
སྲིད་པ་དང་འཇིག་ལྟ་སོགས་སྲིད་པའི་འཆིང་བ་ལས་གྲོལ་བའི་ཐར་པ་ཆུང་འབྲིང་ཆེ་གསུམ་དང་།
དེར་འགྲོ་བའི་ཐེག་པ་སོ་སོའི་ལམ་རྣམས་མ་ནོར་བར་སྟོན་པས་གཟུགས་ལ་ལྟ་བའི་མིག་ལྟ་བུ་དང་། ཐོག་
མ་མེད་པ་ནས་སྲིད་པ་གསུམ་གྱི་འཇིག་རྟེན་འདིར་ཡང་དང་ཡང་དུ་འཁོར་བའི་ལམ་མ་རིག་པས་ཀུན་
ནས་བསླངས་པའི་དགེ་མི་དགེ་ལུང་མ་བསྟན་གསུམ་གྱི་ལས་ལ་ཞུགས་ཤིང་སྐྱེ་རྒ་ན་འཆི་སོགས་སྡུག་
བསྔལ་གསུམ་གྱིས་མནར་བས་ངལ་ཞིང་དུབ་པ་རྣམས་ཀྱི་ངལ་གསོ་བའི་གནས་གདུང་སྐྱོབ་ཀྱི་ལྗོན་པ་
ལྟ་བུ་དང་། མདོར་ན་སློབ་མའི་རྒྱུད་ལ་སྐྱོན་སྣ་རེ་འགྲིབ་པ་དང་ཡོན་ཏན་སྣ་རེ་སྐྱེ་བ་ཐམས་ཅད་ཡུལ་བླ་
མ་དམ་པ་རྣམས་ལ་རག་ལས་པས་བདེ་ལེགས་ཐམས་ཅད་ཀྱི་རྩ་བ་རང་གི་དྲིན་ཅན་བླ་མ་རྣམས་ཁོ་
ན་ཡིན་པས་སོ། །དགོས་པ་ནི་རྩོམ་པའི་བར་ཆད་ཞི་ཞིང་། རྩོམ་པ་མཐར་ཕྱིན་པ་དང་། དམ་པ་སྔ་མ་
རྣམས་ཀྱི་རྣམ་ཐར་དང་མཐུན་པ་དང་། རང་ལ་བདེ་ལེགས་གང་བྱུང་ཐམས་ཅད་བླ་མའི་བཀའ་དྲིན་དུ་
དྲན་པས་ཡོན་ཏན་སྔར་ཐོབ་པ་རྣམས་མི་ཉམས་ཤིང་འཕེལ་ལ་བྱིན་རླབས་མྱུར་དུ་འཇུག་པ་དང་།
གཞན་དག་ཀྱང་རྣམ་དཀར་ལ་འཇུག་པའི་ཐོག་མར་རང་གི་བླ་མ་སོགས་ཡུལ་ཁྱད་པར་ཅན་ལ་དད་
ཅིང་མཆོད་ན་ཅི་བསམས་པ་ཐམས་ཅད་ཚེགས་མེད་དུ་འགྲུབ་བོ་ཞེས་བསླབ་པའི་ཆེད་དུའོ། །
གཉིས་པ་རྟོགས་བརྗོད་ཀྱི་ལུས་དངོས་བཤད་པ་ལ་གཉིས། ཉིད་ཀྱི་ཐུགས་ལ་གྲོས་འདེབས་པའི་
ཚུལ་གྱིས་དགོས་པ་འཆད་པ་དང་། རྟོགས་བརྗོད་དངོས་འཆད་པའོ། །དང་པོ་ནི། འབད་པ་ཆུང་ངུས་
- 206 -



དབས་
©9 ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
རླབས་ཆེན་ཚོགས་སྡུད་ལ། །དགེ་ལ་རྗེས་སུ་ཡི་རང་མཆོག་ཏུ་གསུངས། །ཁྱད་པར་རང་གིས་སྔོན་
བྱས་དགེ་བ་ལ། །རློམ་སེམས་བྲལ་བས་དགའ་བ་ཆེར་བསྐྱེད་ན། །སྔོན་བྱས་དགེ་བ་གོང་དུ་འཕེལ་ལོ་
ཞེས༑ ༑རྒྱལ་བས་གསུངས་པའི་དོན་དེ་བསྒྲུབ་ཕྱིར་དང༌། །དགོས་པ་གཞན་ཡང་མང་དུ་མཐོང་བས་
ན༑ ༑སེམས་ཁྱོད་དགའ་བ་འདི་ལྟར་བསྐྱེད་ན་ལེགས། །ཞེས་གསུངས། དོན་ནི་བདག་ཉིད་ཆེན་པོས་
རྟོགས་བརྗོད་འདི་བརྩམས་པ་ལ་དགོས་པ་ཁྱད་པར་ཅན་དུ་མ་ཡོད་དེ། རང་དོན་གྱི་དགོས་པ་ནི་བླ་
མེད་བྱང་ཆུབ་ཆེན་པོ་འཐོབ་པ་ལ་ཚོགས་གཉིས་རླབས་པོ་ཆེ་སྒོ་དུ་མ་ནས་གསོག་པ་དང་། བསགས་
པ་དེ་མི་ཟད་པར་གོང་འཕེལ་དུ་གཏོང་དགོས་ལ། དེ་ཡང་རང་དང་གཞན་གྱི་དགེ་བ་རིགས་མི་འདྲ་བ་
མཐའ་ཡས་པ་རྣམས་ཀྱི་ཕན་ཡོན་ལ་སོ་སོར་རྟོག་པའི་ཤེས་རབ་ཀྱིས་དཔྱད་ནས་གནས་སྐབས་དང་
མཐར་ཐུག་གི་ཕན་ཡོན་རྣམས་ཇི་ལྟ་བ་བཞིན་ཤེས་པ་དང་། རང་དང་གཞན་ལ་སྙིང་ཐག་པ་ནས་ཕན་
བདེ་སྒྲུབ་པར་འདོད་ཅིང་། དེ་རང་གཞན་གྱི་དགེ་བ་ལས་འབྱུང་བར་ངེས་པས། རང་གཞན་ཐམས་
ཅད་ཀྱིས་དགེ་རྩ་གང་བྱས་ལ་དེ་ལེགས་འདུག་སྙམ་པ་དང་། དེ་ཡང་སྒྱུ་མ་ལྟ་བུར་བལྟས་ཏེ་བསམ་
པ་ཐག་པ་ནས་དགེ་བ་ལ་རྗེས་སུ་ཡི་རང་སྒོམ་པ་ནི། དགའ་བ་བསྒོམ་ཡུལ་གྱི་དགེ་རྩ་དེ་དག་རང་གིས་
མ་བྱས་ཀྱང་བྱས་པ་དང་མཉམ་པའམ། དེ་ལས་ཀྱང་ལྷག་པའི་ཕན་ཡོན་ཐོབ་པ་སོགས་འབད་པ་ཆུང་
དུས་རང་རྒྱུད་ལ་བྱང་ཆུབ་ཆེན་པོའི་ཚོགས་རླབས་ཆེ་ལ་གྲངས་མང་བ་སྡུད་པས། མདོ་ལས་ཀྱང་། སྟོང་
གསུམ་རི་རབ་སྲང་ལ་གཞལ་བས་ཚད་གཟུང་རུང་། །རྗེས་སུ་ཡི་རང་དགེ་བ་དེ་ནི་དེ་ལྟ་མིན། །ཞེས་སོགས་
རང་གཞན་གྱི་དགེ་རྩ་ལ་སྙིང་ནས་རྗེས་སུ་ཡི་རང་སྒོམ་པ་མཆོག་ཏུ་གསུངས་ལ། ཁྱད་པར་དུ་རང་
གིས་སྔོན་བྱས་པའི་དགེ་བ་རྣམས་ལ་ཕན་ཡོན་ཤེས་པའི་སྒོ་ནས་དམིགས་མེད་ཀྱི་རྩིས་ཟིན་པར་བྱས་
ཏེ༑ དགེ་བ་དེ་ལྟ་བུ་བདག་མིན་པ་གཞན་གྱིས་མི་ནུས་པས་བདག་དཔེ་མེད་པའོ་སྙམ་དུ་རློམ་
པའི་སེམས་དང་བྲལ་བས། དགེ་བ་དཀོན་པ་དང་ཕན་ཡོན་ཆེ་བའི་འདུ་ཤེས་དང་། དགེ་རྩ་འདི་ལ་
བརྟེན་ནས་རང་གཞན་གྱི་དོན་རྒྱ་ཆེན་པོ་འགྲུབ་བོ་སྙམ་ནས་དབུལ་པོས་གཏེར་རྙེད་པ་ལྟ་བུར་ཡིད་
ལ་དགའ་བ་ཆེས་ཆེར་བསྐྱེད་ན། རྗེས་སུ་ཡི་རངས་པའི་བསོད་ནམས་གསོག་པར་མ་ཟད་རང་གིས་
སྔོན་བྱས་པའི་དགེ་བ་དེ་དག་ཀྱང་གོང་ནས་གོང་དུ་འཕེལ་ལོ་ཞེས་བདུད་བཞིའི་གཡུལ་ལས་རྒྱལ་བས་
གསུངས་པའི་དོན་དེ་བསྒྲུབ་ཕྱིར་དུ་ཡིན་པའི་ཕྱིར་དང་། དེར་མ་ཟད་གཞན་དོན་གྱི་དགོས་པ། དལ་
འབྱོར་གྱི་རྟེན་བཟང་པོ་ཐོབ་ཅིང་གནས་སྐབས་དང་མཐར་ཐུག་གི་དོན་ཆེན་པོའི་གནས་ལ་རྣམ་པར་
- 207 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
དཔྱོད་པའི་བློ་གྲོས་ཀྱི་རྩལ་དང་ལྡན་པའི་སྐལ་བཟང་གི་གདུལ་བྱ་མང་པོ་ལ། སངས་རྒྱས་ཀྱི་བསྟན་
པ་རིན་པོ་ཆེ་ལ་ཐོས་བསམ་སྒོམ་གསུམ་གྱི་འཇུག་སྒོ་མ་ནོར་བ་འདི་ལྟ་བུ་མཛོད་ཅིག་ཅེས་ཚུལ་བཞིན་
དུ་བསྟན་པ་སོགས་དགོས་པ་གཞན་ཡང་མང་དུ་མཐོང་བས་ན་སྟེ་དེའི་ཆེད་དུ་རྟོགས་བརྗོད་འདི་ཡི་གེར་
བཀོད་པ་ཡིན་པའི་ཕྱིར། དེ་ལྟར་ན་བསྟན་བཅོས་འདི་ཆོས་ཅན། དགོས་སོགས་ཆོས་བཞི་དང་ལྡན་ཏེ།
རྗེ་རང་གིས་ཐོས་བསམ་སྒོམ་པ་ཇི་ལྟར་མཛད་པ་བརྗོད་བྱ། འདི་ལ་བརྟེན་ནས་དཔྱོད་ལྡན་གཟུར་
གནས་དུ་མས་ཐོས་བསམ་སྒོམ་གསུམ་གཅིག་གྲོགས་སུ་གཅིག་སོང་བས་བསྟན་པ་ལ་རིམ་གྱིས་སློབ་
ཚུལ་རྟོགས་པ་དགོས་པ། དེ་ལྟར་རྟོགས་པ་ལ་བརྟེན་ནས་ཐོས་དོན་སྒྲུབ་པ་སྙིང་པོར་བྱེད་པ་དང་། དེ་
ལ་བརྟེན་ནས་ལམ་རིམ་གྱིས་བགྲོད་ནས་མཐར་ཐུག་གི་གནས་ཐོབ་པ་ཉིང་དགོས། དེ་གསུམ་སྔ་མ་སྔ་
མ་ལས་ཕྱི་མ་ཕྱི་མ་འབྱུང་ཞིང་ཕྱི་མ་ཕྱི་མ་སྔ་མ་སྔ་མ་ལ་རག་ལས་པ་འབྲེལ་བ་ཡིན་པའི་ཕྱིར་རོ། །དེ་
ལྟར་སེམས་ཁྱོད་རང་གིས་དགེ་བ་བྱས་པ་རྣམས་ལ་དགའ་བ་འདི་ལྟར་བསྐྱེད་ན་ལེགས་ཞེས་པའོ། ། །
གཉིས་པ་རྟོགས་བརྗོད་དངོས་ལ་གཉིས། མདོར་བསྟན་པ་དང་། རྒྱས་པར་བཤད་པའོ། །དང་
པོ་འཆད་པ་ལ། དང་པོར་རྒྱ་ཆེན་མང་དུ་ཐོས་པ་བཙལ། །བར་དུ་གཞུང་ལུགས་ཐམས་ཅད་གདམས་
པར་ཤར། །ཐ་མར་ཉིན་མཚན་ཀུན་ཏུ་ཉམས་སུ་བླངས། །ཀུན་ཀྱང་བསྟན་པ་རྒྱས་པའི་ཆེད་དུ་
བསྔོས། །ཚུལ་འདི་བསམས་ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་
གཏེར། །ཞེས་གསུངས། དང་པོ་ནི། སེམས་ཁྱོད་དགའ་བ་འདི་ལྟར་བསྐྱེད་ན་ལེགས་ཞེས་གསུངས་
ན༑ དགའ་བ་བསྐྱེད་ཚུལ་ཇི་ལྟ་བུ་ཞེ་ན། དེ་ཡོད་དེ་ཉམས་སུ་ལེན་པའི་དང་པོར་རམ་ཡང་ན་
སྐུ་ཚེའི་དང་པོར་འོག་ནས་འཆད་པ་ལྟར་བརྗོད་བྱའི་དོན་དང་བརྗོད་བྱེད་ཀྱི་ཚིག་རྒྱ་ཆེ་བ་ཤེས་རབ་ཀྱི་
ཕར་ཕྱིན་ལྟ་བུའམ། རྒྱུད་ཀྱི་རྒྱལ་པོ་དཔལ་གསང་བ་འདུས་པ་ལྟ་བུ་མདོ་རྒྱུད་བསྟན་བཅོས་མང་
པོ་དཔེ་ཀློག་པ་ཙམ་མིན་པར་སོ་སོའི་གཞུང་དང་གདམས་ངག་ལ་མཁས་པའི་བླ་མ་མང་པོ་ལ་གཞུང་རེ་
རེ་འང་ཚིགས་སྤྱི་ཙམ་མིན་པར་ཉམས་སུ་ལེན་པའི་ཆེད་དུ་ལན་མང་དུ་ཐོས་པ་འབད་པ་ཆེན་པོས་
བཙལ་ནས་ཉམས་སུ་ལེན་ཚུལ་ལ་གོ་བ་ཆགས་པར་བྱས། བར་དུ་ཇི་ལྟར་ཐོས་ནས་གོ་བའི་གཞུང་དོན་
རྣམས་ལ་ཤིང་རྟ་ཆེན་པོ་གཉིས་ནས་བརྒྱུད་པའི་རིགས་པའི་ལམ་དྲི་མ་མེད་པས་དཔྱད་ནས་སྒྲོ་སྐུར་གྱི་
མཐའ་དང་བྲལ་བའི་ངེས་ཤེས་རྙེད་པས་མདོ་སྔགས་ཀྱི་གཞུང་ལུགས་དྲི་མ་མེད་པ་ཐམས་ཅད་ལ་
གཞུང་ཁོལ་འདོན་ཙམ་མིན་པར་ལུས་ཡོངས་སུ་རྫོགས་པ་རང་གི་ཉམས་ལེན་གྱི་གནད་སྟོན་པའི་
- 208 -



(༧)༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
གདམས་ངག་ཏུ་འཁྱེར་ཤེས་པས་གདམས་ངག་ཏུ་ཤར། ཐ་མར་ཉིན་མཚན་གྱི་དུས་དང་སྤྱོད་ལམ་རྣམ་
བཞིའི་སྐབས་ཐམས་ཅད་དུ་མཉམ་གཞག་དང་རྗེས་ཐོབ་དང་ཉིན་མོ་དང་མཚན་མོའི་རྣལ་འབྱོར་་་་
ཉམས་སུ་ལེན་ཚུལ་གཞུང་དང་མན་ངག་སོ་སོ་ལས་ཇི་ལྟར་འབྱུང་བ་ལྟར་དྲན་ཤེས་དང་ལྡན་པས་
ཉམས་སུ་བླངས་ཤིང་། རང་གིས་ཉམས་སུ་བླངས་པ་ལྟར་གཞན་ལ་སྟོན་པ་དང་། དཀོན་མཆོག་ལ་སྲི་
ཞུ་ ངན་སློང་ལ་བྱམས་སྐྱོང་སོགས་སྒོ་སྣ་ཚོགས་པ་ནས་སེམས་ཅན་ལ་བདེ་སྐྱིད་འབྱུང་བའི་ཆེད་དུ་སངས་
རྒྱས་ཀྱི་བསྟན་པ་རྒྱས་པའི་ཐབས་ལ་བསམ་སྦྱོར་གཉིས་ཀས་འབད་ཅིང་། ཐོས་བསམ་སྒོམ་
གསུམ་སོགས་རྣམ་དཀར་གྱི་མཛད་པ་ཐམས་ཅད་འཇིག་རྟེན་ན་སངས་རྒྱས་ཀྱི་བསྟན་པ་རིན་པོ་ཆེ་དྲི་
མ་མེད་པ་བཤད་སྒྲུབ་གཉིས་ཀྱི་སྒོ་ནས་རྒྱས་པའི་ཐབས་སུ་བསྔོས་སོ། །དེ་ལྟར་ན་རང་གིས་ཅི་
བྱས་ཐམས་ཅད། རྒྱལ་བ་རྣམས་ཀྱི་དམ་པའི་ཆོས་འཛིན་ཅིང་། །བྱང་ཆུབ་སྤྱོད་པ་ཀུན་ཏུ་སྣང་བར་
བྱེད༑ ༑ཅེས་སོགས་རྒྱལ་བ་སྲས་བཅས་ཀྱིས་སྨོན་གནས་སུ་མཛད་པའི་རྣམ་ཐར་དང་མཐུན་པས།
ཐོས་བསམ་སྒོམ་གསུམ་ཟུང་དུ་འབྲེལ་བས་རང་གཞན་གྱི་རྒྱུད་ལ་བསྟན་པ་རྒྱས་པར་བྱས་ཚུལ་འདི་
བསམས་ཤིང་འདུན་མའམ་བློ་རྩེ་གཏད་ས་ལེགས་ནས་གདའ། མཁས་པ་དགྱེས་པའི་རྣམ་ཐར་འདི་ལྟ་
བུ་ལ་དགའ་མགུར་སྤྱོད་དུ་ཡོད་པ་འདི་ཡང་། སྔགས་རིམ་ཆེན་མོ་ལས། མཚམས་སྤྲིན་གཞོན་
ནུས་འཁྱུད་པའི་གསེར་གྱི་རིས། །ཨིནྡྲ་ནཱི་ལའི་ཐོར་ཅོག་བཅིངས་པ་བཞིན། །དམར་སེར་
སྐུ་ཡིས་ཡིད་འཕྲོག་གང་གི་གཙུག །མཐོན་མཐིང་རལ་པའི་ཟུར་ཕུད་ལྔས་མཛེས་པའི། །འཇམ་དབྱང
ས་དེ་ཡིས་ཚེ་རབས་ཀུན་ཏུ་བདག །དགྱེས་བཞིན་རྗེས་སུ་བཟུང་བའི་དྲིན་ལས་ནི། །གཏིང་དཔག་དཀའ་
བའི་ཆོས་ཚུལ་རྒྱ་མཚོ་ལ། །བློ་གྲོས་ཐོགས་པ་མེད་པར་འཇུག་པར་ཤོག །ཅེས་པ་དང་། ལམ་རིམ་
ཆེན་མོ་ན། དང་པོའི་སངས་རྒྱས་འཇམ་པའི་དབྱངས་གང་གང་གི་སྐྱབས་སུ་ལེགས་བཟུང་བ། །དེ་ཡི་
མཐུས་ཡིན་ཡིན་ཚུལ་རྣམ་པར་འབྱེད་ལ་རབ་མཁས་མཁས་པའི་མཆོག་དེས་རྟག་སྐྱོང་ཞིག །ཅེས་
གསུངས་པ་ལྟར། རྗེ་བཙུན་མཁྱེན་པའི་གཏེར་ཉིད་ལྷག་པའི་ལྷར་བཟུང་ནས་གསོལ་བ་བཏབ་པ་ན།
ནམ་འདོད་པ་བཞིན་སྐུའི་སྣང་བ་དངོས་སུ་བསྟན་ནས་ཟབ་པ་དང་རྒྱ་ཆེ་བའི་དཀའ་གནད་རྣམས་ལྷུག་
པར་བཀྲོལ་ཞིང་འགྲོ་འདུག་བྱ་བ་འགངས་ཆེ་བ་རྣམས་ཀྱང་འདི་ལྟར་གྱིས་ཞེས་གདམས་པ་ལྟར་་་་་་
བསྒྲུབས་པའི་མཐུ་ཁོ་ན་ཡིན་པས། བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་བོས་ནས་དེ་
ལྟ་བུའི་མཛད་པ་བཟང་པོའི་དགེ་ཚོགས་སྒྲུབ་པའི་མཆོད་པར་འབུལ། ད་དུང་ནམ་མཁའ་ཇི་སྲིད་
- 209 -



(9） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
གནས་ཀྱི་བར། །རེ་བ་ཇི་བཞིན་འགྲུབ་མཛོད་མཁྱེན་པའི་གཏེར། །ཞེས་བྱ་བ་ནི་ཚིག་གི་ལྷག་མའོ། །
རང་གི་ཁ་འདོན་བྱེད་ན་འོག་ཏུ་ཡང་འདི་འདྲ་བའི་སྐབས་ཀུན་ཏུ། །དེ་ལྟར་ཐུགས་ཡིད་ལྷག་པར་
རངས་པ་ཡི། །རྣམ་ཐར་ཚུལ་བཞིན་ཉམས་སུ་ལོན་པར་ཤོག །ཅེས་བརྗོད་ན་འབྲེལ་ཆགས་པར་
འགྱུར་རོ། །
གཉིས་པ་རྒྱས་པར་འཆད་པ་ལ་གསུམ། མདོ་སྔགས་སོ་སོ་ལ་ཐོས་པ་བཙལ་ཚུལ་དང་། གཞུང་
ལུགས་གདམས་པར་ཤར་ཚུལ་དང་། གདམས་པར་ཤར་ནས་ཉམས་སུ་བླངས་ཚུལ་ལོ། །དང་པོ་
ལ༑ ཐོས་པའི་སྐབས་དངོས་དང་། སྐབས་དེ་བཤད་ཟིན་པར་བསྟན་པའོ། །དང་པོ་ལ་གཉིས། ཐོས་
པ་འཚོལ་དགོས་པའི་རྒྱུ་མཚན་དང་། མང་དུ་ཐོས་པ་བཙལ་ཚུལ་དངོས་སོ། །དང་པོ་འཆད་པ་ལ།
བླང་དོར་གནས་ལ་ཀུན་ནས་འཐོམས་པའི་མུན། །ཡང་དག་ཐོས་པའི་སྒྲོན་མེས་མ་གསལ་བར། །ལམ་མི་
ཤེས་ན་ཐར་པའི་གྲོང་མཆོག་ཏུ། །འཇུག་པར་འགྱུར་བ་སྨོས་ཀྱང་ཅི་ཞིག་དགོས། །ཞེས་པ་སྟེ། དམ་
པ་འདི་ཉིད་ཤར་ཕྱོགས་ཙོང་ཆུ་ཁར་དགེ་མཚན་མཐའ་ཡས་པ་དང་ལྷན་ཅིག་ཏུ། མེ་བྱ་ལོ་ཀླུ་འབུམ་དགེ་དང་
ཤིང་ཟ་ཨ་ཆོས་གཉིས་ཀྱི་སྲས་སུ་སྐུ་བལྟམས་ནས། དགུང་ལོ་གསུམ་བཞེས་པའི་ཚེ་ཀརྨ་པ་རོལ་པའི་
རྡོ་རྗེས་ཡོངས་རྫོགས་དགེ་བསྙེན་དུ་བསྒྲུབས་མཚན་ཀུན་དགའ་སྙིང་པོ་ཞེས་གསོལ། བདུན་པའི་ཚེ་
ཆོས་ཀྱི་རྗེ་དོན་གྲུབ་རིན་ཆེན་གྱིས་རབ་བྱུང་དང་དགེ་ཚུལ་དུ་བསྒྲུབས་ནས་མཚན་བློ་བཟང་གྲགས་
པའི་དཔལ་ཞེས་གསོལ་ནས། དཔལ་རྡོ་རྗེ་འཇིགས་བྱེད་བཅུ་གསུམ་མ་དང་བདེ་མཆོག་སོགས་
ཀྱི་དཀྱིལ་འཁོར་དུ་མར་དབང་གིས་སྨིན་པར་མཛད་ནས་སྤྱན་འབྲས་ལྟར་བསྐྱངས་པས། ཐུགས་དགོངས་
ལ༑ སྡུག་བསྔལ་ཆུ་བོ་ཆེ་ལས་སྒྲོལ་བའི་གྲུ་དལ་འབྱོར་ལན་གཅིག་ཐོབ་སྐབས་འདིར་སྙིང་པོ་ཚང་ལ་
མ་ནོར་བ་ཞིག་ལེན་པ་མེད་མི་རུང་དང༌། དེ་ཡང་ད་ལྟ་ཉིད་ནས་སྙིང་པོ་ལེན་འདོད་པས། ཚུལ་
ཁྲིམས་དག་པར་བསྲུངས་ཤིང་བསྙེན་སྒྲུབ་བདག་འཇུག་སོགས་ལ་ཤིན་ཏུ་བརྩོན་པས་ཡི་དམ་གསང་
བའི་བདག་པོ་དང་ཇོ་བོ་རྗེ་དཔལ་དཱི་པཾ་ཀཱ་ར་གཉིས་ཡང་ཡང་ཞལ་གཟིགས་ཤིང་རྗེས་སུ་བཟུང་། དགུང་ལོ་
བཅུ་བདུན་བཞེས་པའི་ཚེ་མཁན་པོ་དོན་གྲུབ་རིན་ཆེན་གྱི་ཞལ་ནས། གཞོན་ནུ་བློ་བཟང་གྲགས་པ་
ཁྱེད༑ ༑སྔོན་སྦྱངས་དག་པའི་ལས་འཕྲོ་ཅན། །སྔོན་ཚེ་དམ་ཆོས་བདུད་རྩིའི་རོ། །འཐུངས་པའི་བག་
ཆགས་ཡོད་པར་ངེས། །ཞེས་པ་དང་། ཡུམ་ཆེན་རྒྱས་འབྲིང་བསྡུས་གསུམ་གྱི། །རྒྱན་དུ་གྱུར་པའི་
མངོན་རྟོགས་རྒྱན། །ཐོག་མར་བསླབ་ཅིང་ནན་ཏན་བྱ། །དེ་ལ་མཁས་པར་གྱུར་པ་ན། །ལུང་ཆོས་ཀུན་
-20-



(༦） ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
ལ་འཕྲིག་ཚུད་འགྱུར། །དེ་ཡང་སེམས་ཀྱི་ཟུར་ལ་ཞོག །དེ་ནས་བྱང་ཆུབ་སེམས་དཔའ་ཡི། །ལམ་
དང་སྤྱོད་པའི་རྣམ་གཞག་དག །སྟོན་པར་བྱེད་པའི་མདོ་སྡེ་རྒྱན། །མཁས་པའི་ཡན་ལག་དག་ཏུ་
བསླབ། །འཁོར་བ་མྱ་ངན་འདས་པ་ཡི། །རྟེན་དུ་སྟོན་པའི་ཆོས་དང་ནི། །ཆོས་ཉིད་རྣམ་འབྱེད་བསྟན་
བཅོས་དང་། །ཐོག་མ་ཐ་མ་རྣམ་སྤངས་པའི། །དབུ་མའི་ལམ་ནི་སྟོན་པས་ན། །དབུས་དང་མཐའ་ནི་
རྣམ་འབྱེད་དང་། །སེམས་ཀྱི་ཆོས་ཉིད་དག་པ་ནི། །སེམས་ཅན་ཀུན་ལ་ཡོད་པ་སྟེ། །དེ་ཉིད་བདེ་
གཤེགས་སྙིང་པོར་ནི། །སྟོན་བྱེད་ཐེག་ཆེན་རྒྱུད་བླ་མ། །བྱམས་ཆོས་ལྔ་པོ་དེ་དག་ལ། །མཁས་པར་
བྱེད་པའི་གོ་ཆ་གྱིས། །རྒྱས་པའི་བསྟན་བཅོས་རྣམ་འགྲེལ་དང་། །འབྲིང་དུ་སྟོན་པའི་རྣམ་ངེས་དང་། །ཅུང་
ཟད་བསྡུས་པ་རིགས་ཐིགས་ཏེ། །ལུས་དང་འདྲ་བའི་བསྟན་བཅོས་གསུམ། །གཏན་ཚིགས་ཐིགས་
པ་འབྲེལ་བརྟག་དང་། །རྒྱུད་གཞན་གྲུབ་པ་རྩོད་རིགས་ཏེ། །འཕྲོས་པ་ཡན་ལག་ལྟ་བུ་ཟེར། །ཆོས་ཀྱི་
གྲགས་པ་ལས་བྱུང་བའི། །ཚད་མ་སྡེ་བདུན་འཛམ་གླིང་ན། །སངས་རྒྱས་བསྟན་པ་གསལ་བྱེད་
པ༑ ༑ཉི་མ་ཟླ་བ་ལྟ་བུར་གྲགས། །འདིའི་འོག་ཏུ་དེ་རྣམས་སློབས། །ཞེས་དང་། བློ་གྲོས་བཟང་ལྡན་
ཁྱོད་ཀྱིས་ནི། །མཐའ་བྲལ་ཆེན་པོའི་ལྟ་བ་ལ། །གལ་ཏེ་མོས་པ་ཡོད་གྱུར་ན། །འཕགས་པ་ཀླུ་སྒྲུབ་
ཀྱིས་མཛད་པའི། །དབུ་མ་རིགས་པའི་ཚོགས་རྣམས་དང་། །ཞེས་སོགས་ཐོས་བསམ་སྒོམ་གསུམ་བྱེད་
ལུགས་ཀྱི་ཞལ་ཏ་ཞིབ་པར་གནང་བ་ཐུགས་ལ་ཤིན་ཏུ་ཕན་པར་བྱུང་ནས། རྟག་ཏུ་ངུས་ཤེར་
ཕྱིན་འཚོལ་བ་ལྟར་གཉེན་འབྲེལ་དང་ཡུལ་མཁར་གང་ལ་ཡང་མ་ཆགས་པར་འབྲི་གུང་པའི་འབུལ་
སྡུད་པ་ལྡན་མ་རིན་ཆེན་དཔལ་གྱི་རྗེས་སུ་འབྲངས་ཏེ། མཁས་གྲུབ་དུ་མའི་འབྱུང་གནས་དབུས་གཙང་
གི་གནས་སུ་བྱོན་ནས་ཐོག་མར་འབྲི་གུང་སྤྱན་སྔ་ཆོས་ཀྱི་རྒྱལ་པོ་ལ་སེམས་བསྐྱེད་དང༌། ལྔ་ལྡན་གྱི་
ཟབ་ཆོས་གསན་ཞིང་ཚལ་གུང་ཐང་དུ་ལྷ་རྗེ་དཀོན་མཆོག་སྐྱབས་ལ་སྨན་གྱི་སྐོར་གསན། དེ་ནས་
སྙེ་ཐང་དུ་ཕར་ཕྱིན་གསན་པ་ནས་བཟུང་། དབུ་མ་པ་ལ་འཇམ་དབྱངས་ཆོས་སྐོར་གསན་ཞིང་། གྲུབ་
ཆེན་ལས་ཀྱི་རྡོ་རྗེ་དང་རྗེ་ཆོས་སྐྱབས་བཟང་པོ་ལ་བཀའ་གདམས་ལམ་རིམ་གསན་པའི་བར་ཐོས་པ་རྒྱ་
ཆེར་བཙལ་བའི་རྒྱུ་མཚན་ཡོད་དེ། མདོ་སྔགས་ཀྱི་ལམ་ཇི་འདྲ་བ་ཞིག་ཉམས་སུ་ལེན་ཀྱང་གཞུང་
ལུགས་ཡང་དག་པ་ཐོས་པ་ལ་བརྟེན་ནས། ལམ་དེ་དང་དེའི་དོར་བྱ་མི་མཐུན་ཕྱོགས་ཉེས་དམིགས་ཀྱི་
སྒོ་ནས་ཤེས་པ་དང་། གཉེན་པོ་བླང་བྱ་ཕན་ཡོན་གྱི་སྒོ་ནས་ཤེས་པ་དང་། སྤང་གཉེན་སྦྱར་ནས་དམིགས་
རྣམ་དཔྱད་འཇོག་གཉིས་ཀྱི་སྒོ་ནས་སྐྱོང་ཚུལ་དང་། དེ་ལྟར་བསྐྱངས་པས་ལག་རྗེས་ཅི་འདྲ་ཞིག་འབྱུང་
ངས་རང
2ll-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
བ་རྣམས་ལ་གཏིང་ཚུགས་པའི་གོ་བ་ཆགས་པའི་སྒྲོན་མེས། བླང་དོར་གྱི་གནས་ལ་ཇི་ལྟར་བྱ་བ་མི་
ཤེས་པས་ཡིད་འཐོམས་པའི་མུན་པ་མ་གསལ་བར། ཐོས་པ་མེད་པའི་མུར་གཏུགས་ཀྱི་བླུན་སྒོམ་ལ་མི་
ཚེ་བསྐྱལ་ཀྱང་། ཚུལ་ཁྲིམས་ཏིང་ངེ་འཛིན་ཤེས་རབ་ཀྱིས་བསྡུས་པའི་མདོ་སྔགས་ཀྱི་ལམ་ཙམ་ཡང་ངོ་
མི་ཤེས་ན། ལམ་དེ་ལ་ཞུགས་ནས་ཐེག་པ་ཆེ་ཆུང་གང་གི་ཡང་ཐར་པའི་གྲོང་ཁྱེར་མཆོག་ཏུ་འཇུག་
པར་འགྱུར་བ་ལྟ་སྨོས་ཀྱང་ཅི་ཞིག་དགོས་སྙམ་དུ་དགོངས་ནས་མང་དུ་ཐོས་པ་བཙལ་བའི་ཕྱིར། དེས་
ན་མཛོད་ལས་ཀྱང་། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་དང༌།
བསླབ་བཏུས་ལས། བཟོད་བྱ་ཐོས་པ་བཙལ་བར་བྱ། །དེ་ནས་ནགས་སུ་གནས་པར་བྱ། །ཞེས་
དང༌༑ སྐྱེས་རབས་ལས། ཐོས་པའི་རྗེས་འཇུག་སྒྲུབ་པ་སྙིང་པོར་བྱེད། །སྐྱེ་བའི་རྫོ་ངས་ལས་ཚེགས་
ཆུང་ཐར་བར་འགྱུར། །ཞེས་དང་། སློབ་དཔོན་དཔའ་བོས། ཐོས་ཉུང་དམུས་ལོང་སྒོམ་པའི་ཚུལ་མི་
ཤེས༑ ༑དེ་མེད་དེས་ཀོ་ཅི་ཞིག་བསམ་པར་བྱ། །ཞེས་དང༌། སྔགས་ལ་ཡང་ཐོས་པ་གལ་ཆེ་ཚུལ།
རྒྱན་བདུན་དགྲོལ་བ་ལས། དང་པོ་ཉན་པའི་ཤེས་རབ་ཀྱིས། །ཚིག་གི་རྒྱུད་ལ་ཐོས་པ་བསྐྱེད། །དེ་
ནས་བསམ་པའི་ཤེས་རབ་ཀྱིས། །ཚིག་དང་དོན་དུ་འབྲེལ་བ་བསླབ། །ཅེས་དང་། ཀྱེ་རྡོར་གྱི་
བཀའ་འགྲེལ་མུ་ཏིག་ཕྲེང་བ་ལས། བློ་གྲོས་མེད་ལ་ཐོས་མེད་མ་ཐོས་པ་ལའང་བསམ་པ་མེད། །
གཉིས་བྲལ་རྣལ་འབྱོར་མེད་ཅིང་རྣལ་འབྱོར་བྲལ་ལ་དངོས་གྲུབ་མེད། །ཅེས་གསུངས། འབྲོམ་རིན་པོ་
ཆེས་ཀྱང་། རྗེ་སངས་རྒྱས་བྱ་བ་ཀུན་མཁྱེན་ཡིན། །དེ་ཚོགས་གཉིས་སྤངས་རྟོགས་མཐར་ཕྱིན་ཡིན། །
ང་ཕ་མའི་དོན་དུ་དེ་འདོད་པས། །དུས་དང་པོར་ཐོས་པས་སྒྲོ་འདོགས་བཅད། །དུས་གཉིས་པར་
བསམས་པས་སྒྲོ་འདོགས་བཅད། །དུས་གསུམ་པར་བསྒོམས་པས་སྒྲོ་འདོགས་བཅད། །
ཅེས་དང་། རྗེ་རང་ཉིད་ཀྱིས་ལམ་རིམ་ཆེན་མོ་ལས། དེས་ན་ཆོས་བྱེད་པ་ལ་ཤེས་དགོས། ཤེས་པ་
ལ་ཐོས་དགོས་པས་ཞེས་དང་། སྒོམ་བྱུང་གི་ཤེས་རབ་ཀྱི་སྔོན་དུ་འགྲོ་བའི་སྒོམ་པ་ནི་བསམ་བྱུང་
དང༑ བསམ་བྱུང་གི་ཤེས་རབ་ཀྱི་སྔོན་དུ་འགྲོ་བའི་བསམ་པ་ནི་ཐོས་བྱུང་དང་ཐོས་བྱུང་གི་ཤེས་རབ་
ཀྱི་སྔོན་དུ་ཐོས་པ་འགྲོ་དགོས་པར་གསུངས་པ་དང་། སྔགས་རིམ་ཆེན་མོ་ལས་ཀྱང་། རང་གིས་སྒྲུབ་
པ་དང་གཞན་ལ་ལམ་སྟོན་པ་སོགས་གང་བྱེད་ཀྱང་། ཐོག་མར་ཐོས་བསམ་གྱི་གོ་བ་མ་ནོར་བ་
ཞིག་བཙལ་དགོས་ཏེ། རང་གིས་མི་ཤེས་ན་གཞན་ལ་སྟོན་མི་ནུས་པའི་ཕྱིར་དང་། མ་ཤེས་པར་
ཉམས་སུ་བླངས་ས་མེད་པའི་ཕྱིར་དང་། རང་གིས་ཇི་ཙམ་ཞིག་གོ་བ་དེ་བཞིན་དུ་ཉམས་སུ་ལེན་པས་གོ་
ར
212 -



» ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །(ཀ༽ ,
བ་ནོར་ན་སྒྲུབ་པ་ནོར་ལ་སྒྲུབ་པ་མ་ནོར་བ་ཡང་གོ་བ་མ་ནོར་བ་ལ་རག་ལས་པའི་ཕྱིར་རོ། །ཞེས་
གསུངས་པས་ཐོས་བསམ་སྒོམ་གསུམ་ཟུང་དུ་འབྲེལ་བས་བསྟན་པ་རིན་པོ་ཆེ་ལ་འཇུག་ཚུལ་མཁས་པ་
རྣམས་ཀྱི་རྗེས་སུ་འབྲང་ནས་དལ་འབྱོར་ལ་སྙིང་པོ་བླང་བར་བྱ་ཡི། རྗེ་ས་པཎ་གྱིས། ཕན་དང་མི་ཕན་
མི་དཔྱོད་ཅིང་། །བློ་དང་ཐོས་པ་མི་སྒྲུབ་པར། །ལྟོ་འགྲངས་འབའ་ཞིག་དོན་གཉེར་བ། །སྤུ་མེད་པ་ཡི་
ཕག་པ་ཡིན། །བླུན་པོའི་དབུས་ན་དགའ་ཞིང་རྩེ། །མཁས་པའི་མདུན་ན་ཞུམ་ཞིང་འཇུར། །ཞོགས་
དང་ལྐོག་ཤལ་མེད་ན་ཡང་། །ཡ་སོ་ཅན་གྱི་བ་གླང་ཡིན། །གང་ན་བཟའ་བཏུང་ཡོད་དེར་རྒྱུག །དགོས་
པའི་བྱ་བ་བཅོལ་ཡང་འབྲོས། །གཏམ་དང་བཞད་གད་ཤེས་ན་ཡང་། །མཇུག་མ་མེད་པའི་ཁྱི་རྒན་ཡིན། །
ཞེས་གསུངས་པ་ལྟར་མ་སོང་བ་དགོས་སོ། །
གཉིས་པ་མང་དུ་ཐོས་ཚུལ་དངོས་ལ་གཉིས། རྒྱུ་ཕར་ཕྱིན་ཐེག་པ་དང་། འབྲས་བུ་རྡོ་རྗེ་ཐེག་པ་
མང་དུ་ཐོས་ཚུལ་ལོ། །དང་པོ་ལ་གཉིས། བྱམས་ཆོས་དང་རྒྱན་དྲུག་མཆོག་གཉིས་ཀྱི་གཞུང་སྤྱི་
ལ་སྦྱངས་ཚུལ་དང་། བྱེ་བྲག་ཏུ་ཚད་མ་དང་དབུ་མ་ལ་སྦྱངས་ཚུལ་ལོ། །དང་པོ་འཆད་པ་ལ། དེ་ཉིད་
ཕྱིར་ན་མི་ཕམ་ཆོས་རྗེ་དང་། །འཛམ་གླིང་རྒྱན་དྲུག་མཆོག་གཉིས་ཞེས་གྲགས་པའི། །གཞུང་ལ་ཕྱོགས་
རེ་བ་དང་རགས་པ་རེས། །ཚིམ་པར་མ་བྱས་ཀུན་ལ་ཞིབ་པར་སྦྱངས། །ཚུལ་འདི་བསམས་ཤིང་མདུན་མ་
ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས། འདིའི་དོན་ལ།
གཞུང་དོན་ནི། དང་པོར་ཐོས་པ་རྣམ་དག་གལ་ཆེ་ཚུལ་དེ་དག་ལ་ངེས་ཤེས་འདྲོངས་པ་དེ་ཉིད་ཀྱི་ཕྱིར་
ན༑ སྙེ་ཐང་བདེ་བ་ཅན་དུ་བྱོན་ནས་རིན་པོ་ཆེ་བཀྲ་ཤིས་སེང་གེ་དང་དགེ་སྐོངས་པ་གཉིས་ལ་
ཆོས་འབྲེལ་རེ་གསན་ཞིང་གཙོ་བོར་སློབ་དཔོན་ཡོན་ཏན་རྒྱ་མཚོ་དང་སློབ་དཔོན་ཨུ་རྒྱན་པ་གཉིས་ལ་
བརྟེན་ནས་རྒྱལ་བ་མི་ཕམ་ཆོས་རྗེའི་གཞུང་བྱམས་ཆོས་སྡེ་ལྔའི་ནང་ནས་དང་པོར་མངོན་རྟོགས་་་
རྒྱན་འགྲེལ་པ་དོན་གསལ་དང་བཅས་པ་འཛིན་ཆོས་སུ་སྩལ་བ་ལ་སྦྱངས་པས། ཞག་བཅོ་བརྒྱད་ཙམ་
གྱིས་གཞུང་གི་ཚིག་མཐའ་དག་ཤིན་ཏུ་བྱང་བར་ཐུགས་སུ་ཆུད། འཇམ་སྐྱའི་ཊིཀྐ་དང་སྦྱར་བ་གསན་
པས་རིང་པོ་མ་ལོན་པར་ཕར་ཕྱིན་གྱི་ཚིག་དོན་ལ་ཤིན་ཏུ་མཁས་པར་གྱུར་པས་བླ་མ་དང་གྲོགས་བློ་
ལྡན་མཐའ་དག་གིས་ངོ་མཚར་གྱི་གནས་སུ་འཛིན་པར་གྱུར་ལ། མདོ་སྡེ་རྒྱན་ནི། མདོ་སྨད་དུ་
བཞུགས་དུས་ནས་ཆོས་ཀྱི་རྗེ་དོན་གྲུབ་རིན་ཆེན་ལས་གསན་ནས་ཚིག་དང་དོན་ཐུགས་སུ་ཆུད་པས་བཤད་
པའང་མཛད་ཀྱང་། སླར་ཡང་བདེ་བ་ཅན་པ་བླ་མ་འཇམ་དབྱངས་རིན་ཆེན་པ་བོད་ན་བྱམས་ཆོས་ལ་
- 213-



(ོ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཤིན་ཏུ་མཁས་པར་བྱེད་པས། དེ་ཉིད་ལ་བརྟེན་ནས་མདོ་སྡེ་རྒྱན་དང་འབྱེད་རྣམ་གཉིས། རྒྱུད་བླ་མ་སྟེ།
བྱམས་ཆོས་ཕྱི་མ་བཞི་ལ་སྦྱངས་ནས་ཚིག་དོན་མ་ལུས་པ་ཐུགས་སུ་ཆུད་པར་མཛད་དེ། ལོ་གཉིས་ཀྱི་
ནང་དུ་བྱམས་ཆོས་ལྔ་ཀ་དང་ཁྱད་པར་ཕར་ཕྱིན་ལ་ཤིན་ཏུ་མཁས་པར་གྱུར་ཏོ། །དེ་ཙམ་གྱིས་ཀྱང་
ཐུགས་མ་ཚིམ་པར། ཉང་སྟོད་རྩེ་ཆེན་དུ་མཁས་པའི་དབང་པོ་ཉ་དབོན་ཀུན་དགའ་དཔལ་བའི་སྤྱན་
སྔར་བྱོན་ནས་ཕར་ཕྱིན་གྱི་གཟབས་བཤད་མདོ་རྒྱན་སྦྱར་བ་དང་མ་སྦྱར་བའི་འགྲེལ་པ་ཉེར་གཅིག་
ལ་སོ་སོའི་བཞེད་པ་དགག་སྒྲུབ་དང་བཅས་པ་ཚར་གཅིག་གསན་པས་བླ་མ་འདི་བློ་རྣོ་ཞིང་བརྡ་སྤྲོད་
ཚུལ་ཕུན་སུམ་ཚོགས་པས་ཐུགས་ཤིན་ཏུ་རངས་པར་གྱུར། ད་དུང་དེ་ཙམ་གྱིས་ཀྱང་མ་ཆོག་པར་
ཕྱིས་སུ་བོ་དོང་ཨེར་བྱོན་ནས་རྗེ་བཙུན་རེད་མདའ་བ་ཆེན་པོ་ལ་ཡང་ཕར་ཕྱིན་གྱི་བཤད་པ་རྒྱས་པར་
གསན་ནས་གསང་ཕུ་སོགས་མཁས་པ་བརྒྱ་ཕྲག་འདུས་པའི་དབུས་སུ་ཕར་ཕྱིན་གྱི་གྲྭ་སྐོར་མང་དུ་
མཛད་ཅིང་། རྗེས་སུ་ཚལ་གུང་ཐང་དུ་རྒྱལ་བའི་བཀའ་བོད་དུ་འགྱུར་རོ་ཅོག་ཞིབ་ཏུ་གཟིགས་ནས་
ལེགས་བཤད་གསེར་གྱི་ཕྲེང་བ་ལྗགས་རྩོམ་གནང་ཞིང་། དེ་ཡང་རྗེ་ཉིད་ཀྱི་བཀའ་ལས་ཀྱང་། ཟབ་
བརླིང་དོན་བཟང་བདུན་ཅུའི་རིན་ཆེན་ཕྲེང་། །སྡེབས་ལེགས་ཚིག་གི་སྲད་བུ་ལ་བརྒྱུས་ཤིང་། །ལུང་
རིགས་གཟི་འོད་བརྒྱ་ཡིས་བསྟར་བ་ཡི། །བློ་གསལ་མགྲིན་པའི་རྒྱན་གཅིག་བདག་གིས་སྤེལ། །
ཞེས་དང་སྤྱི་དོན་རིགས་པས་ལེགས་པར་མཐའ་བཅད་ཅིང་། །ཚིག་དོན་རྣོ་ཞིང་གསལ་ལ་རབ་ཏུ་
འདྲིལ། །དེ་ཡང་ཡིད་ཆེས་གཞུང་དང་མི་འགལ་བར། །གྲུབ་པ་འདི་ནི་འདི་ཡི་ཁྱད་པར་རོ། །བརྗོད་བྱ་
ལུང་རིག་སྟོབས་ལས་འོངས་པའི་ཕྱིར། །རང་བཟོའི་འཁྲུལ་པས་ཅུང་ཟད་གོས་པ་མེད། །རྗོད་བྱེད་
ཚིག་རྒྱན་གཞུང་དང་མི་འགལ་ཕྱིར། །རྨོངས་ཚིག་གྲོང་པའི་སྐྱོན་གྱིས་གོས་པ་མེད། །དེ་ལྟར་རྗོད་བྱེད་
བསྒྲིགས་ལེགས་བརྗོད་བྱའི་དོན། །འཕགས་དང་མཁས་པའི་གཞུང་མང་དུ་མ་དང་། །འབྲེལ་བར་
བཤད་པས་བློ་གསལ་ཡིད་འཕྲོག་འདི། །ཁོ་བོའི་བློ་གྲོས་མིན་པ་གཞན་སུ་ཞིག །ཅེས་དང་། འཇིག་
རྟེན་མེས་པོས་འཇིག་རྟེན་མ་ལུས་པ། །རང་གི་འདོད་པས་རང་དགར་བྱེད་པ་བརྫུ་ན། །འདི་ཉིད་བདེན་
ན་འདི་ལ་འགྲན་བཟོད་པའི། །རྣམ་བཤད་འདི་འདྲའི་རྣམ་འགྲེལ་མེད་པ་ཅི། །ཞེས་གསུངས། དེ་ལ་
སྐད་གཉིས་སྨྲ་བ་སྟག་ཚང་ཤེས་རབ་རིན་ཆེན་པས་ཀྱང་། ཁྱོད་བློའི་ཉི་མས་གཞོན་ནུའི་དུས་ཉིད་
ནས༑ ༑མདོ་དང་རྒྱན་གྱི་པད་ཚལ་རྒྱས་མཐོང་ནས། །བདག་བློ་ཁེངས་པའི་ཀུ་མུད་ལྷག་པར་ཟུམ། །
ཟབ་ཡངས་མཁྱེན་པའི་གཏེར་ལ་གསོལ་བ་འདེབས། །ཞེས་བསྟོད་པ་མཛད་ལ། མདོ་ཉིད་ལས་ཀྱང་།
214-



ར་
༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
རྒྱལ་བ་འདས་དང་མ་བྱོན་ད་ལྟར་གང་བཞུགས་པ། །ཀུན་ལམ་ཕ་རོལ་ཕྱིན་པ་འདི་ཡིན་གཞན་
མ་ཡིན། །ཞེས་དང་། ཀུན་དགའ་བོ། ཁྱོད་ཀྱིས་ངའི་ཆོས་ཀྱི་ཕུང་པོ་གཞན་ཐམས་ཅད་ཆུད་ཟོས་པར་
བྱས་ཀྱང་ངས་དེ་ཙམ་གྱི་ཉེས་པར་མི་རྩི་ཡི། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་ཚིག་གཅིག་
གམ༑ ཡི་གེ་གཅིག་ཆུད་གཟན་ཏམ་ཉམས་པར་བྱས་ན། ཁྱོད་ཀྱིས་ང་ལ་བཀུར་སྟིར་མ་བྱས་བླ་མར་
མ་བྱས་རིམ་གྲོར་མ་བྱས་ཞེས་སོགས། ཤིན་ཏུ་གཅེས་པར་གདམས་པའི་རྒྱལ་བའི་ཡུམ་ཤེས་རབ་ཀྱི་
ཕ་རོལ་ཏུ་ཕྱིན་པ་འདི་དགའ་ལྡན་དུ་རྗེ་བཙུན་བྱམས་པས་གསལ་བར་མཛད། འཕགས་ཡུལ་དུ་ཀླུ་
སྒྲུབ་དང་ཐོགས་མེད་ཀྱིས་གསལ་བར་མཛད། བོད་ཡུལ་དུ་བསྟན་པ་སྔ་དར་ལ་ཞི་བ་འཚོ་ཡབ་
སྲས་དང་། ཕྱི་དར་ལ་ཇོ་བོ་རྗེ་ལྷ་གཅིག་ཡབ་སྲས་དང༌། རྔོག་ཁུ་དབོན་གྱིས་གསལ་བར་མཛད། དེ་
རྣམས་ཀྱི་བཤད་སྲོལ་ཐམས་ཅད་གཅིག་ཏུ་བསྡུས་པ་ལེགས་བཤད་གསེར་གྱི་ཕྲེང་བ། མངོན་རྟོགས་
ཉམས་སུ་ལེན་པའི་རིམ་པ་བྱང་ཆུབ་ལམ་རིམ་ཆེ་ཆུང་། དེ་ལ་བརྟེན་ནས་རྗེས་འབྲང་མཁས་པའི་དབང་
པོ་པད་དཀར་འདབ་མ་སྟོང་ལྡན་ཚར་དུ་དངར་བ་ལྟ་བུས་ད་ལྟའི་བར་དུ་རྒྱལ་བའི་ལམ་བཟང་པོ་ཚང་
ལ་མ་ནོར་བ་འཇིག་རྟེན་འདི་ན་གསལ་བར་མཛད་དེ། ལྷ་ཡི་ལམ་ནས་ཉི་ཟླ་འཛིན་མར་མ་ལྷུང་
ཞིང་༑ ༑རི་ཡི་དབང་པོ་ཆུ་གཏེར་སྨད་གཡོགས་མ་གྲོལ་བ། །དེ་སྲིད་འདི་ན་ཡུམ་དོན་དོན་གཉེར་སྐལ་
ལྡན་གྱི། །རེ་བ་སྐོང་བའི་དབང་གི་རྒྱལ་པོར་འདི་གནས་ཤོག །ཅེས་གསུངས་པའི་སྨོན་ཚིག་ལེགས་
པར་གྲུབ་པ་འདི་ལགས་པས། བཀའ་དགོངས་འགྲེལ་དང་བཅས་པ་ལ་ཐོས་བསམ་གྱི་འཇུག་པ་དོར་
ནས་བླ་མའི་མན་ངག་གིས་རིག་པ་གཅེར་བུར་ངོ་སྤྲད་པས་འབད་མེད་དུ་གྲོལ་བར་སྨྲ་བའི་དགའ་
རབ་དབང་ཕྱུག་གི་འཁོར་རྣམས་ཡིད་ཁོང་དུ་ཆུད་པར་གྱིས་ལ་མི་སྨྲ་བའི་བརྟུལ་ཞུགས་ལ་གནས་པར་
གྱིས་ཤིག །དེ་ལྟར་མི་ཕམ་ཆོས་རྗེའི་གཞུང་ལ་སྦྱངས་ནས་འཛམ་བུ་གླིང་འདི་ན་མཁས་པ་འདི་དག་
བཞུགས་པས་གླིང་འདི་ཡང་དམ་པ་རྣམས་ཀྱི་ཡིད་དུ་འོང་ཞིང་མཆོད་པའི་གནས་སུ་འགྱུར་བས་རྒྱན་དུ་
གྱུར་པ་ཀླུ་སྒྲུབ་ཨཱརྱ་དེ་ཝ། ཐོགས་མེད་དབྱིག་གཉེན། ཕྱོགས་གླང་ཆོས་གྲགས་ཏེ་རྒྱན་དྲུག །ཡོན་
ཏན་འོད་དང་ཤཱཀྱ་འོད་དེ། མཆོག་གཉིས་ཞེས་གྲགས་པ་རྗེས་འབྲང་དང་བཅས་པའི་གཞུང་ལ་ཇི་
ལྟར་སྦྱངས་ཞེ་ན། ཀླུ་སྒྲུབ་ཡབ་སྲས་དང་། ཕྱོགས་གླང་ཡབ་སྲས་ཀྱི་གཞུང་ལ་སྦྱངས་ཚུལ་འོག་ཏུ་སྟོན་
པས༑ ཐོགས་མེད་སྐུ་མཆེད་ཀྱི་གཞུང་ལ་སྦྱངས་ཚུལ་ནི། སྣར་ཐང་དུ་ལོཙྪབ་དོན་བཟང་རིན་པོ་ཆེར།
མངོན་པ་མཛོད་བསམ་བཟང་གི་ཊིཀྐའི་སྟེང་ནས་ཚར་གཅིག་གསན་ཀྱང་ཧ་ཅང་ཐུགས་ཁེངས་པ་མ་
- 215 -



---- --- -------- ---- --
: ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡）
བྱུང་བས། ཉ་དབོན་ཀུན་དགའ་དཔལ་བ་རིན་པོ་ཆེར་མངོན་པ་དོན་གཉེར་ཆེན་པོས་ཞུས་པས། ངེད་
ཀྱི་སློབ་མ་རེད་མདའ་བ་གཞོན་ནུ་བློ་གྲོས་འདི་མངོན་པ་གོང་འོག་ཐམས་ཅད་ལ་ཤིན་ཏུ་མཁས་པར་
ཡོད་པས་འདི་ལ་ཉན་ན་ལེགས་གསུང་བ་ལྟར། ཉང་སྟོད་རྩེ་ཆེན་དུ་སྐུ་ཚེ་སྔ་མ་མང་པོ་ནས་དཔོན་སློབ་
སྨོན་ལམ་མཐུན་པ་དཔལ་ལྡན་ས་སྐྱ་པའི་པཎྜིཏ་ཆེན་པོ་རེད་མདའ་པ་གཞོན་ནུ་བློ་གྲོས་ཀྱི་ཞབས་
རྡུལ་སྤྱི་བོའི་རྒྱན་དུ་བཀོད་ནས་མངོན་པའི་སྡེ་སྣོད་མ་ལུས་པའི་ཆུ་ཀླུང་གཅིག་ཏུ་འཁྱིལ་བ། འབུམ་
སྡེ་དགུ་བཅུ་གོ་དགུ་ཐུགས་ལ་མངའ་ཞིང་བརྒྱད་སྟོང་པ་ལ་རྒྱུན་དུ་ཞལ་འདོན་མཛད་པ་སློབ་དཔོན་
ཆེན་པོ་དབྱིག་གཉེན་གྱི་ཐུགས་བཅུད། མངོན་པ་མཛོད་རྩ་བ་གནས་བརྒྱད་ཀྱིས་ཤེས་བྱ་གཞི་ལྔ་ཁ་ཆེ་
བྱེ་བྲག་སྨྲ་བ་ལྟར་འཆད་ཅིང་། དེའི་རང་འགྲེལ་ན་མདོ་སྡེ་པ་ལྟར་བཤད་ནས་གནས་དགུ་པས་གང་
ཟག་གི་བདག་མེད་གཙོ་བོར་གཏན་ལ་འབེབས་པ་ཐོག་མར་མཛུབ་ཁྲིད་དང་དེ་ནས་ཆོས་མཆད་ཉན་
གྱི་ལུགས་སུ་མཛད་དེ་གསན་པས། གཞུང་གི་ཚིག་རིས་ཙམ་ལ་བརྟན་པ་མ་ཡིན་པར་བསྟན་བཅོས་ཀྱི་
ལུས་ཡོངས་སུ་རྫོགས་པའི་དོན་གྱི་ཁོག་ལེགས་པར་བསྒྲིགས་ནས་འགང་འཆུན་པའི་གོ་བ་བོགས་
ཆོད་དུ་སྟེར་ནུས་པ་ཞིག་འདུག་པས་དད་པ་ཆེན་པོ་འཁྲུངས། གང་གསུངས་ཐམས་ཅད་ལན་རེ་ཁོ་ནས་
ཚིག་དོན་ལྷག་མ་མེད་པར་ཐུགས་སུ་ཆུད། དཀའ་བའི་གནད་རྣམས་ལ་དྲི་གཏུགས་ལེགས་པར་མཛད་
པས༑ རྗེ་བཙུན་ཡང་ཐུགས་ཤིན་ཏུ་ཕྲོགས་པར་གྱུར་ཏེ། ཁྱོད་ལ་མཛུབ་ཁྲིད་བྱེད་པ་ལ་ལེགས་པར་
བསྒྲིམ་དགོས་པ་འདུག་གསུང་། འཕགས་པ་ཐོགས་མེད་ཀྱི་གཞུང་ས་ཡི་དངོས་གཞི། གཞི་བསྡུ་བ།
རྣམ་གྲངས་བསྡུ་བ། རྣམ་པར་བཤད་པའི་སྒོ་བསྡུ་བ། རྣམ་པར་གཏན་ལ་དབབ་པ་བསྡུ་བ་སྟེ་ས་སྡེ་
ལྔས་ཐེག་པ་གསུམ་གྱི་གཞི་ལམ་འབྲས་གསུམ་རྒྱ་ཆེར་གཏན་ལ་འབེབས་ཤིང་། དེ་ལས་བསྡུས་པ།
ཐེག་པ་ཆེན་པོ་བསྡུས་པས་ཐེག་ཆེན་དང་། མངོན་པ་ཀུན་ལས་བཏུས་པས་ཐེག་པ་ཆེ་ཆུང་ཐུན་མོང་
བའི་སྐོར་གཏན་ལ་འབེབས་པས། རྒྱལ་བས་ལེགས་པར་བཤད་པ་ཇི་སྙེད་པ་ཐམས་ཅད་ཤེས་པ་ལ་
ཚད་མའི་སྐྱེས་བུའི་གསུང་འདི་དག་ལ་སྦྱངས་དགོས་པར་གཟིགས་ནས། གནས་ལྔ་རིག་པའི་པཎྜིཏ་
ལོ་ཆེན་བྱང་ཆུབ་རྩེ་མོས་དབུས་ཀྱི་པོ་ཏ་ལར་མངོན་པ་ཀུན་ལས་བཏུས་གསུང་བ་འདུག་ཟེར་བ་གསན་
ནས་རྩེ་ཆེན་ནས་པོ་ཏ་ལར་བྱོན་ཀྱང་། ཧ་ཅང་སྐུ་ན་བགྲེས་པས་འདོད་པ་མ་གྲུབ་པས། ས་སྐྱར་རེད་
མདའ་བ་ལ་ཀུན་བཏུས་གསན་བཞེད་ནས། ལམ་ཞོར་ལ་གནས་རྙིང་དུ་དོན་གཉེར་བ་མང་པོ་ལ་ཀུན་
བཏུས་རྩལ་བཤད་ཚར་གཅིག་མཛད། ཚིག་དོན་མཐའ་དག་ཐུགས་ལ་གསལ་ཡང་། རིག་པ་དཔེ་
-216 -



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
ཆ་ལས་བསླབས་ཤིང་། །བླ་མའི་དྲུང་ནས་མ་ཡིན་པ། །འཕྱོན་མའི་བུད་མེད་སྦྲུམ་མ་བཞིན། །ཚོགས་
ཀྱི་ནང་ན་མཛེས་མ་ཡིན། །ཞེས་པ་ལྟར་དགོངས་ནས་ས་སྐྱར་ཕེབས་ནས་རྗེ་བཙུན་ཀུ་མཱ་རའི་
ཞལ་གྱི་བུམ་བཟང་ལས་འོངས་པའི་ལེགས་བཤད། བཤད་གཞིར་མངོན་པ་ཀུན་ལས་བཏུས་
བཟུང་ནས། ས་སྡེ་ལྔ། སྡོམས་རྣམ་པ་གཉིས། པྲ་ཀ་ར་ཎ་སྡེ་བརྒྱད་ཀྱི་དཀའ་གནད་ཐམས་ཅད་མྱོང་
བ་ལ་བསྐོར་བའི་གཟབ་བཤད་ཀྱི་བདུད་རྩི་ཟླ་བ་བཅུ་གཅིག་གི་བར་ངོམས་པ་མེད་པར་གསོལ།
སླར་ཡང་ངམ་རིང་དུ་རེད་མདའ་བས་མཛད་པའི་ཊིཀ་ཆེན་ཐུགས་འཛིན་གནང་ཞིང་རྒྱས་པར་གསན་
པས་ཐེག་པ་ཆེ་ཆུང་གི་སྡེ་སྣོད་གོང་འོག་མ་ལུས་པའི་དོན་མདོ་དགོངས་འགྲེལ་གྱི་རྗེས་སུ་འབྲངས་
ནས་འཕགས་པ་ཐོགས་མེད་ཉིད་ཀྱིས་ཇི་ལྟར་གཟིགས་པ་དེ་ལྟར་ཐུགས་སུ་ཆུད་པར་གྱུར་ཏོ། །ཡིད་
དང་ཀུན་གཞིའི་རྩ་འགྲེལ་ཡང་མཛད། ཕྱིས་སུ་ཡར་ཀླུང་རྣམ་རྒྱལ་དུ་རྩེ་ཚོགས་པའི་མཁན་པོ་ཚུལ་
ཁྲིམས་རིན་ཆེན་གྱིས་མཁན་པོ་དང་། ཤེས་རབ་མགོན་པོ་ནས་ལས་སློབ་མཛད་ནས་གྲངས་ཚང་
བའི་དགེ་འདུན་གྱི་དབུས་སུ་བསྙེན་པར་རྫོགས་ནས་བཅས་མཚམས་ཕྲ་མོ་རྣམས་ཀྱང་ཕྱག་ལེན་དུ་
ཐེབས་པར་མཛད་དོ། །སློབ་དཔོན་ཆེན་པོ་ཡོན་ཏན་འོད་ཀྱི་གཞུང་། འདུལ་བ་ལུང་སྡེ་བཞི་པོ་ཐམས་
ཅད་ཀྱི་བརྗོད་བྱ་གཞི་བཅུ་བདུན་ནམ། སྡོམ་པ་མ་ཐོབ་པ་ཐོབ་པར་བྱེད་པ། ཐོབ་པ་མི་ཉམས་པར་
སྲུང་བ། ཉམས་ན་ཕྱིར་བཅོས་ཚུལ་རྣམས་སུ་བསྡུས་ནས་གཏན་ལ་འབེབས་པ་མདོ་རྩ་བ། སློབ་དཔོན་
ཆོས་བཤེས་ཀྱི་གཞུང་འདུལ་བ་མདོའི་རྒྱ་ཆེར་འགྲེལ། ཤཱཀྱ་འོད་ཀྱི་གཞུང་སུམ་བརྒྱ་པ། འོད་ལྡན་
རྣམས་ལ་ཞིབ་པར་མ་སྦྱངས་ན། །ཡོན་ཏན་ཐམས་ཅད་ཀྱི་གཞི་མ་ཚུལ་ཁྲིམས་ལེན་ཚུལ། སྲུང་
ཚུལ༑ སྡོམ་པ་འབོགས་ཚུལ་ཕྱིར་བཅོས་ཚུལ་རྣམས་མི་ཤེས་ལ། དེ་མ་ཤེས་ན་ཏིང་ངེ་འཛིན་དང་ཤེས་
རབ་ཀྱི་བསླབ་པས་བསྡུས་པའི་ཡོན་ཏན་གང་ཡང་སྐྱེ་བའི་གནས་མེད་པས། བསྟན་པ་སྤྱི་དང་མཐུན་
པའི་རྒྱུད་འདུལ་ལུགས་ཤིག་བྱེད་ཕྱིན་རང་གིས་ཁས་བླངས་པའི་སྡོམ་ཁྲིམས་དག་པ་གཞིར་བཟུང་
ནས་ཡོན་ཏན་གོང་མ་ལ་འབད་དགོས་པར་དགོངས་ནས། ཆོས་གྲྭ་ཆེན་པོ་སྐྱོར་མོ་ལུང་དུ་ཕེབས་
ཏེ༑ སྔོན་གྱི་འདུལ་འཛིན་གསེར་རིའི་ཕྲེང་བའི་དབུས་ན་མངོན་པར་མཐོ་བ་དགེ་བའི་བཤེས་
གཉེན་ཐག་མ་པའི་བུ་ཆེན། སྦལ་ཏི་དགྲ་བཅོམ་པའི་བཤད་རྒྱུད་འཛིན་པ་གཞུང་ལུགས་སྤྱི་དང་ཁྱད་
པར་འདུལ་བ་ལ་ཤིན་ཏུ་མཁས་པ་དཀའ་གཞི་བ་བློ་གསལ་བ་ཞེས་གྲགས་པ་གུས་པས་བསྟེན་ནས།
མདོ་རྩ་བ་རྒྱ་ཆེར་འགྲེལ་དང་བཅས་པ་དང་། གཞན་ཡང་། སུམ་བརྒྱ་པ་དང་འོད་ལྡན་སོགས་ཁོང་ལ་
217-



(ོ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ -
མངའ་བའི་འདུལ་བའི་བཤད་སྲོལ་ཐམས་ཅད་བུམ་པ་གང་བྱོའི་ཚུལ་དུ་གསན། དེའི་སྐབས་རྒྱ་
ཆེར་འགྲེལ་གྱི་ཤོག་ལྡེབས་བཅུ་བདུན་རེ་ཉིན་རེ་བཞིན་ཐུགས་ལ་བཟུང་ནས་རྫོགས་པར་མཛད་དེ་
ཚུལ་ཁྲིམས་དག་པར་བསྲུངས་པས་ཏིང་ངེ་འཛིན་སྩོལ་མེད་དུ་འཁྲུངས་ཏེ། ཚོགས་སུ་མདོ་གསུངས་
པའི་ཚེ་སྟོང་ཉིད་བཞི་བསྐོར་ཕུང་ཁམས་སྐྱེ་མཆེད་རྟེན་འབྲེལ་བཅུ་གཉིས། བདེན་བཞི་ལ་སྦྱར་
བའི་དོན་རིག་པས་དཔྱད་ཅིང་དོན་ལ་མཉམ་པར་བཞག་པས། ཞི་གནས་ཀྱི་གསོ་སྦྱོང་ཞི་ལྷག་ཟུང་
འབྲེལ་གྱི་ཏིང་ངེ་འཛིན་བརྟན་པོ་ལ་དགེ་འདུན་རྣམས་ཚོགས་གྲོལ་དུས་ཀྱང་མཉམ་པར་འཇོག་ནུས་
པ་འཁྲུངས། དེ་ལྟར་རྒྱལ་བ་མ་ཕམ་པ་དང་འཛམ་གླིང་མཛེས་པའི་རྒྱན་དྲུག་དང་མཆོག་གཉིས་ཞེས་
སྙན་གྲགས་ཀྱི་དབྱར་རྔས་ཕྱོགས་ཀྱི་འཁོར་ལོ་འགེངས་པ་དེ་རྣམས་ཀྱིས་རྒྱལ་བའི་དགོངས་པ་འགྲེལ་
པའི་གཞུང་། ཆོས་སྐྱོབ་ཀྱི་ཡོན་ཏན་གཉིས་དང་ལྡན་པ་ལ། སོ་སོའི་བཤད་སྲོལ་མངའ་བའི་བླ་མ་ཚད་
ལྡན་བསྟེན་ནས་ཚིག་དང་དོན་ཕྱོགས་རེ་བ་དང་རགས་པ་རེས་ཚིམ་པར་མ་བྱས་པར་ཚིག་དོན་ཀུན་ལ་
ཞིབ་པར་སྦྱངས་སོ། །དེ་ལྟར་སྦྱངས་ནས་འཁོར་བའི་རྒྱུ་འབྲས་དང་། མྱ་ངན་ལས་འདས་པའི་
རྒྱུ་འབྲས་རྣམས་མ་འདྲེས་པར་ཤེས་པའི་ཐོས་བྱུང་གི་ཤེས་རབ་དྲི་མ་མེད་པ་སྒྲོན་མེ་གསལ་བ་ལྟ་བུ་
རྙེད་པས། གཞུང་ལུགས་དེ་དག་ལ་སྦྱངས་ཚུལ་འདི་བསམས་པ་ན། བོད་ན་མན་ངག་གྲགས་པ་ཅན་
བོན་དང་མུ་སྟེགས་ཀྱི་ཆོས་ལ་མགོ་བོ་འཁོར་བ་རྣམས་ལ་སྙིང་རྗེ་ཞིང་། རང་ཉིད་གཏན་དུ་བདེ་བའི་
ལམ་སྣ་རྙེད་པས་མདུན་མ་ལེགས་འདུག །འདི་ཡང་སྔར་རྗེ་བཙུན་མཁྱེན་པའི་གཏེར་གྱི་བཀའ་
དྲིན་ཡིན་པས་བཀའ་དྲིན་ཆེའོ་ཞེས་སྒྲུབ་པའི་མཆོད་པར་འབུལ་བའོ། །
གཉིས་པ་བྱེ་བྲག་ཏུ་སྦྱངས་ཚུལ་ལ་གཉིས་ཡོད་པའི་དང་པོ་ཚད་མ་ལ་སྦྱངས་ཚུལ་ནི། ཁྱད་པར་
ཚུ་རོལ་མཐོང་བས་དངོས་པོ་ཡི། །དེ་ཉིད་གཏན་ལ་འབེབས་པའི་སྒོ་གཅིག་པུ། །ཡང་དག་རིགས་པའི་
གཞུང་གི་དཀའ་གནས་ལ། །འབད་པ་དུ་མས་ཡང་ནས་ཡང་དུ་སྦྱངས། །ཚུལ་འདི་བསམས་ཤིང་
མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་པས་འཆད། དོན་
ནི༔ རྒྱན་དྲུག་གི་གཞུང་རྣམས་ཀྱི་ནང་ནས་ཁྱད་པར་དུ་ཚུ་རོལ་མཐོང་བ་སྟེ། འཇིག་རྟེན་ན་ཡོངས་སུ་
གྲགས་པའི་དོན་རང་གིས་མངོན་སུམ་དུ་མཐོང་བ་ཙམ་ལ་ཞེན་ཅིང་ཡིད་རྟོན་པའི་སོ་སྐྱེ་རྣམས་ཀྱིས་
ཀྱང༑ འཇིག་རྟེན་པའི་མངོན་སུམ་ཙམ་གྱིས་མི་འགྲུབ་པའི་དོན། དངོས་པོ་སྟེ་བདེན་པ་བཞིའི་དེ་ཁོ་ན་
ཉིད་ཕྲ་བའི་མི་རྟག་པ་དང་། ཁྱབ་པ་འདུ་བྱེད་ཀྱི་སྡུག་བསྔལ་གྱི་ཉེས་དམིགས་ཕྲ་མོ་དང་། སྟོང་པ་དང་།
-218-



» ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
བདག་མེད་དང་། དེ་དག་མངོན་སུམ་དུ་རྟོགས་པའི་ལམ་རྣལ་འབྱོར་མངོན་སུམ་དང་ལམ་དེ་ཉིད་
ཉམས་སུ་བླངས་པས་ཐོབ་པའི་ཐར་པ་རྣམས། ཚད་མ་གཉིས་ཅི་རིགས་པས་ཐོག་མར་གཏན་
ལ་འབེབས་པའི་རིགས་པའི་སྒོ་གཅིག་པུ། འཐད་པས་སྒྲུབ་པའི་ཡང་དག་པའི་རིགས་པའི་ལམ་བཟང་
པོ་རྒྱ་ཆེར་གཏན་ལ་འབེབས་པའི་གཞུང་ཚད་མ་རྣམ་འགྲེལ་གྱི་དཀའ་བའི་གནད། བསྒྲུབ་བྱ་ཐར་
པ་དང་ཐམས་ཅད་མཁྱེན་པ་སྒྲུབ་བྱེད་དངོས་སྟོབས་ཀྱི་རིགས་པའི་ལམ་ཕྲ་མོ་རྣམས་ལ་རགས་པ་
རེ་དང་ཕྱོགས་རེ་བས་ཆོག་ཚོད་མ་མཛད་པར་འབད་པ་དུ་མས་མཁས་པ་བསྟེན་ནས་ཡང་ནས་ཡང་དུ་
སྦྱངས་སོ། །དངོས་སྟོབས་ཀྱི་རིགས་པས་ཐར་པ་དང་ཐམས་ཅད་མཁྱེན་པ་ཇི་ལྟར་སྒྲུབ་ཚུལ་འོག་
ནས་འཆད་ལ། གནས་གང་དུ་རྣམ་འགྲེལ་ལ་སྦྱངས་ན། དཔལ་ས་སྐྱའི་གཙུག་ལག་ཁང་དུ་མཁས་
པའི་མཆོག་རེད་མདའ་བ་ཆེན་པོ་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན་ནས། སྡེ་བདུན་
སྤྱི་དང་ཁྱད་པར་རྣམ་འགྲེལ་ལྷ་ཤཱཀ་རྒྱན་གྱི་འགྲེལ་པ་དང་བཅས་པ། བོད་ཀྱི་མཁས་པ་སོ་སོའི་བཞེད་
པ་དགག་སྒྲུབ་དང་བཅས་པ་ལ་ཟླ་བ་བཅུ་གཅིག་གི་བར་ཞིབ་ཏུ་སྦྱངས། སླར་ཡང་ངམ་རིང་དུ་དཔྱིད་
དང་དབྱར་གཉིས་ཀྱི་བར་རྗེ་བཙུན་དམ་པ་དེ་ཉིད་ལ་རྒྱས་པའི་བསྟན་བཅོས་ཚད་མ་རྣམ་འགྲེལ། ཆོས་
ཀྱི་གྲགས་པ་ཉིད་ཀྱི་རང་འགྲེལ་ལ་བརྟེན་ནས་ཆེས་ཤིན་ཏུ་ཞིབ་པར་གསན་ནས་ཚིག་དོན་མཐའ་དག་
ཐུགས་སུ་ཆུད་པར་མཛད་དོ། །སྟག་ཚང་དུ་རྣམ་འགྲེལ་ཞིབ་ཏུ་གསན་ནོ། །རིགས་གཞུང་དྲི་མ་མེད་པ་
ལ་མཁས་པ་ཚད་མའི་སྐྱེས་བུ་བསྟེན་ནས་སྦྱངས་པས་ཐར་པ་དང་ཐམས་ཅད་མཁྱེན་པར་འགྲོ་བའི་
ལམ་འབྲས་བུ་དང་བཅས་པ་ལ་ཚད་མས་ངེས་པ་རྙེད་ཚུལ་འདི་བསམས་པ་ན་ཆོས་ལྟར་བཅོས་པའི་
གཞུང་ལུགས་ངན་པས་བསླུས་པ་རྣམས་ལ་ཐུགས་བརྩེ་ཞིང་། རང་ཉིད་ཀྱི་མཛད་པ་ལ་རྗེས་སུ་ཡི་
རངས་ནས། དགེ་བ་དེ་ཡང་མཁྱེན་པའི་གཏེར་ཞེས་བོས་ནས་བཀའ་དྲིན་དྲན་ནས་སྒྲུབ་པའི་མཆོད་
པར་འབུལ་བའོ། །
གཉིས་པ་དབུ་མ་ལ་སྦྱངས་ཚུལ་དེ་འཆད་པ་ལ། མདོ་སྔགས་གཞུང་ལ་ངལ་བ་མང་བྱས་ཀྱང་། །
ཟབ་དོན་ཉམས་སུ་ལེན་དང་སྨྲ་བ་ན། །གང་ཡང་མ་བསླབས་ཅི་ཡང་མི་ཤེས་པའི། །ལྟ་བའི་ཚུལ་ལས་
རིང་དུ་མ་སོང་བར། །མཐོང་ནས་ལྷག་པར་ཀླུ་སྒྲུབ་གཞུང་ལུགས་ཀྱི། །ཟབ་མོ་འབྱེད་པའི་ཕྲ་བའི་
རིགས་ལམ་ནས། །ཡང་དག་ལྟ་བ་འདྲེན་པའི་གནད་ཀུན་ལ། །ལེགས་པར་སྦྱངས་ཏེ་ཐེ་ཚོམ་ཆོད་པར་
བྱས༑ ༑ཚུལ་འདི་བསམས་ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་
- 219 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ .
-... ་་་་་་་་
གཏེར། །ཞེས་གསུངས། དོན་ནི། རྗེ་རིན་པོ་ཆེ་ཆོས་ཅན། ཁྱོད་ཀྱིས་རིགས་གཞུང་གཞན་ལས་ཀྱང་
ལྷག་པར་དུ། ངེས་དོན་གྱི་མདོ་སྡེ་ཟབ་མོའི་དགོངས་པ་འགྲེལ་བ་ལ་འགྲན་ཟླ་མེད་པར་ལུང་བསྟན་
པའི་མགོན་པོ་ཀླུ་སྒྲུབ་རྗེས་འབྲང་དང་བཅས་པའི་གཞུང་ལུགས། མདོ་ཀུན་ལས་བཏུས། རིགས་
ཚོགས་དྲུག །བསྟོད་ཚོགས། བཞི་བརྒྱ་པ་རྩ་འགྲེལ། དབུ་མ་འཇུག་པ་རྩ་འགྲེལ། སྤྱོད་འཇུག་རྩ་འགྲེལ།
བསླབ་པ་ཀུན་ལས་བཏུས་རྣམས་ཀྱིས་ཟབ་མོ་སྟོང་པ་ཉིད་རྟོག་ཆད་ཀྱི་མཐའ་གཉིས་དང་བྲལ་བ་ལ་
ངེས་པ་བརྟན་པོ་འདྲེན་བྱེད། ཐ་སྙད་ཚད་མས་གྲུབ་པ་དང་། དངོས་པོ་ཀུན་ལ་རངབཞིན་གྱིས་གྲུབ་པ་
རྡུལ་ཙམ་ཡང་མེད་པ་གཉིས་གཅིག་གྲོགས་སུ་གཅིག་འགྲོ་ཚུལ་དང་། རང་བཞིན་མེད་པའི་ཆོས་
ལ་འཁོར་འདས་ཀྱི་བྱ་བྱེད་ཚད་གྲུབ་འཇོག་ཤེས་པའི་ཁྱད་པར་རྣམས་མ་འདྲེས་པར་འབྱེད་ཤེས་པའི་
ཕྲ་བའི་རིགས་ལམ། མཐའ་བཞི་སྐྱེ་འགོག་དང་། མུ་བཞི་སྐྱེ་འགོག་དང་། རྣམ་བདུན་གྱི་རིགས་པ།
གཅིག་དུ་བྲལ་གྱི་རིགས་པ། རྟེན་འབྲེལ་གྱི་རིགས་པ་རྣམས་ཀྱི་ལམ་ནས་ཡང་དག་པའི་ལྟ་བ། སྟོང་
དང་རྟེན་འབྱུང་དོན་གཅིག་པར་རྟོགས་པའི་ཤེས་རབ་ཁྱད་པར་ཅན་རང་རྒྱུད་ལ་འདྲེན་པའི་གནད་ཀུན་
ལ་ཡང་དཔེ་ཀློག་ཙམ་མ་ཡིན་པར། གཞུང་ལུགས་བཟང་པོ་དེ་རྣམས་ཀྱི་བཤད་སྲོལ་དང་མན་ངག་
མངའ་བའི་བླ་མ་བསྟེན་ནས་ཡུན་རིང་དུ་ལེགས་པར་སྦྱངས་པའི་རྒྱུ་མཚན་ཡོད་དེ། བོད་ཡུལ་འདི་ན་
རྒྱལ་བའི་མདོ་སྔགས་ཀྱི་གཞུང་ལ་ཚིག་འཛིན་པ་དང་། དོན་སེམས་པ་ལ་མི་ཚེ་ཧྲིལ་པོར་ངལ་བ་མང་དུ་
བྱས་ནས་སྦྱངས་པའི་མཁས་པར་གྲགས་ཤིང་རློམས་པ་རྣམས་ཀྱང་། རང་ཉིད་ཀྱིས་ཟབ་མོའི་དོན་
ཉམས་སུ་ལེན་པ་དང་གཞན་ལ་སྨྲ་བ་ན། ཆོས་ཐམས་ཅད་ཀྱི་རྩ་བ་སེམས་ཡིན། སེམས་ངོས་
བཟུང་ཐམས་ཅད་དང་བྲལ་པའི་དོན་ཅིར་ཡང་མ་གྲུབ་པ་ཡིན་པས། དེ་དང་མཐུན་པར་བློས་ཀྱང་
ཅིར་ཡང་མི་འཛིན་པར་ཧར་རེ་སང་ངེ་འཛིན་མེད་དུ་འཇོག །དེ་ལྟར་བཞག་པས་རྣམ་རྟོག་མ་སྐྱེས་པའི་
ཚེ་སངས་རྒྱས་ཡིན། ནམ་རྣམ་རྟོག་བྱུང་བ་ན་སེམས་ཅན་ཡིན་ཟེར་བ་དང་། རྣམ་རྟོག་ཆོས་སྐུའི་ཡོ་
ལངས་ཡིན་པས་མི་དགག་པར་ངོ་བོ་ལ་ (ཆེར་ཅེར་)གྱིས་བལྟ་ཟེར་བ་དང་། སེམས་ཅན་ཐམས་ཅད་ཡེ་
ནས་སངས་རྒྱས་ཡིན་ཀྱང་རང་ངོ་མ་ཤེས་པ་དེ་བླ་མས་ངོ་སྤྲད་པས་རང་ཉིད་སངས་རྒྱས་ཡིན་པ་ངོ་ཤེས་
པས་རང་གྲོལ་ལ་འགྲོ་བས་འདི་འདྲ་བའི་གདམས་ངག་ཡོད་ན་ཐོས་བསམ་དང་སྲུང་སྡོམ་གང་ཡང་
མི་དགོས་ཟེར་བའི་བླུན་པོའི་ངག་སྒྲོས་ལ་བརྟེན་ནས། མདོ་སྔགས་ཀྱི་གཞུང་གང་ལ་ཡང་མ་བསླབས་
ཤིང་༑ འཁོར་བའི་རྒྱུ་འབྲས་དང་། ཐར་པའི་རྒྱུ་འབྲས་ཅི་ཡང་མི་ཤེས་པའི་གླེན་པ་ལུག་ལྟར་ལྐུགས་པ་
- 220 -



--ལས་ཀ+--
༈ ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
རྣམས་ཀྱི་གོ་ཚོད་དང་ལྟ་བའི་ཚུལ་དེ་ལས་ནས་གང་ཙམ་རིང་དུ་མ་སོང་བར་ཡང་། རང་ཉིད་མཁས་
པའོ་གྲུབ་ཐོབ་བོ་སྙམ་དུ་རློམས་ནས་རང་གཞན་གྱི་དོན་ཆེན་པོ་ཉམས་པར་བྱེད་པས་ས་སྟེང་ཁྱབ་པར་
མཐོང་ནས་ཏེ། རྒྱུ་མཚན་དེའི་ཕྱིར་ཀླུ་སྒྲུབ་རྗེས་འབྲང་དང་བཅས་པའི་གཞུང་ལ་སྦྱངས་ནས་ཐེ་ཚོམ་
ཆོད་པར་བྱས་པའི་ཕྱིར་རོ། །དེ་ཡང་རྗེ་བཙུན་རེད་མདའ་བ་ཆེན་པོ་ལ། བོ་དོང་ཨེའི་ཆོས་གྲྭར་རིགས་
ཚོགས་དྲུག་གི་ལུང་དང་། རིགས་ཚོགས་དྲུག་མདོ་བཏུས་དང་བཅས་པ་ཉམས་ལེན་གྱི་རིམ་པར་
བསྒྲིགས་པ་དབུ་མ་འཇུག་པ་རང་འགྲེལ་དང་བཅས་པའི་བཤད་པ་ཞིབ་པར་གསན་ཞིང་། སྔོན་ནས་
བདེ་བ་ཅན་པ་འཇམ་དབྱངས་རིན་ཆེན་དང་། སྣར་ཐང་མཁན་པོ་ཀུན་དགའ་རྒྱལ་མཚན་ལ་ཡང་
རིགས་ཚོགས་ཀྱི་ལུང་གསན། རིགས་ཚོགས་གཞན་རྣམས་ཀྱི་དཀའ་བའི་གནད་ཐམས་ཅད་དང་།
ཁྱད་པར་དུ་ཐལ་འགྱུར་བའི་ཐུན་མོང་མ་ཡིན་པའི་དཀའ་གནད་གྲུབ་མཐའ་འོག་མ་ཀུན་དང་མ་འདྲེས་
པའི་ཁྱད་ཆོས་རྣམས་ནི་ཕྱིས་སུ་རྗེ་བཙུན་མཁྱེན་པའི་གཏེར་རང་ལ་དངོས་སུ་གསན་ནས་ཐུགས་སུ་
ཆུད་པ་ཡིན་ཏེ། ལེགས་བཤད་སྙིང་པོ་ལས། གཞུང་ལུགས་མང་ཐོས་རིགས་པའི་ལམ་དུ་ཡང་། །ངལ་
བ་མང་བརྟེན་མངོན་པར་རྟོགས་པ་ཡི། །ཡོན་ཏན་ཚོགས་ཀྱིས་མི་དམན་དུ་མས་ཀྱང་། །འབད་ཀྱང་
རྟོགས་པར་མ་གྱུར་གནས་དེ་ནི། །འཇམ་མགོན་བླ་མའི་དྲིན་གྱིས་ལེགས་མཐོང་ནས། །ཤིན་ཏུ་བརྩེ་
བའི་བསམ་པས་བདག་གིས་འཆད། །ཅེས་གསུངས་ཤིང་། དབུ་སེམས་ཀྱི་མཁས་པ་སོ་སོའི་རིགས་
པའི་འགྲོས་ཕྲ་ཞིང་ཕྲ་བ་མ་འདྲེས་པ་ལེགས་བཤད་སྙིང་པོར་བཀོད་པ་ཐམས་ཅད་ཀྱང་མཁྱེན་པའི་
གཏེར་གྱི་གསུང་ཁོ་ན་ཟིན་བྲིས་སུ་མཛད་པ་ཡིན་ཏེ། དེའི་མཇུག་ཏུ། གསུང་རབ་དེ་ཉིད་མཐོང་བའི་
རིགས་སྨྲ་དེས། །རྨད་བྱུང་གཏམ་གྱི་སྦྱོར་བ་འདི་བྱས་སོ། །ཞེས་གསུངས་པའི་ཕྱིར། དེ་ལྟར་སྦྱངས་
པས་ངེས་དོན་གྱི་མདོ་སྡེ་ཟབ་མོའི་དོན་ལ་ངེས་པ་རྙེད་པས་མཐར་འཛིན་གྱི་གཡང་ལས་གྲོལ་བས།
ཚུལ་འདི་བསམས་ནས་ཀྱང་འདུན་མ་ལེགས་འདུག །འདི་ཡང་སྔར་ལྟར་སྒྲུབ་པའི་མཆོད་པར་འབུལ་
ལོ༑ ༑
གཉིས་པ་འབྲས་བུ་རྡོ་རྗེ་ཐེག་པ་མང་དུ་ཐོས་ཚུལ་ལ་གཉིས། རྡོ་རྗེ་ཐེག་པ་ལ་དོན་གཉེར་མེད་
པ་བླུན་པོར་བསྟན་པ། རང་ཉིད་ཀྱིས་ཇི་ལྟར་དོན་གཉེར་ཆེན་པོས་ཐོས་པ་བཙལ་ཚུལ་ལོ། །དང་
པོ་འཆད་པ་ལ། འདི་ན་རྫོགས་སངས་རྒྱས་སུ་བགྲོད་པ་ལ། །ཟབ་མོ་རྡོ་རྗེ་ཐེག་དང་ཕར་ཕྱིན་ཐེག །རྣམ་
པ་གཉིས་ཡོད་གསང་སྔགས་ཕར་ཕྱིན་ལས། །ཤིན་ཏུ་ཁྱད་པར་འཕགས་པ་ཡིན་ནོ་ཞེས། །ཉི་མ་ཟླ་བ་
- 221 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ལྟ་བུར་ཀུན་ཏུ་གྲགས། །ཚིག་དེ་བདེན་པའི་ཚིག་ཏུ་འདོད་བཞིན་དུ། །ཟབ་མོའི་ཐེག་དེ་ཇི་ལྟ་བུ་ཞིག་
ཅེས༑ ༑ཚོལ་བར་མི་བྱེད་མཁས་པའི་ཁུར་འཛིན་པ། །དེ་འདྲ་དེ་ཡང་ཤེས་རབ་ཅན་ཡིན་ན། །དེ་ལས་
གཞན་པའི་དབང་པོ་རྟུལ་པོ་གང་། །ཤིན་ཏུ་འཕྲད་དཀའ་གོང་ན་མེད་པའི་ལམ། །འདི་འདྲ་ཡལ་
བར་འདོར་བ་ཀྱེ་མའོ་མཚར། །ཞེས་གསུངས་དོན་ནི། གངས་ཅན་འདི་ན་རྫོགས་པའི་སངས་རྒྱས་
ཀྱི་སར་བགྲོད་པར་བྱེད་པའི་ཐེག་པ་ལ། གཏིང་དཔག་པར་དཀའ་བའི་ཟབ་མོ་འབྲས་བུ་རྡོ་རྗེ་ཐེག་
པ་དང་། རྒྱུ་ཕ་རོལ་ཏུ་ཕྱིན་པའི་ཐེག་པ་རྣམ་པ་གཉིས་ཡོད་ལ། དེ་གཉིས་ཀྱི་ནང་ནས་ཀྱང་གསང་སྔགས་
ཀྱི་ཐེག་པ་ནི། བསྐལ་པ་གྲངས་མེད་གསུམ་དུ་ཚོགས་བསགས་པ་ལ་བལྟོས་མི་དགོས་པར་མྱུར་དུ་
འཚང་རྒྱ་བའི་ཉེ་ལམ་དང་། དེའི་ནང་ནས་ཀྱང་བླ་མེད་ཀྱི་ཕ་རྒྱུད་དང་མ་རྒྱུད་གཉིས་ནི་ཤིན་ཏུ་ཁྱད་
པར་འཕགས་པ་ཡིན་ནོ་ཞེས་པའི་སྒྲ་འདི་ཉི་མ་དང་ཟླ་བ་ལྟ་བུར་མཁས་བླུན་ཀུན་ལ་གྲགས་ཤིང་།
གྲགས་པའི་ཚིག་དེ་ཡིད་དཔྱོད་ཙམ་གྱིས་བདེན་པའི་ཚིག་ཏུ་འདོད་བཞིན་དུ། ཟབ་མོ་རྡོ་རྗེ་ཐེག་པ་དེའི་
ངོ་བོ། རབ་དབྱེ་བྱེད་ལས་ཇི་འདྲ་ཞིག་ཡིན་དང་། ཕར་ཕྱིན་ཐེག་པ་ལས་ཁྱད་པར་འཕགས་པའི་
ཚུལ་དེ་ཇི་ལྟ་བུ་ཞིག་ཡིན་ཞེས་མཁས་པ་བསྟེན་ནས་བློ་གྲོས་ཀྱིས་འཚོལ་བར་མི་བྱེད་ཀྱང་། ད་དུང་
བདག་ནི་མདོ་སྔགས་ཐམས་ཅད་ལ་མཁས་པའོ་སྙམ་དུ་མཁས་པའི་ཁུར་འཛིན་པ་ཞིམ་པོ་ཟ་ཞིང་
མཛེས་པོ་གྱོན་པ་དེ་འདྲ་དེ་ཡང་ཆོས་ཅན། ཁྱོད་ལས་གཞན་པའི་དབང་པོ་རྟུལ་པོ་གང་ན་ཡང་མེད་
པར་ཐལ། ཁྱོད་ཀྱང་མཁས་པ་ཤེས་རབ་ཅན་ཡིན་པའི་ཕྱིར། ཁྱབ་སྟེ། ཤིན་ཏུ་ཕྲད་དཀའ་ཞིང་ཕྲད་
ན་དོན་ཆེ་བའི་མྱུར་ལམ་འདིའི་གོང་ན་གཞན་མེད་པ་འདི་འདྲ་བ་དང་ཕྲད་ཅིང་། དེ་ཉིད་ཕར་ཕྱིན་ཐེག་
པ་ལས་ཁྱད་པར་འཕགས་པར་ཐོས་ཤིང་ཤེས་ནས་ཀྱང་། དོན་དུ་མི་གཉེར་བར་ཡལ་བར་འདོར་པ་ནི་
མཁས་པ་རྣམས་ཀྱིས་སྨད་པའི་ཚིག་ཀྱེ་མའོ་ངོ་མཚར་ཆེ་ཞེས་ཁྲེལ་རྒོད་ཀྱི་གནས་ཡིན་པ་གང་ཞིག་
སྨད་པའི་འོས་དེ་ལྟ་བུ་ཡང་ཤེས་རབ་ཅན་ཡིན་ན། བླུན་པོ་གཞན་མེད་དགོས་པའི་ཕྱིར་ཏེ། དཔེར་ན་
སྐོམ་པས་གདུངས་ལ། གདུང་བ་དེ་ཆུས་སེལ་པར་ཡང་ཤེས། ཆུ་དང་ཕྲད་ཀྱང་ཆུ་འཐུང་བ་དོན་དུ་མི་
གཉེར་བར། བ་ཚྭ་འགམ་པ་ཤེས་རབ་ཅན་ཡིན་ན་བླུན་པོ་མེད་དགོས་པ་བཞིན་ནོ། །དེ་ལ་གསང་
སྔགས་འབྲས་བུ་རྡོ་རྗེ་ཐེག་པ་དང་རྒྱུད་སྡེ་ཞེས་པ་རྣམས་ཀྱི་དོན་ནི་སྔགས་རིམ་ཆེན་མོ་ལས། གསང་
ཞིང་སྦས་པས་འགྲུབ་ལ་སྣོད་མིན་གྱི་ཡུལ་མིན་པས་དེ་ལ་མི་བསྟན་པས་ན་གསང་བའོ། །སྔགས་ཀྱི་
སྐད་དོད་མཱནྟུ་ལ་མཱ་ན་ནི་ཡིད། ཏཱ་ཡ་ནི་སྐྱོབ་པས་སྔགས་ཏེ་ཞེས་དང་། ཐེག་པ་ནི་འདིར་འདོང་བ་འབྲས་
-222-



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
བུ་དང་འདིས་འདོང་བ་རྒྱུའི་ཐེག་པ་སྟེ་བགྲོད་པས་ན་ཐེག་པའོ། །འབྲས་བུ་ནི་གནས་ལུས་ལོངས་སྤྱོད་
མཛད་པ་ཡོངས་སུ་དག་པ་བཞི་སྟེ་སངས་རྒྱས་ཀྱི་ཕོ་བྲང་དང་སྐུ་དང་འབྱོར་བ་དང་འཕྲིན་ལས་སོ། །
ཚུལ་དེ་དང་རྗེས་སུ་མཐུན་པར་ད་ལྟ་ནས་གཞལ་ཡས་ཁང་དང་ལྷའི་འཁོར་ལོ་དང་མཆོད་པའི་ཡོ་
བྱད་དང་སྣོད་བཅུད་སྦྱོང་བ་སོགས་ཀྱི་མཛད་པ་ཅན་དུ་སྒོམ་པས་ན་འབྲས་བུའི་ཐེག་པ་སྟེ། ཞེས་
དང༑ ཐབས་དང་ཤེས་རབ་དབྱེར་མེད་པར་སྦྱོར་བའི་རྡོ་རྗེ་སེམས་དཔའི་རྣལ་འབྱོར་ནི་རྡོ་རྗེ་ཐེག་
པ་ཡིན་ལ་ཞེས་དང༌། རྒྱུད་ནི་རྒྱུན་ཆགས་པ་ཡིན་ལ་དེ་ལ་ལམ་གྱི་བྱེད་པ་འཇུག་པའི་གཞིའི་
རྒྱུད་དང་། དེ་སྦྱོང་བྱེད་ལམ་གྱི་རྒྱུད་དང་། སྦྱངས་འབྲས་འབྲས་བུའི་རྒྱུད་གསུམ་དུ་འདུས་པ་ཕྱི་མ་
ལས་གསུངས་པ་ནི་བརྗོད་བྱ་དོན་གྱི་རྒྱུད་ཡིན་ལ། དེ་དག་ཅི་རིགས་པ་བརྗོད་བྱར་བྱེད་པའི་གསུང་
རབ་ནི་རྗོད་བྱེད་གཞུང་གི་རྒྱུད་དོ། །སྡེ་ནི་རྒྱུད་དེའི་ཚོགས་སམ་རིས་སོ་ཞེས་གསུངས་པ་ལྟར་རོ། །ཕར་
ཕྱིན་ཐེག་པ་དང་སྔགས་ཀྱི་ཐེག་པ་གཉིས་ཀྱི་ཁྱད་པར་ཡང་དེ་ཉིད་ལས། འདིར་བགྲོད་པར་བྱ་
བ་འབྲས་བུའི་ཐེག་པ་ལ་ནི། སྔགས་དང་ཕར་ཕྱིན་གཉིས་མཆོག་དམན་གྱི་ཁྱད་པར་མེད་དེ། ལམ་
གཉིས་ཀའི་ཐོབ་བྱ་ཡང་སྐྱོན་ཀུན་ཟད་དང་ཡོན་ཏན་ཀུན་རྫོགས་ཀྱི་སངས་རྒྱས་སུ་མཚུངས་པའི་ཕྱིར་
རོ༑ ༑དེས་ན་འདིས་བགྲོད་པ་རྒྱུའི་ཐེག་པའི་ཁྱད་པར་ཡིན་ལ། ཞེས་དང་། ཕ་རོལ་ཏུ་ཕྱིན་པ་བ་
རྣམས་ལ་ནི། ཆོས་རྣམས་ཀྱི་དེ་ཁོ་ན་ཉིད་སྤྲོས་པ་དང་བྲལ་བ་སྒོམ་པས་ཆོས་ཀྱི་སྐུ་དང་རྣམ་པ་རྗེས་སུ་
མཐུན་པའི་ལམ་སྒོམ་པ་ཡོད་ཀྱང་། གཟུགས་ཀྱི་སྐུ་མཚན་དཔེས་སྤྲས་པ་དང་རྣམ་པ་འདྲ་བར་སྒོམ་
པའི་ལམ་མེད་ལ་སྔགས་ལ་ནི་ཡོད་དོ། །དེས་ན་གཞན་དོན་གཟུགས་ཀྱི་སྐུ་སྒྲུབ་པའི་ཐབས་ལ་ལམ་གྱི་
ལུས་མི་འདྲ་བའི་ཁྱད་པར་ཆེན་པོ་ཡོད་པས་ཐེག་པ་གཉིས་སུ་མཛད་པ་ཡིན་ཏེ། ཞེས་གསུངས་སོ། །
གཉིས་པ་རང་གིས་སྔགས་ལ་ཐོས་པ་མང་དུ་བཙལ་ཚུལ་ལ་གཉིས། སྤྱི་དང་སོ་སོར་བཙལ་ཚུལ་
ལོ༑ ༑དང་པོ་ནི། དེ་ཉིད་ཕྱིར་ན་རྒྱལ་བའི་ཐེག་པ་མཆོག །སངས་རྒྱས་ལས་ཀྱང་དཀོན་པའི་རྡོ་རྗེ་
ཐེག །དངོས་གྲུབ་གཉིས་ཀྱི་གཏེར་གྱུར་ཟབ་མོ་དེར། །ཞུགས་ནས་འབད་པ་མང་པོས་རིང་་་་
སྦྱངས། །ཚུལ་འདི་བསམས་ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་
གཏེར། །ཞེས་གསུངས། དོན་ནི་ཕར་ཕྱིན་ཐེག་པ་ལས་གསང་སྔགས་ཀྱི་ཐེག་པ་ཁྱད་པར་འཕགས་
པ་དེ་ཉིད་ཀྱི་ཕྱིར་ན། བདུད་བཞིའི་གཡུལ་ལས་རྒྱལ་བས་གསུངས་པའི་ཐེག་པ་ཀུན་གྱི་མཆོག །འཇིག་
རྟེན་དུ་ནི་ཀུན་མཁྱེན་རྣམས། །འབྱུང་འགྱུར་ཡང་ནི་མི་འབྱུང་སྲིད། །ཨུ་དུམ་ཝ་རའི་མེ་ཏོག་བཞིན། །
- 223 -



(）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
བརྒྱ་ལམ་ན་ནི་རེས་འགའ་ཞིག །གསང་སྔགས་སྤྱོད་པའི་ཚུལ་འབྱུང་བ། །དེ་བས་ཀྱང་ནི་ཤིན་
ཏུ་དཀོན། །ཞེས་གསུངས་པ་ལྟར་སངས་རྒྱས་ལས་ཀྱང་ཆེས་ཆེར་དཀོན་པའི་རྡོ་རྗེ་ཐེག་པ། ཞི་
རྒྱས་དབང་དྲག་གི་དངོས་གྲུབ་དང་། ལྷ་མོ་བཞིས་ཞུས་ལས། རྫས་བརྒྱད་ཡན་ལག་སྒྲུབ་པ་
བཤད། །རི་ལུ་མིག་སྨན་དངོས་གྲུབ་དང་། །རལ་གྲི་ས་འོག་དངོས་གྲུབ་དང་། །ནམ་མཁར་འཕུར་དང་
མི་སྣང་དང་། །འཆི་བ་མེད་དང་ནད་འཇོམས་སོ། །ཞེས་གསུངས་པའི་གྲུབ་ཆེན་བརྒྱད་ནི་ཐུན་མོང་
གི་དངོས་གྲུབ་དང་། ཟུང་འཇུག་རྡོ་རྗེ་འཆང་གི་གོ་འཕང་ནི་མཆོག་གི་དངོས་གྲུབ་སྟེ། དེ་གཉིས་ཀྱི་
གཏེར་དུ་གྱུར་པ་ཆུ་གཏེར་ཆེན་པོ་ལྟར་གཏིང་ཟབ་ལ་བློ་གྲོས་དམན་པས་བརྒལ་དཀའ་བ་དེ་དང་དེར་
རྡོ་རྗེ་ཐེག་པ་ནས་བཤད་པའི་མཚན་ཉིད་ཚང་བའི་རྡོ་རྗེ་སློབ་དཔོན་གྱི་དེད་དཔོན་ལ་བརྟེན་ནས། རྒྱུད་
སྡེ་སོ་སོ་ནས་བཤད་པའི་དབང་བསྐུར་བརྡའ་དོན་འཕྲོད་པ་བླངས་ནས་ཞུགས་ཏེ་དམ་ཚིག་དང་སྡོམ་
པ་དག་པ་གཞིར་བཟུང་ནས། གུས་སྦྱོར་དང་རྒྱུན་སྦྱོར་གཉིས་ཀྱི་འབད་པ་མང་པོས་མཚན་བཅས་དང་
མཚན་མེད་དང་བསྐྱེད་རིམ་དང་རྫོགས་རིམ་རྣམས་ཀྱི་ཆོ་གའི་ཡན་ལག་ཕྲ་མོ་ཚུན་ཆད་ལ་ཡུན་རིང་དུ་
སྦྱངས་སོ། །ཚུལ་འདི་བསམས་ཤིང་རང་གི་མདུན་མ་ལེགས་ནས་གདའ་སྟེ། གཞན་དག་སྔགས་ཀྱི་
རྟེན་དུ་མི་རུང་བའང་། རུང་ཡང་དོན་གཉེར་མེད་ལ། དོན་གཉེར་ཡོད་ཀྱང་དངོས་གྲུབ་གཉིས་ཀྱི་བགོ་
སྐལ་མ་ཐོབ་པ་མང་དུ་མཐོང་བའི་ཕྱིར། གཞན་ནི་སྔར་ལྟར་རོ། །
གཉིས་པ་རྒྱུད་སྡེ་སོ་སོར་ཐོས་པ་བཙལ་ཚུལ་ལ་བཞི་ཡོད་པའི། དང་པོ་བྱ་བའི་རྒྱུད་མང་དུ་ཐོས་
ཚུལ་ནི། རྒྱུད་སྡེ་འོག་མ་གསུམ་གྱི་ལམ་གྱི་ཚུལ། །མི་ཤེས་དེ་ཡིས་རྣལ་འབྱོར་བླ་མེད་རྒྱུད། །རྒྱུད་
སྡེ་ཀུན་གྱི་མཆོག་ཏུ་ཐག་བཅད་ཀྱང་། །དམ་བཅའ་ཙམ་དུ་ཟད་པར་ལེགས་མཐོང་ནས། །གསང་བ་སྤྱི་
རྒྱུད་ལེགས་པར་གྲུབ་པ་དང་། །དཔུང་བཟང་གིས་ཞུས་བསམ་གཏན་ཕྱི་མ་སོགས། །བྱ་རྒྱུད་རིགས་
གསུམ་སྤྱི་དང་བྱེ་བྲག་གི། །རྒྱུད་སྡེ་རྣམས་ལ་རིང་དུ་འདྲིས་པར་བྱས། །ཚུལ་འདི་བསམས་ཤིང་མདུན་
མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་པས་འཆད་ལ། དེ་ཡང་།
རྒྱུད་སྡེ་བཞི་ནི། བརྟག་པ་ཕྱི་མའི་ལེའུ་གསུམ་པ་ལས། རྒོད་དང་ལྟ་བ་དག་གིས་ཀྱང་། །འཁྱུད་དང་དེ་
བཞིན་གཉིས་གཉིས་ཀྱིས། །རྒྱུད་ཀྱང་རྣམ་པ་བཞི་རྣམས་ཏེ། །ཞེས་གསུངས་པ་ལྟར་ཡིན་ལ། རྒྱུད་སྡེ་
བཞིར་འཇོག་པའི་རྒྱུ་མཚན་ནི། སྔགས་རིམ་ཆེན་མོ་ལས། རྡོ་རྗེ་ཐེག་པ་ལ་མོས་པ་དང་དེའི་ལམ་གྱི་
ཆ་འགའ་ཞིག་སྒོམ་པ་ལ་ངེས་པ་མེད་ཀྱང་། ཐོག་མར་ཐེག་པ་དེ་ལ་འཇུག་པའི་གདུལ་བྱའི་གཙོ་བོ་
- 224 .



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །(ཀ༽
ནི་འདོད་ཁམས་པ་ཡིན་ལ། དེ་ཡང་སྤྱིར་རིག་མའི་འདོད་ཡོན་ལ་ཆགས་པ་ལམ་དུ་བྱེད་པ་ཙམ་ཞིག་གི་
སྒོ་ནས་བྱང་ཆུབ་འཚོལ་བ་ལ་མོས་པའོ། །འདི་ཡང་བླ་མེད་དུ་ནི་དངོས་དང་སྒོམ་པའི་རིག་མ་གཉིས་ཀ་
ལ་དམིགས་པའི་རྒོད་པ་སོགས་ཀྱི་ཆགས་པ་ལམ་དུ་བྱེད་པ་གསུངས་ལ། རྒྱུད་སྡེ་འོག་མ་གསུམ་ལ་ནི།
བསྒོམས་པའི་ཡེ་ཤེས་ཀྱི་རིག་མ་ཁོ་ནའི་འདོད་ཡོན་ལ་དམིགས་པའི་དགའ་བ་ལམ་བྱེད་ཡིན་ནོ། །
དབང་པོ་གཉིས་སྦྱོར་སྒོམ་པ་ཙམ་ཡང་རྣལ་འབྱོར་རྒྱུད་ལའང་མི་རུང་བས། དེ་ལས་གཞན་པའི་ལག་
བཅངས་སམ་འཁྱུད་པའི་རེག་བྱ་ལ་དམིགས་པའི་དགའ་བ་ལམ་བྱེད་རྣལ་འབྱོར་རྒྱུད་ལ་སྦྱར་བ། །
རེག་བྱ་ལས་གཞན་རྒོད་པ་དང་ལྟ་བའི་དམིགས་པ་ལ་བརྟེན་ནས་བྱུང་བའི་དགའ་བ་ལམ་བྱེད་བྱ་སྤྱོད་
ལ་སྦྱར་རོ། །ཞེས་དང་། གདུལ་བྱ་མི་འདྲ་བའི་ཁྱད་པར་དེ་ལྟར་འོང་བ་ཡང་སྒོ་གཉིས་ནས་ཡིན་ཏེ་
འདོད་ཡོན་ལ་ཆགས་པ་ལམ་དུ་བྱེད་ཚུལ་མི་འདྲ་བ་བཞི་ཡོད་པ་དང་། གང་གི་སྒོ་ནས་དེ་ལྟར་ལམ་དུ་
བྱེད་པའི་སྟོང་པ་དང་ལྷའི་རྣལ་འབྱོར་རྒྱུད་ལ་བསྐྱེད་པའི་ནུས་པ་མཆོག་དམན་བཞི་ཡོད་པའི་དབང་
གིས་ཡོན་ནོ། །ཞེས་གསུངས་པ་ལྟར་རྒྱུད་སྡེ་བཞིར་གསུངས་པའི་རྒྱུད་སྡེ་འོག་མ་བྱ་སྤྱོད་རྣལ་འབྱོར་
རྒྱུད་གསུམ་གྱི་ལམ་གྱིས་འདོད་ཡོན་ལམ་དུ་བྱེད་ཚུལ་སོགས་ཀྱི་ཁྱད་པར་མི་ཤེས་པ་དེ་ཡིས་རྒྱུད་སྡེ་
བཞི་པ་རྣལ་འབྱོར་བླ་ན་མེད་པའི་རྒྱུད། རྒྱུད་སྡེ་ཀུན་གྱི་མཆོག་ཡིན་ནོ་ཞེས་ཚིག་ཙམ་གྱིས་ཐག་བཅད་
ཀྱང་མཆོག་ཡིན་པའི་རྒྱུ་མཚན་ཚད་མས་མ་གྲུབ་པས་ཐག་བཅད་པ་དེ་དམ་བཅའ་བ་ཙམ་དུ་ཟད་པར་
ལེགས་པར་མཐོང་ནས། །གསང་བ་སྤྱི་རྒྱུད་དང་། ལེགས་པར་གྲུབ་པ་དང༌། དཔུང་བཟང་གིས་ཞུས་
པ་དང་། བསམ་གཏན་ཕྱི་མ་ལ་སོགས་པ། བྱ་རྒྱུད་ལ་རིགས་ཀྱི་གཙོ་བོ་དེ་བཞིན་གཤེགས་པའི་
རིགས་དང་། བར་བ་པདྨའི་རིགས་དང་། རིགས་ཐ་མ་རྡོ་རྗེའི་རིགས་ཏེ་རིགས་གསུམ་གྱི་རྒྱུད་སྡེ་ཆར་
གཏོགས་དང་བཅས་པ་སྤྱི་དང་བྱེ་བྲག་གི་རྒྱུད་སྡེ་རྣམས་ལ་ཡུན་རིང་དུ་འདྲིས་པར་བྱས་སོ། །ཚུལ་འདི་
ཞེས་སོགས་སྔར་ལྟར་རོ། །
གཉིས་པ་སྤྱོད་རྒྱུད་ལ་སྦྱངས་ཚུལ་དེ་འཆད་པ་ལ། རྒྱུད་སྡེ་གཉིས་པ་སྤྱོད་པའི་རྒྱུད་རྣམས་
ཀྱི༑ ་སྣ་གཙོ་བོར་གྱུར་པ་རྣམ་སྣང་མངོན་བྱང་གི །རྒྱུད་ལ་སྦྱངས་པས་སྤྱོད་པའི་རྒྱུད་ཀྱི་ཕྱོགས། །
གང་ཡིན་དེ་ཡང་ལེགས་པར་ངེས་པར་བྱས། །ཚུལ་འདི་བསམས་ཤིང་མདུན་ལ་ལེགས་ནས་གདའ། །
བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས། དོན་ནི། བོད་ཡུལ་འདི་ན་སྤྱོད་རྒྱུད་ཧ་
ཅང་མང་བ་མ་འགྱུར་ཡང་། རྒྱུད་སྡེ་གཉིས་པ་སྤྱོད་རྒྱུད་ཀྱི་གཙོ་བོར་གྱུར་པ་རྣམ་པར་སྣང་མཛད་མངོན་
125-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
པར་བྱང་ཆུབ་པའི་རྒྱུད་ལ་ཞིབ་ཏུ་སྦྱངས་པས། སྤྱོད་པའི་རྒྱུད་ཀྱི་གཙོ་བོ་ཕྱོགས་གཏོགས་དང་བཅས་
པའི་ལམ་གྱི་ཁྱད་པར་གང་ཡིན་པ་དེ་ཡང་ལེགས་པར་ངེས་པར་བྱས་སོ། །ཚུལ་འདི་སོགས་འདྲ།
གསུམ་པ་རྣལ་འབྱོར་རྒྱུད་ལ་སྦྱངས་ཚུལ་དེ་འཆད་པ་ལ། རྒྱུད་སྡེ་གསུམ་པ་རྣལ་འབྱོར་རྒྱུད་
རྣམས་ཀྱི། །གཙོ་བོ་དཔལ་ལྡན་དེ་ཉིད་བསྡུས་པའི་རྒྱུད། །བཤད་རྒྱུད་རྡོ་རྗེ་རྩེ་མོ་ལ་སོགས་
ལ༑ །སྦྱངས་པས་རྣལ་འབྱོར་རྒྱུད་ཀྱི་དགའ་སྟོན་མྱོང་། །ཚུལ་འདི་བསམས་ཤིང་མདུན་མ་ལེགས་
ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས། དོན་ནི། རྒྱུད་སྡེ་གསུམ་
པ་རྣལ་འབྱོར་རྒྱུད་རྣམས་ཀྱི་གཙོ་བོ། དཔལ་ལྡན་དེ་ཉིད་བསྡུས་པའི་རྒྱུད་དང་། བཤད་རྒྱུད་རྡོ་རྗེ་རྩེ་
མོ༑ སོགས་ཁོངས་ནས་དཔལ་མཆོག །ངན་སོང་སྦྱོང་རྒྱུད་དང༌། དེ་ཉིད་སྣང་བ། ཀོ་ས་ལའི་རྒྱན།
དཔལ་མཆོག་འགྲེལ་ཆེན་སོགས་རྒྱུད་དང་རྒྱ་འགྲེལ་དུ་མ་ལ་ཡུན་རིང་དུ་སྦྱངས་པས་རྣལ་འབྱོར་རྒྱུད་
ཀྱི་དོན་ཉམས་སུ་ལེན་ཚུལ་གྱི་གནད་རྣམས་འཁྲུལ་མེད་དུ་གོ་བའི་དགའ་སྟོན་རྒྱ་ཆེར་ཉམས་སུ་མྱོང་
།
ཚུལ་འདི་སོགས་སྔར་བཞིན་ནོ། །རྒྱུད་སྡེ་འོག་མ་གསུམ་ལ་གནས་གང་དུ། བླ་མ་གང་བསྟེན་
ནས་སྦྱངས་ཤེ་ན། རྗེ་འདི་ཉིད་དགུང་ལོ་སོ་བཞི་བཞེས་པ་རྟའི་ལོ། སངས་རྒྱས་ལས་ཀྱང་དཀོན་པའི་
རྡོ་རྗེ་ཐེག་པ་གོང་འོག་རྣམས་ཀྱི་དབང་། ལག་ལེན་མན་ངག །བཤད་སྲོལ་རྣམ་པར་དག་པ་མཐའ་དག་
པ་ཞིག་རྩད་བཅད་ནས་གསན་དགོངས་པ་ནར་མར་ཡོད་པའི་སྐབས་ཤིག་ན། མནལ་ལམ་དུ། ཁྲི་ཆེན་
པོ་ཞིག་གི་སྟེང་ན་བླ་མ་ཁྱུང་པོ་ལྷས་པ་ཡིན་ཟེར་བ་བགྲེས་ཉམས་ཅན་དབུ་རྒྱན་གསོལ་ཞིང་རྡོ་དྲིལ་
བཟུང་བ་ཞིག་བཞུགས་འདུག་པ་དེའི་སྐུ་མདུན་ན་རྗེ་རང་བཞུགས་འདུག་པ་ལ། བླ་མ་བཞེངས་ནས་རྡོ་
རྗེའི་འགྲོས་ཀྱིས་གར་སྟབས་དང་བཅས། རྡོ་རྗེ་གསོར་ཞིང་དྲིལ་བུ་བསིལ་ནས་རྗེ་རང་ལ་གཡས་སྐོར་
ལན་གསུམ་མཛད་ཅིང་། ཕྲེང་བ་ནས་འབྱུང་བའི་ཨེ་ཀཱ་པ་ཙི་ཀཱ་བ་ཞེས་སྒྲ་བསྒྲགས་ནས་རྗེ་འདིའི་
དབུའི་སྟེང་དུ་རྡོ་དྲིལ་བཟུང་ནས། ཀརྨ་བཛྲ་ཞེས་བྱ་བའོ། །ཞེས་གསུངས་ནས་ཁྲི་ལ་བཞུགས་སོང་བ་
ཞིག་རྨིས། མནལ་སད་པ་ན་ཐུགས་ལ་བདེ་ཉམས་ཆེན་པོ་འཁྲུངས། གསང་མཚན་སྔར་ནས་དོན་ཡོད་
རྡོ་རྗེ་ཡིན་པ་དང་མཐུན་པར་བྱུང་དགོངས་པ་ཞིག་བྱུང་། དེ་ནས་ཞ་ལུ་རི་སྦུག་ཏུ་རིན་པོ་ཆེ་ཁྱུང་པོ་ལྷས་
པ་དེ་ལ་ཡོ་ག་སོགས་གསན་པར་འབྱོན་དགོངས་ནས་ཡོད་པའི་ནུབ་ཅིག་མནལ་ལམ་དུ། ཁྲི་ཆེན་པོ་
ཞིག་གི་སྟེང་ན་རིན་པོ་ཆེ་ཁྱུང་པོ་བ་ཡིན་ཟེར་བའི་བླ་མ་བགྲེས་པོ་རང་ཞིག་བཟང་པོའི་བཞུགས་སྟངས་
མཛད་པའི་དྲུང་ན་རྗེ་རང་བཞུགས་འདུག་པ་ལ། བླ་མ་དེས་ཕྱག་གཉིས་ཀྱིས་ཐུགས་ཀའི་ན་བཟའ་
- 226 -



( སྐྱོ ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
བསལ་ནས་སྟོན་པའི་ཐུགས་ཀར་སྔགས་ཀྱི་ཕྲེང་བ་རིང་པོ་རིམ་པ་དུ་མས་བསྐོར་བའི་འཁོར་ལོ་
ཡིག་འབྲུ་རྣམས་ཁྲ་ཧྲ་མེ་འདུག་པའི་སྔགས་རྣམས་ཕལ་ཆེར་ཀློག་པ་ཞིག་རྨིས། ལྟས་ཁྱད་པར་
ཅན་དེ་དག་གཟིགས་ནས་ཞ་ལུར་ཕེབས་ནས་བླ་མ་དེ་ཉིད་མཇལ་བས་སྔར་མནལ་ལམ་དུ་བྱུང་བའི་
དབྱིངས་དེ་ཁོ་ན་ལྟར་འདུག་པས་དད་གུས་སྨྲ་མི་ཤེས་པ་ལྟ་བུ་འཁྲུངས། དེ་ནས་ལམ་སྒྲོན་
ལས༔ བྱ་བ་སྤྱོད་སོགས་རྒྱུད་གསུངས་པའི། །གལ་ཏེ་གསང་སྔགས་སྤྱོད་འདོད་ན། །དེ་ཚེ་སློབ་
དཔོན་དབང་བསྐུར་ཕྱིར། །བསྙེན་བཀུར་རིན་ཆེན་སོགས་སྦྱིན་དང་། །བཀའ་སྒྲུབ་ལ་སོགས་ཐམས་
ཅད་ཀྱིས། །བླ་མ་དམ་པ་མཉེས་པར་བྱ། །བླ་མ་མཉེས་པར་གྱུར་པ་ཡིས། །ཡོངས་རྫོགས་སློབ་དཔོན་
དབང་བསྐུར་བས། །སྡིག་ཀུན་རྣམ་དག་བདག་ཉིད་ནི། །དངོས་གྲུབ་འགྲུབ་པའི་སྐལ་ལྡན་འགྱུར། །
དངོས་སུ་བལྟ་བ་དང་། སྦྱོར་བས་ལུས་ངག་གི་བསྙེན་བཀུར་བ་འཚོ་བ་ནར་མ་དང་། རིན་པོ་ཆེ་དང་
གོས་དར་སོགས་འབུལ་བ་དང་། སྐབས་སྐབས་དམ་ཚིག་གི་རྫས་ཚོགས་ཀྱི་མཆོད་པ་ཕུན་སུམ་
ཚོགས་པས་མཉེས་པར་མཉེས་པར་མཛད་ནས་ཐོག་མར་ཡོ་གའི་དཀྱིལ་འཁོར་ཆེན་པོ་རྣམས་ཀྱི་དབང་
གིས་སྣ་དྲངས་ཏེ། གདུགས་དཀར་དམ་ཚིག་གསུམ་བཀོད། བཅུ་གཅིག་ཞལ། རྡོ་རྗེ་རྣམ་འཇོམས།
ཚེ་དཔག་མེད་སོགས་བྱ་རྒྱུད་དང་། རྣམ་སྣང་མངོན་བྱང་སོགས་སྤྱོད་རྒྱུད་དེ། དེ་སྐབས་བོད་ན་ཡོད་
པའི་དབང་གི་ཆུ་བོ་རྣམ་པར་དག་པ་ཕལ་ཆེར་གསན་ཞིང་། བླ་མེད་ལ་ཡང་གསང་འདུས་མི་བསྐྱོད་
པ་དང་། བདེ་མཆོག་ལཱུ་ཨི་པ་དང༌། ནག་པོ་བ་སོགས་མཐའ་ཡས་པ་གསན་ནས་ཁོང་ལ་མངའ་བའི་
བཀའ་ལུང་ཕལ་ཆེར་བུམ་པ་གང་བྱོའི་ཚུལ་དུ་ཐུགས་རྒྱུད་ལ་གཏམས་པར་མཛད་ནས་ལོ་གཅིག་
བཞུགས། དེ་ལྟར་ཆོས་གནང་བའི་ཚེ་དབང་རེ་རེ་རྫོགས་པའི་མཚམས་སུ་བླ་མ་དེའི་ཞལ་ནས། ང་
ལ་ཡང་འདི་བླ་མ་འདི་ཞེས་བྱ་བས་དགྱེས་བཞིན་དུ་གནང་བ་ཡིན་ནོ་བྱ་བ་རེ་ངེས་ཅན་དུ་གསུང་ཞིང་།
བཀའ་ལུང་ལེགས་པར་རྫོགས་པ་ན་ད་ནི་ཆོས་བདག་པོ་ལ་འཕྲོད་པས་འགྱོད་པ་མེད་དོ་ཞེས་གསུངས་
ཏེ༑ དེ་ནི་རྗེ་བཙུན་ཁྱུང་པོ་རིན་པོ་ཆེས། ཀུན་མཁྱེན་འཕགས་པ་འོད་དང་། བུ་སྟོན་ཐམས་ཅད་མཁྱེན་
པ་གཉིས་ལས་སྔགས་ཀྱི་གདམས་པ་རྒྱ་མཚོ་ལྟ་བུ་བཞེས་པའི་བྱིན་རླབས་ཀྱི་བཅུད་མ་ཉམས་པའི་རྡོ་
རྗེ་ཐེག་པའི་བསྟན་པ་ཡོངས་སུ་རྫོགས་པར་རྗེ་འདི་ཉིད་ཀྱི་ཕྱག་ཏུ་འཕྲོད་ནས་ཕྱོགས་འདིར་སྐྱེ་དགུ་
ཐམས་ཅད་ཀྱི་ཕན་བདེའི་རྩ་ལག་ཏུ་གྱུར་པ་འདི་དགོངས་པར་གསལ་ལོ། །ཉང་སྟོད་བདེ་ཆེན་དུ་
དབྱར་སྟོན་གཉིས་ཙམ་གྱི་བར་དུ་རིན་པོ་ཆེ་པ་ཆོས་ཀྱི་དཔལ་བ་ཚུལ་བཞིན་བསྟེན་ནས་རྡོ་རྗེ་རྣལ་
- 227 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ ..
འབྱོར་མས་དངོས་སུ་རྗེས་སུ་བཟུང་བ་པཎྜི་ཏ་འཇིགས་མེད་འབྱུང་གནས་སྦས་པའི་ལེགས་བཤད་རྡོ་
རྗེ་ཕྲེང་བའི་དབང་ཆེན་བཞི་བཅུ་ཞེ་གཉིས། བདེ་ལེགས་སུ་བྱེད་པའི་དཀྱིལ་འཁོར་གསུམ་དང་བཅས་
པའི་དབང་ལུང་མཛུབ་ཁྲིད་བཤད་པ་གར་ཐིག་དབྱངས་གསུམ་གྱི་ཕྱག་ལེན་དང་བཅས་པའི་སྒོ་ནས་རྡོ་
རྗེ་ཕྲེང་བ། རྣལ་འབྱོར་རྫོགས་ཕྲེང་། འོད་ཀྱི་སྙེ་མ་སྟེ་ཕྲེང་བ་སྐོར་གསུམ་ལ་ཤིན་ཏུ་མཁས་པར་སྦྱངས་
ཤིང་གཞན་ཡང་ཕྱག་རྡོར་འཁོར་ལོ་ཆེན་པོ་ལ་སོགས་པའི་ཆོས་བཀའ་མང་དུ་གསན་ནོ། །ལྷག་པར་
རྣལ་འབྱོར་རྒྱུད་ལ་དབང་ཐོབ་པ་ཙམ་དུ་མ་ཟད། ཉང་སྟོད་སྨད་ཀྱི་མཚམས་འཁྲིས་རྩ་ཁང་ཞེས་
པར༑ ཡོ་ག་བ་མགོན་བཟང་ཞེས་པ་གདན་དྲངས་ནས། རྡོ་རྗེ་དབྱིངས་དང་དཔལ་མཆོག་རྩེ་མོ་
ལ་སོགས་པ་དཀྱིལ་འཁོར་ཆེན་པོ་རྣམས་ཀྱི་གར་ཐིག་དབྱངས་དཀྱིལ་འཁོར་གྱི་ཆོ་གའི་འཁྲིད་ཕྱག་
རྒྱ་འཆིང་བ་སོགས་བུ་སྟོན་རིན་པོ་ཆེའི་ཕྱག་ལེན་ལྟར་ཞིབ་ཏུ་སྦྱངས། སླར་ཡང་པན་གནམ་ཕག་པ་
རིར་ཞ་ལུའི་ཡོ་ག་བ་མཁས་པ་སྡེ་སྣོད་འཛིན་པ་རྒྱལ་མཚན་གྲགས་པ་སྤྱན་དྲངས་ནས། ཡོ་གའི་
དབྱངས་དང་ཕྱག་ལེན་སོགས་ལ་དག་ཐེར་མཛད་ཅིང་། བུ་སྟོན་ཐམས་ཅད་མཁྱེན་པས་མཛད་པའི་རྡོ་
རྗེ་འབྱུང་བའི་རྣམ་བཤད་ཆེན་མོ། དེ་ཉིད་བསྡུས་པ། རྩེ་མོ། དཔལ་མཆོག །སྦྱོང་རྒྱུད་སོགས་རྒྱུད་
དང༑ དེ་ཉིད་སྣང་བ། ཀོ་ས་ལེའི་རྒྱན། དཔལ་མཆོག་འགྲེལ་ཆེན་ལ་སོགས་པ་རྒྱུད་དང་རྒྱ་འགྲེལ་གྱི་
རིགས་དཔག་ཏུ་མེད་པའི་ལུང་གསན་ནོ། །
བཞི་པ། རྣལ་འབྱོར་བླ་མེད་ལ་སྦྱངས་ཚུལ་དེ་འཆད་པ་ལ། བཞི་པ་རྣལ་འབྱོར་བླ་ན་མེད་པ་
ལ༑ ༑འཕགས་ཡུལ་མཁས་པ་རྣམས་ལ་ཉི་ཟླ་ལྟར། །ཡོངས་སུ་གྲགས་པའི་ཕ་རྒྱུད་འདུས་པ་དང་། །
རྣལ་འབྱོར་མ་རྒྱུད་ཀྱེ་རྡོར་བདེ་མཆོག་གི། །རྩ་རྒྱུད་བཤད་པའི་རྒྱུད་ལ་སོགས་པ་དང་། ། བསྡུས་རྒྱུད་
གཞན་དང་བཤད་སྲོལ་མི་འདྲ་བའི། །ཤིང་རྟའི་སྲོལ་འབྱེད་དུས་ཀྱི་འཁོར་ལོའི་རྒྱུད། །གསལ་བྱེད་དྲི་
མ་མེད་པའི་འོད་ལ་སྦྱངས། །ཚུལ་འདི་བསམས་ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་
རྗེ་བཙུན་མཁྱེན་པའི་གཏེར། །ཞེས་གསུངས། འདིའི་དོན་འཆད་པ་ལ་གསུམ་ཡོད་པའི་དང་པོ།
འཕགས་ཡུལ་མཁས་པ་རྣམས་ལ་ཉི་ཟླ་ལྟར་ཡོངས་སུ་གྲགས་པའི་ཕ་རྒྱུད་གསང་བ་འདུས་པ་ལ་ཇི་
ལྟར་སྦྱངས་ན། རྣམ་ཐར་ཟུར་འདེབས་ལས། བྱ་བྲལ་མཛད་ནས་ཞ་ལུར་བླ་མ་ཁྱུང་པོ་ལྷས་པ་གཞོན་
ནུ་བསོད་ནམས་ལ་རྒྱུད་སྡེ་བཞི་གའི་དབང་རྒྱུད་མན་ངག་ཕལ་ཆེར་གསན་ཞིང་། ཁྱད་པར་དུ་ས་སྐྱ་
བ་དང་བུ་སྟོན་པའི་ལུགས་ཀྱི་ཡོ་ག་དང་། བླ་མེད་ཀྱི་སྐོར་མ་ལུས་པ། དེའི་ནང་ནས་ཀྱང་གསང་འདུས་
- 228 -



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
མར་ལུགས། འགོས་ལུགས། ཇོ་བོ་ལུགས་སོགས་འཕགས་ལུགས་དང་ཡེ་ཤེས་ཞབས་ལུགས་ཀུན་
སྙིང་གི་ལུགས་ལ་སོགས་པ་རྒྱ་བོད་ཀྱི་བཤད་སྲོལ་དང་བཅས་པ་གསན་ཅིང་ཐུགས་སུ་ཆུད་པར་་་་་
མཛད་དོ། །ཞེས་གསུངས་ལ། ཡེ་ཤེས་ཞབས་ལུགས་ཀྱི་དབང་སོགས་ཐུགས་སྲས་རིན་ཆེན་རྣམ་རྒྱལ་
ལ་ཡང་གསན་ནོ། །གསང་འདུས་རྩ་རྒྱུད་ཀྱི་བཤད་སྲོལ་ནི་རྗེ་རིན་པོ་ཆེས་འབའ་འུ་འབའ་གཉེར་དུ་རྗེ་
བཙུན་རེད་མདའ་པ་ལ་གསན་པ་ཡིན་ལ། མདོར་ན་མཐའ་གཅོད་རིན་ཆེན་མྱུ་གུ་ལས། རྗེ་བཙུན་དམ་
པ་ཀུ་མཱ་ར་མ་ཏིའི་ཞལ་སྔ་ནས་དང་། བུ་སྟོན་ཞབས་ཀྱི་སློབ་མ་རྗེ་བཙུན་དམ་པ་ཁྱུང་པོ་ལྷས་པའི་
ཞལ་སྔ་ནས་དང་། རྗེ་བཙུན་དམ་པ་ཆོས་ཀྱི་དཔལ་བ་གསུམ་ཀ་བསྡོམས་པ་ལ་བརྟེན་ནས། འཕགས་
སྐོར་གྱི་ཆོས་སྐོར་རྣམས་བདག་གིས་ཡོངས་སུ་རྫོགས་པར་ནོས་ཞེས་གསུངས་པ་ལྟར་རོ། །
གཉིས་པ་མ་རྒྱུད་ལ་བདེ་མཆོག་གི་སྐོར་དང༌། ཀྱེ་རྡོར་གྱི་སྐོར་ཇི་ལྟར་གསན་ན། དང་པོ་མདོ་
སྨད་དུ་བཞུགས་སྐབས་ཆོས་རྗེ་དོན་གྲུབ་རིན་ཆེན་པའི་ཞབས་དྲུང་ནས། བདེ་མཆོག་དྲིལ་བུ་ལྷ་ལྔ།
འཇིགས་བྱེད་རྭ་ལུགས། ཀྱེ་རྡོ་རྗེ། ཕྱག་རྡོར་འཁོར་ལོ་ཆེན་པོ་སོགས་ཀྱི་དབང་དང་བཤད་པ་མན་ངག་
ཅི་རིགས་པ་གསན། ཞ་ལུར་མཁན་ཆེན་རིན་ཆེན་རྣམ་རྒྱལ་ལ་བདེ་མཆོག་མེ་ཏྲི་བཅུ་གསུམ་
མའི་དབང་གསན། སྙེ་ཐང་གི་ཆོས་རྫོང་དུ་བླ་མ་དམ་པ་བསོད་ནམས་རྒྱལ་མཚན་ལ་བདེ་མཆོག་དྲིལ་
བུ་ལུས་དཀྱིལ་གྱི་དབང་དང་། འཇམ་དབྱངས་ཨ་ར་པ་ཙ་ནའི་རྗེས་གནང་གསན་ཞ་ལུ་རི་སྦུག་ཏུ་ཁྱུང་
ལྷས་པར་ལཱུ་ཨི་པ་དང་ནག་པོ་པའི་དབང་གསན། བདེ་མཆོག་རྩ་རྒྱུད་ཀྱི་བཤད་པ་ནི། རྒྱུད་འགྲེལ་
སྦས་དོན་ཀུན་གསལ་ལས། བླ་མ་འཕགས་པ་འོད། ཅེས་པ་ཇོ་བོ་ལུགས་དང་། ལོ་ཆུང་དང་ས་སྐྱ་པའི་
ལུགས་ཀྱི་དབང་དང་འཁྲིད་དང་བཤད་པ་མངའ་བ་ཞིག་གིས་བུ་སྟོན་ཐམས་ཅད་མཁྱེན་པ་ལ་གནང་།
ཡང་བླ་མ་དེས་མར་དོའི་ལུགས་ཀྱི་བཤད་ལུང་ཡང་རྩེ་བ་ལ་ཞུས་གསུང་པས་ཁོང་ལ་ལོཙྪ་བ་མཁས་པ་
གཉིས་ཀ་ལ་བརྒྱུད་པའི་ནཱ་རོ་པའི་བཤད་སྲོལ་མངའ་འོ། །བུ་སྟོན་ཞབས་ཀྱིས་མཛད་པའི་རྩ་རྒྱུད་ཀྱི་
རྣམ་བཤད་ཆེན་མོའི་བཤད་ལུང་དེའི་སློབ་མ་བླ་མ་བདེ་ཆེན་པ་ཆེན་པོ་ལ་བདག་གིས་ཐོས་སོ་ཞེས་
གསུངས་པ་ལྟར་རོ། །ཀྱེ་རྡོར་གྱི་རྩ་རྒྱུད་བརྟག་གཉིས་ཀྱི་བཤད་པ་ས་སྐྱ་པའི་ལུགས་བཞིན་དུ་ས་
སྐྱར་བླ་མ་རྡོ་རྗེ་རིན་ཆེན་པ་ལ་གསན་ཞིང་། དེའི་མན་ངག་ལམ་འབྲས་བུ་དང་བཅས་པ་དབང་དོན་
ཉམས་ལེན་གྱི་རིམ་པར་བསྒྲིགས་པ་སྙན་བརྒྱུད་ཚད་མ་བཞི་ལྡན་གྱི་འཁྲིད་ཡོངས་སུ་རྫོགས་པ་བླ་
མ་དམ་པ་བསོད་ནམས་རྒྱལ་མཚན་པའི་ཕྱག་ལེན་ལྟར་གདན་ས་ཐིལ་དུ་སྤྱན་སྔ་གྲགས་པ་བྱང་ཆུབ་
- 229-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། ༣/༡༽
བ
ལས་གསན་ནོ། །
གསུམ་པ་དུས་ཀྱི་འཁོར་ལོ་ལ། བསྡུས་པའི་རྒྱུད་རྒྱུད་སྡེ་གཞན་དང་སྦྱངས་གཞི་སྦྱོང་བྱེད་བཤད་
སྲོལ་མི་འདྲ་བ་རྩ་རྒྱུད་ཀྱི་དོན་ནུས་པ་རྫོགས་པར་འཐོན་པ་ལ་ཕྱི་སྣོད་བཅུད་ཀྱི་རྣམ་གཞག་རྩིས་ཀྱི་སྒོ་
ནས་ཞིབ་པར་གཏན་ལ་ཕབ་ནས། དེ་ཐམས་ཅད་ནང་མངལ་སྐྱེས་ཁམས་དྲུག་ལྡན་གྱི་ལུས་དང་སྦྱར་
ཏེ༑ སྦྱངས་གཞི་དེ་སྦྱོང་བྱེད་གཞན་བསྐྱེད་རིམ་རྟེན་བརྟེན་པའི་རྣམ་གཞག་དང་། རྫོགས་རིམ་སྦྱོར་
བ་ཡན་ལག་དྲུག་གི་རྣམ་གཞག་རྒྱས་པར་བཤད་པའི་ཤིང་རྟའི་སྲོལ་འབྱེད་དང་པོར་བྱང་ཕྱོགས་ཤམ་
བྷ་ལར་ཆོས་རྒྱལ་རིགས་ལྡན་རྣམས་ཀྱིས་ཕྱེ་བ། རིམ་བཞིན་རྒྱ་གར་དང་བོད་དུ་དར་ཞིང་། ལྷག་པར་
བོད་འདིར་ལུགས་འདི་ལ་རྭ་འབྲོ་གཉིས་ལས་བརྒྱུད་པའི་དབང་མན་ངག །རྩ་རྒྱུད་སྟོང་ཕྲག་བཅུ་
གཉིས་པའི་དོན་རྣམས་རང་གི་ཡབ་ཀྱིས་བཀའ་གནང་བ་ལྟར་རིགས་ལྡན་འཇམ་དཔལ་གྲགས་པས་
ལེའུ་ལྔར་བསྡུས་ནས་བསྟན་ཞིང་། དེས་རང་གི་སྲས་པདྨ་དཀར་པོ་ལ་བསྡུས་རྒྱུད་ཀྱི་རྒྱས་འགྲེལ་
རྩོམས་ཤིག་ཅེས་བཀའ་གནང་ནས་བརྩམས་པའི་འགྲེལ་ཆེན་དུས་ཀྱི་འཁོར་ལོའི་དོན་ལ་མ་རྟོགས་
པ་དང་ལོག་རྟོག་གི་དྲི་མ་ཐམས་ཅད་བསལ་ནས་ནོར་བུ་རིན་པོ་ཆེ་བྱི་དོར་བྱས་པ་ལྟར་གསལ་བར་
བྱེད་པས་དྲི་མ་མེད་པའི་འོད་ཅེས་པ་ལ་འབད་པ་དུ་མས་སྦྱངས་སོ། །ཇི་ལྟར་སྦྱངས་ན། འབའ་འུ་
འབའ་གཉེར་ན་བཞུགས་སྐབས་ཉང་སྟོད་གོང་གསུམ་བདེ་ཆེན་པ་རིན་པོ་ཆེ་ཆོས་ཀྱི་དཔལ་བ་ལ་དུས་
ཀྱི་འཁོར་ལོའི་བཤད་སྲོལ་སོགས་ཞིབ་པར་གསན་དགོངས་ཡོད་པའི་ཚེ་མནལ་ལམ་དུ། ཆོས་
ཀྱི་དཔལ་བས་བུ་སྟོན་རིན་པོ་ཆེ་ལ་དུས་འཁོར་འགྲེལ་ཆེན་ཚར་བཅུ་བདུན་ཉན་པ་ཡིན་ནོ་ཟེར་བ་ཞིག་
བྱུང་༔ དེ་ནས་ཉང་སྟོད་བདེ་ཆེན་དུ་བླ་མ་དེ་ཉིད་དང་མཇལ་བ་ན་ཕྱག་རྟེན་དར་སེར་པོ་ཞིག་ཕུལ།
སང་ཉིན་གོས་ཡུག་ནེ་ཚོ་ཁ་གཅིག་ཕུལ་ནས་དུས་ཀྱི་འཁོར་ལོའི་འགྲེལ་ཆེན་ཆ་ལག་དང་བཅས་པ་
གསུང་བར་གསོལ་བ་བཏབ་པས་ཐུགས་དགྱེས་བཞིན་དུ་ད་ལྟ་འགྲེལ་པའི་ལེའུ་དང་པོའི་ཆོས་
མཚམས། གང་ཞིག་ཆེན་པོའི་མི་རྣམས་སྨིན་པར་བྱ་བའི་དོན་དུ་ཞེས་པའི་སྐབས་ལ་སླེབ་བྱུང་བས་
རྟེན་འབྲེལ་ཤིན་ཏུ་ནས་ལེགས། མདང་གི་དར་སེར་པོ་དེ་སའི་ཁམས་སྡུད་རིམ་དང་མཐུན་པས་རྫོགས་
རིམ་རྫོགས་པར་འོང་བ་འདུག །ད་ནང་གི་གོས་ཡུག་འདི་ལྗང་གུ་ནམ་མཁའི་ཁམས་ཡིན་པས་བསྐྱེད་
རིམ་དང་མཐུན་པས་བསྐྱེད་རིམ་རྫོགས་པར་འོང་བ་འདུག །ཆོས་ཐམས་ཅད་ཡོངས་སུ་རྫོགས་པར་
བྱེད་གསུངས་ཏེ། ཐུགས་དགྱེས་བཞིན་དུ་ཚིག་གི་འཕྲོ་དེ་ག་ནས་དབུ་བཙུགས་ཏེ་འགྲེལ་ཆེན་རྫོགས་
-230-



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
པར་གནང་ནས་སླར་ཡང་དབུ་བཙུགས་ནས་ཚིག་མཚམས་བར་གནང་ཞིང་། རྒྱུད་འགྲེལ་གྱི་བཤད་པ་
ཕྱག་ལེན་གྱི་མཛུབ་ཁྲིད་སྦྱོར་དྲུག་གི་ཉམས་འཁྲིད་སོགས་རྫོགས་པར་གསན་ནས། སྟོན་དགུན་དཔྱིད་
གསུམ་ཙམ་བཞུགས། བུ་སྟོན་རིན་པོ་ཆེ་ལ་འགྲེལ་ཆེན་ཚར་དུ་གསན་ཞུས་པས་བཅུ་བདུན་ཉན་
པ་ཡིན་གསུང་། དེ་རྗེས་པན་གནམ་ཕག་པ་རིར་སླར་ཡང་རིན་པོ་ཆེ་ཆོས་ཀྱི་དཔལ་བའི་དྲུང་དུ། རྡོ་རྗེ་
སྙིང་འགྲེལ། ཕྱག་རྡོར་བསྟོད་འགྲེལ། ནཱ་རོ་འགྲེལ་ཆེན་ལ་སོགས་པ་དུས་ཀྱི་འཁོར་ལོའི་ཆ་ལག་དུ་
མ་དང་། གཞན་ཡང་ཆོས་བཀའ་མང་དུ་གསན་ནོ། །དེར་མ་ཟད། སྐྱོར་མོ་ལུང་དུ། ཚལ་པ་མདོ་རྒྱུད་དུ་
མ་ལ་མཁས་པར་སྦྱངས་ཤིང་ཁྱད་པར་དུས་ཀྱི་འཁོར་ལོ་ལ་མཁས་པ། བླ་མ་རྟོགས་ལྡན་ཡེ་ཤེས་རྒྱལ་
མཚན་པའི་ཞབས་རྡུལ་སྤྱི་བོར་བླངས་ཏེ། འགྲེལ་ཆེན་དྲི་མེད་འོད་ཀྱི་བཤད་པ་ཞིབ་པ་རྒྱུ་མཚན་
རྩིས་དང་ལག་ལེན་རྣམས་ལ་ཡང་མཁས་པར་སྦྱངས་སོ། །དེ་ཙམ་དུ་ཡང་མ་ཟད་ཇོ་མོ་ནང་དུ་ཀུན་
མཁྱེན་ཕྱོགས་ལས་རྣམ་རྒྱལ་བའི་དྲུང་ནས་སྦྱོར་བ་ཡན་ལག་དྲུག་གི་འཁྲིད་སྨིན་རྒྱས་སུ་ནོས་པ་ཡིན་
ནོ༑ ༑དེ་ལྟར་ན་གསང་བ་འདུས་པའི་རྩ་རྒྱུད་ལེའུ་བཅུ་བདུན་པ་བཤད་རྒྱུད་ལེའུ་བཅོ་བརྒྱད་པ་སྟེ་རྒྱུད་
ཕྱི་མ། དགོངས་པ་ལུང་སྟོན། ཡེ་ཤེས་རྡོ་རྗེ་ཀུན་ལས་བཏུས། རྡོ་རྗེ་ཕྲེང་བ། ལྷ་མོ་བཞིས་ཞུས།
ལྷའི་དབང་པོས་ཞུས་པ། བདེ་མཆོག་གི་རྩ་རྒྱུད་ལེའུ་ང་གཅིག་པ། བཤད་རྒྱུད་ཀུན་སྤྱོད། སྡོམ་འབྱུང་།
ཧེ་རུ་ཀ་མངོན་འབྱུང༌། མཁའ་འགྲོ་རྒྱ་མཚོ། མངོན་བརྗོད་བླ་མ། ཀྱེ་རྡོར་གྱི་རྩ་རྒྱུད་བརྟག་གཉིས།
བཤད་རྒྱུད་གུར། སམྦུ་ཊ། སོགས་ཁོངས་ནས་དེ་དག་གི་ཕྱོགས་མཐུན་གྱི་རྒྱུད་དང་བཅས་པ་དང༌།
དུས་ཀྱི་འཁོར་ལོའི་བསྡུས་རྒྱུད་འགྲེལ་ཆེན་འགྲེལ་བ་སྐོར་གསུམ་དང་བཅས་པ་དང་། གཞན་ཡང་
གཤིན་རྗེ་གཤེད་དམར་ནག་འཇིགས་གསུམ་གྱི་དབང་། རྩ་རྒྱུད། བཤད་རྒྱུད། བཤད་པ་རྭ་སྐྱོ་གཉོས་
གསུམ་གྱི་ལུགས་དང་། བླ་མ་དབུ་མ་པ་བསྟེན་ནས་འཇམ་དབྱངས་ཞི་དྲག་གི་ཆོས་སྐོར་ཡོངས་སུ་
གྲགས་མ་གྲགས་དུ་མ་ལ་སྦྱངས་ཤིང་། ནཱ་རོ་པ་ནས་མར་པ། དེ་ནས་མཚུར་སྟོན་དབང་ངེ་ལ་བརྒྱུད་པ་
ཕལ་ཆེར། བླ་མ་ཁྱུང་པོ་ལྷས་པ་ལ་གསན་ལ། མར་པ་ནས་དྭགས་པོ་རིན་པོ་ཆེ་ལ་བརྒྱུད་པའི་ནཱ་རོ་
ཆོས་དྲུག་སོགས་ཀྱི་སྐོར། ཕག་མོ་གྲུ་པ་དང་། འཇིག་རྟེན་མགོན་པོའི་བཀའ་འབུམ་ཡོངས་སུ་རྫོགས་
པར་སྤྱན་སྔ་གྲགས་པ་བྱང་ཆུབ་ལ་གསན་ནོ། །དེ་ལྟར་ནང་རིག་པའི་སྡེ་སྣོད་གོང་འོག་ཐམས་ཅད་ལ་
ཞིབ་ཏུ་སྦྱངས་པར་མ་ཟད། ཚལ་དུ་ལྷ་རྗེ་དཀོན་མཆོག་སྐྱབས་ལས། སྨན་གྱི་སྐོར་མཐའ་དག་པ་དང་།
ལོ་ཆེན་ནམ་མཁའ་བཟང་པོ་ལས་སྒྲའི་སྐོར་དང་། ས་བཟང་མ་ཏི་པཎ་ཆེན་ལས་སྙན་ངག་དང་།
-231-



༄༅) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
སྡེབ་སྦྱོར་གྱི་སྐོར་དང་། ཤཱ་རིའི་བུས་བྱས་པའི་བཟོ་ཡི་བསྟན་བཅོས་ལས་འབྱུང་བའི། གསེར་འགྱུར།
སྤོས་སྦྱོར། བདེ་མཆོག་སྡོམ་འབྱུང་སོགས་ལས་འབྱུང་བའི་ལྷའི་ཕྱག་ཚད། དབྱངས་རོལ་མོ། གར་
སོགས་བཟོ་རིག་པ་རྣམས་ལ་ཡང་ཤིན་ཏུ་མཁས་པར་སྦྱངས་པ་ཡིན་པས། དེས་ན། རིག་གནས་
གཞན་ལ་སྦྱངས་ཚུལ་དང་། ཁྱད་པར་དུ་ནང་རིག་པའི་སྔགས་བླ་མེད་ལ་སྦྱངས་ཚུལ་འདི་བསམས་ཤིང་རང་
གི་མདུན་མ་ལེགས་ནས་གདའ་སྟེ། འདི་ལྟ་བུའི་བློ་རྩེ་གཏད་ས་མ་ནོར་བ་འདི་ཡང་། རྗེ་བཙུན་འཇམ་
པའི་དབྱངས་ཀྱི་བཀའ་དྲིན་ཡིན་པས་སྒྲུབ་པའི་མཆོད་པར་འབུལ་ལོ། །
མཐའ་ཡས་རྒྱལ་བའི་ཆོས་ཚུལ་ཆུ་ཀླུང་རྣམས། །གཅིག་ཏུ་འཁྱིལ་པ་མཚོ་ཆེན་མི་ཡི་གཟུགས། །
གཟུངས་སྤོབས་ཡོན་ཏན་རིན་ཆེན་ཚོགས་ཀྱིས་གཏམས། །མཁས་གྲུབ་གདེངས་ཅན་ཀུན་གྱི་ཉེར་འཚོ་
མཆོག །ཁྱོད་ཀྱི་རྣམ་ཐར་རིན་ཆེན་འབྱུང་གནས་ལ། །འདོད་རྒུར་སྤྱོད་པའི་བསོད་ནམས་སྟོབས་རྙེད་
ནས༑ ༑ཁྱོད་ཀྱི་ལེགས་བཤད་བསམ་འཕེལ་དབང་གི་རྒྱལ། །ཀུན་ལ་སྦྱིན་ཞིང་སྲིད་ཞིའི་དབུལ་སེལ་
ཤོག ༑
གཉིས་པ་ནི། དང་པོར་རྒྱ་ཆེན་པོའི་མང་དུ་ཐོས་པ་བཙལ་བའི་སྐབས་ཏེ་དང་པོའོ། །ཞེས་
གསུངས་ཏེ། དང་པོར་རྒྱ་ཆེན་པོའི་མང་དུ་ཐོས་པ་བཙལ་བའི་སྐབས་བཤད་ཟིན་ཏོ། ། །
གཉིས་པ་བར་དུ་གཞུང་ལུགས་ཐམས་ཅད་གདམས་པར་ཤར་ཚུལ་ལ་གསུམ། སྤྱིར་བསྟན་
པ༑ སོ་སོར་བཤད་པ། སྐབས་དེ་བཤད་ཟིན་པར་བསྟན་པའོ། །དང་པོ་འཆད་པ་ལ། དེ་ནས་གདུལ་
བྱའི་བློ་མུན་སེལ་བའི་མཆོག །འཇམ་པའི་དབྱངས་ལ་ཤུགས་དྲག་རྒྱུན་རིང་གི །དད་བ་བརྟན་པོས་
གཞུང་ལུགས་གདམས་པ་རུ། །འཆར་ཕྱིར་གསོལ་བཏབ་རྒྱུ་ཚོགས་ཀུན་ལ་འབད། །ཚུལ་འདི་
བསམས་ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་
གསུངས། འདི་ཡི་ཚིག་དོན་ནི། དེ་ལྟར་མདོ་སྔགས་ཀྱི་གཞུང་མན་ངག་དང་བཅས་པ་ལ་མཁས་པ་
མང་དུ་བསྟེན་ནས་ཐོས་པ་རྒྱ་མཚོའི་མཐར་སོན་པ་དེ་ནས། ཐེག་པ་ཆེན་པོའི་སྐྱེས་བུ་མཆོག་རྣམས་ཀྱི་
མཛད་པ་ཐམས་ཅད་ནི། སྐྱེས་རབས་ལས། མཐོང་ངམ་ཐོས་སམ་དྲན་པར་གྱུར་ཀྱང་རུང་། །རེག་གམ་
གཏམ་དུ་བརྗོད་པར་གྱུར་ཀྱང་རུང་། །རྣམ་པ་ཀུན་ཏུ་འགྲོ་ལ་ཕན་པ་ནི། །བདེ་དང་ལྡན་པ་རྟག་ཏུ་བྱེད་
གྱུར་ཅིག །ཅེས་གསུངས་པ་ལྟར། མཐོང་ཐོས་དྲན་རེག་གི་སེམས་ཅན་ཐམས་ཅད་ལ་བདེ་བ་སྒྲུབ་
པའི་ཐབས་ཁོ་ནར་ཟད་ལ། དེ་ཡང་བྱང་ཆུབ་སེམས་འགྲེལ་ལས། བདག་ཉིད་ངེས་བཞིན་གཞན་དག་
- 232 -



( ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
ལ༑ ༑ངེས་པ་བསྐྱེད་པར་འདོད་པ་ཡིས། །རྟག་ཏུ་འཁྲུལ་པ་མེད་པར་ནི། །མཁས་རྣམས་རབ་ཏུ་འཇུག་
པ་ཡིན། །ཞེས་གསུངས་པ་ལྟར། བླང་དོར་གྱི་གནས་རྣམས་རང་གིས་ཇི་ལྟ་བ་བཞིན་ངེས་ནས་འགྲོ་བ་
གཞན་ལ་ཡང་ངེས་པ་དེ་བསྐྱེད་ནས་བླང་དོར་མི་ཤེས་པའི་མུན་པ་སེལ་བ་ལས་ཐབས་གཞན་མེད་
པས༑ དུས་རྟག་ཏུ་འཁྲུལ་པ་མེད་པར་ནི་མཁས་པ་རྣམས་དང་པོར་རང་ཉིད་ཚད་མའི་སྐྱེས་བུར་བསྒྲུབ་
པའི་ཕྱིར། ཚད་མའི་སྐྱེས་བུའི་བཀའ་དགོངས་འགྲེལ་དང་བཅས་པ་ལ་མང་དུ་ཐོས་པའི་དོན་སྒྲུབ་པ་
ཉམས་ལེན་ལ་གཞོལ་བར་མཛད་ལ། སྒྲུབ་པ་བྱེད་ཚུལ་ཡང་། སྔར་སྡེ་སྣོད་མང་དུ་ཐོས་ནས་ད་གཟོད་
སྒྲུབ་པ་བྱེད་འདོད་བྱུང་བ་ན། སྔར་རང་གི་ཚེ་ཧྲིལ་པོར་སྦྱངས་པའི་སྡེ་སྣོད་དང་རྒྱབ་འགལ་བ། བརྒྱུད་
པ་སངས་རྒྱས་ལ་ཐུག་བྱས་ན་བརྫུན་གྱི་འཕོངས་མ་ནོན་དོགས་ནས་ལྷས་གསུངས་པ་སྐད། ཀླུས་
གསུངས་པ་སྐད། རྨི་ལམ་དུ་བྱུང་བ་སྐད། གནམ་ནས་བབ་པ་སྐད། ས་འོག་ནས་བྱུང་བ་སྐད་འགྲིག་
འགྲིག་མང་པོས་བླུན་པོ་མགོ་བོ་འཁོར་བའི་ཆོས་ལུགས་ལ་བློ་སྙིང་བྲང་གསུམ་གཏད་ནས་ཆོས་སྐད་
ཀྱིས་རྟ་རི་ལ་གང་ཟག་གིས་ཁྱི་མི་རི་བ་རྣམས་ཀྱི་འཇུག་པ་དོར་ཏེ། མང་དུ་ཐོས་པ་སྒྲུབ་པའི་
ཆེད་དུ་ཡིན་པས། འདུལ་བའི་སྡེ་སྣོད་མང་དུ་ཐོས་པའི་དོན་ཚུལ་ཁྲིམས་ལ་ངོ་ལྐོག་མེད་པར་སྒྲུབ།
མདོ་སྡེའི་སྡེ་སྣོད་མང་དུ་ཐོས་པའི་དོན་ལས་འབྲས་ཕྲ་ཞིབ་ངེས་པའི་སྒོ་ནས་དགེ་སེམས་ལ་དྲན་པ་རྩེ་
གཅིག་པའི་ཏིང་ངེ་འཛིན་སྒྲུབ། མངོན་པའི་སྡེ་སྣོད་མང་དུ་ཐོས་པའི་དོན་འཇིག་རྟེན་དང་འཇིག་རྟེན་
ལས་འདས་པའི་ཡང་དག་པའི་ལྟ་བ་མ་སྐྱེས་པ་སྐྱེད་སྐྱེས་པ་གོང་འཕེལ་དུ་བྱས་ནས། བདེན་པ་གཉིས་
ལ་རྨོངས་པའི་མ་རིག་པ་རྩད་ནས་དབྱུང་བ་ལ་སྒྲུབ་པ་བྱེད་དགོས་ཀྱི་ཐོས་པ་ཕྱོགས་རེ་བ་དང་། སྒྲུབ་
པ་ཕྱོགས་རེ་བས་མི་ཆོག་པའི་གནད་འདི་ཐུགས་ལ་བཞག་ནས། མང་དུ་ཐོས་པའི་མདོ་སྔགས་ཀྱི་
གཞུང་ལུགས་དེ་དག་ཐམས་ཅད་ལ་ཡི་གེ་ན་གཅིག་ཀྱང་འདོར་རྒྱུ་མེད་པར་རང་གི་ཉམས་ལེན་གྱི་
གནད་སྟོན་པའི་གདམས་ངག་ཏུ་འཆར་བའི་ཕྱིར་དུ། །བླ་མ་དང་ལྷག་པའི་ལྷ་འཇམ་དཔལ་དབྱངས་
དབྱེར་མེད་པ་ལ། ཤུགས་དྲག་ལ་རྒྱུན་རིང་བའི་དད་པ་བརྟན་པོས་གསོལ་བ་བཏབ་ཅིང་། ཚུལ་
ཁྲིམས་དག་པ། བསགས་སྦྱངས་ལ་འབད་པ། དམིགས་རྣམ་སྐྱོང་བ་ལ་དཔྱད་སྒོམ་དགོས་པ་ལ་དཔྱད་
སྒོམ་དང་། འཇོག་སྒོམ་དགོས་པ་ལ་འཇོག་སྒོམ་མཛད་ནས་རྒྱ་ཚོགས་ཚང་ལ་མ་ནོར་བ་ཀུན་ལ་འབད་
པར་བྱས་སོ། །ཚུལ་འདི་སོགས་འདྲའོ། །དེ་ཡང་ཐོས་པ་རྣམས་ཕལ་ཆེར་མཛད་ཟིན་ནས། གཙང་རོང་
གི་ཆོས་ལུང་དུ་ཕེབས་ནས། དེའི་མཁན་པོ་གྲགས་པ་བཤེས་གཉེན་ལ་བཀའ་ལུང་ཅི་རིགས་གསན་
- 233 པ



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཞིང་༑ འཇམ་པའི་དབྱངས་ཀྱི་སྲས་པོ་བླ་མ་དབུ་མ་པ་དང་ཐོག་མར་མཇལ་ཁོང་གིས་རྗེ་རིན་པོ་ཆེ་
ལ་དབྱངས་ཅན་མའི་རྗེས་གནང་དང་དབུ་མ་འཇུག་པའི་རང་འགྲེལ་ཡང་གསན། ཁོང་རང་ལ་བྱིས་
པའི་དུས་ནས་གཟིགས་སྣང་ནར་མར་འོང་བའི་འཇམ་དབྱངས་ཀྱི་སྣང་བ་འདི་ལ་བརྟག་དཔྱད་ཅིག་
མཛོད་གསུང་བར། རྗེ་རིན་པོ་ཆེས་གཞུང་ལུགས་ཀྱི་དཀའ་གནད་འདྲི་བ་སོགས་ཀྱིས་བརྟགས་པས་
གཟིགས་སྣང་རང་དགའ་བ་མིན་པར་ངེས་པ་རྙེད་ནས་སླར་དབུས་སུ་མཇལ་བའི་དུས་ཆད་མཛད་དེ་
དཔོན་སློབ་གཉིས་ཀ་སྐྱིད་ཤོད་དགའ་བ་གདོང་དུ་ཕེབས། མཚམས་དམ་པར་མཛད་ནས་བླ་མ་དབུ་མ་
པས་ལོཙྪ་མཛད་ནས་རྗེ་བཙུན་ལ་མདོ་སྔགས་ཀྱི་དཀའ་བའི་གནད་མཐའ་ཡས་པ་ཞུས་ཤིང་། ལྷག་
པའི་ལྷ་དེའི་བསྙེན་སྒྲུབ་མཛད་པས་ཞལ་དངོས་སུ་བསྟན་ནས། སྣང་ཕྱོགས་དང་སྟོང་ཕྱོགས་ལ་ཉེ་རིང་
མི་ཉན་ཚུལ་དང་། ཐལ་རང་གི་ལྟ་བའི་ཁྱད་པར། བདག་འཛིན་ལྷན་སྐྱེས་དང་ཀུན་བརྟགས་ཀྱི་འཛིན་
ཚུལ༑ རྟགས་ཀྱི་དགག་བྱའི་ཚད་ཕྲ་རགས། ལྟ་བ་རྟོགས་པའི་ཚད། ཐལ་འགྱུར་བའི་ལུགས་ཀྱི་ཐ་
སྙད་འཇོག་ཚུལ་གྱི་འགག །སྔགས་དང་མཚན་ཉིད་ཀྱི་ལམ་ཐུན་མོང་དང་ཐུན་མོང་མིན་པའི་ཁྱད་
པར་དཔལ་གསང་བ་འདུས་པའི་ལམ་རིམ་པ་ལྔའི་ངོ་བོ་གོ་རིམ་གྲངས་ངེས་རྣམས་ཀྱི་གནད་ཤིན་
ཏུ་འདྲིལ་བ་རེ་གསུངས། མི་གོ་བར་འདུག་ལགས་ཞུས་པས། འདི་རྣམས་མ་བརྗེད་པར་གྱིས་ལ་ཟིན་
བྲིས་སུ་བྲིས། བླ་མ་དང་ཡི་དམ་ཐ་མི་དད་དུ་བྱས་པ་ལ་གསོལ་བ་འདེབས་ཤིང་བསྙེན་སྒྲུབ་བྱེད་
པ་དང་། བསགས་སྦྱངས་གཉིས་ལ་ལེགས་པར་འབད་པ་དང་། གཞུང་ལུགས་ཀྱི་དོན་ལ་རིགས་པས་
རྣམ་པར་དཔྱོད་ཅིང་ཞིབ་ཏུ་སེམས་པ་རྣམས་སུམ་སྒྲིལ་དུ་ཉམས་སུ་ལོངས་ལ་ཚིམ་མ་སླ་བར། རྒྱུན་
བསྲིངས་ལ་ལེགས་པར་དཔྱོད་ཅིག་དང་སྐབས་སུ་བབས་པ་ན་ངས་ད་ལྟ་ས་བོན་བཏབ་པ་འདི་རྣམས་
ཀྱིས་ཀྱང་རྐྱེན་བྱས་ནས་ལེགས་པར་གོ་བ་ཞིག་མྱུར་དུ་འོང་བར་འདུག་པས་བྱ་བྲལ་གྱིས་ལ་སྒྲུབ་པ་ལ་
བརྩོན་གསུངས། དེ་ནས་འཁོར་ཇི་ལྟར་ཁྲིད་ཞུས་པ་ལ་དག་པ་རྣམ་བརྒྱད་དུ་གྲགས་པ་རྣམས་ཁྲིད་
གསུངས་པས་སྒྲུབ་པ་ལ་འབྱོན་པར་ཐག་བཅད་ནས་དཔོན་སློབ་གཉིས་ཀ་ལྷ་སར་བྱོན་ནས། ཐོག་
སྟེང་མའི་ལྷོ་ཕྱོགས་ཀྱི་བྱ་འདབ་འོག་ཏུ་མཆོད་པ་བཟང་བར་བཤམས་ནས་གསོལ་བ་ཤུགས་དྲག་ཏུ་
བཏབ་པས་ཞལ་དངོས་སུ་བསྟན་ནས་ཉམས་ལེན་གྱི་གནད་བསྡུས་པའི་ཚིགས་སུ་བཅད་པ་འགའ་
གསུངས་པ་ཟིན་བྲིས་མཛད་ནས་དགུང་ལོ་སོ་དྲུག་ལ་བབ་པ་ན། དཔོན་སློབ་དགུས་འོལ་ཁ་ཆོས་
ལུང་དུ་སྒྲུབ་པ་ལ་གཤེགས་སོ། །དེར་ཕེབས་ཕྲལ་ནས་ཐོག་མར་གནད་ཆེ་བར་དགོངས་ཏེ་དཔོན་
- 234 -



( ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
སློབ་ཐམས་ཅད་ཀྱིས་སྟོབས་བཞི་ཚང་བའི་བཤགས་སྡོམ་ལ་ཤིན་ཏུ་འགྲུས་པར་མཛད། རྗེ་ཉིད་ནས་
ལྟུང་བཤགས་ཕྱག་དང་བཅས་པ་མཛད་པས་ཕྱག་ཞབས་ཀྱི་སོར་མོ་རྣམས་སེར་ཁར་སོང་ཞིང་རྡོ་ལ་
ཕྱག་ཞབས་དང་དབུའི་རྗེས་བྱུང་བ་དང་རྡོ་གྲུ་བཞི་ཆེ་ཙམ་རྩ་བ་བརྟན་པ་ཞིག་ལ་མཎྜལ་མཛད་ནས་
ཕྱག་ངར་གྱིས་ཕྱིས་པས་ཕྱག་ངར་ལ་ཤ་རྨེན་ཆགས་ཤིང་རྡོ་ཤིན་ཏུ་འཇམ་པར་གྱུར་པ་རྣམས་དེང་སང་
ཡང་བལྟར་ཡོད་དོ། །དེའི་ཚེ་མདོ་ཕལ་པོ་ཆེ་ནས་འབྱུང་བའི་བྱང་ཆུབ་སེམས་དཔའི་སྤྱོད་པ་རྨད་དུ་བྱུང་
བ་རྣམས་ལ་དམིགས་ཕུག་ནས་སྦྱངས་པས་སྙིང་སྟོབས་ལྷག་པར་རྒྱས་ཤིང་། དག་པའི་གཟིགས་
སྣང་དཔག་ཏུ་མེད་པ་བྱུང༌། དེ་ནས་སྨན་ལུང་རྒྱ་སོག་ཏུ་ཕེབས་ནས་ཉམས་ལེན་ལ་བརྩོན་པས། རྒྱ་
གར་གྱི་པཎ་གྲུབ་སངས་རྒྱས་བྱང་སེམས་རྡོ་རྗེ་འཇིགས་བྱེད་སོགས་ཀྱི་གཟིགས་སྣང་ངོ་མཚར་བ་
མང་དུ་བྱུང་ཞིང་ཐུགས་དམ་ཤིན་ཏུ་འཕེལ་ལོ། །
གཉིས་པ་སོ་སོར་ཕྱེར་སྟེ་བཤད་པ་གཉིས། མདོ་ཕྱོགས་ཀྱི་གཞུང་གདམས་པར་ཤར་ཚུལ།
དང༑ སྔགས་ཕྱོགས་ཀྱི་གཞུང་གདམས་པར་ཤར་ཚུལ་ལོ། །དང་པོ་ལ་བཞི། ཕར་ཕྱིན། ཚད་མ།
བྱམས་ཆོས་གཞན། དབུ་མ་གདམས་པར་ཤར་ཚུལ་ལོ། །དང་པོ་འཆད་པ་ལ། དེ་ལྟར་འབད་པས་ཀླུ་
སྒྲུབ་ཐོགས་མེད་ལས། །རིམ་བཞིན་བརྒྱུད་པའི་བྱང་ཆུབ་ལམ་རིམ་ལ། །ཐུན་མོང་མིན་པའི་ངེས་པ་
རྙེད་གྱུར་ནས། །ཟབ་མོའི་གཞུང་མཆོག་ཕར་ཕྱིན་གདམས་པར་ཤར། །ཚུལ་འདི་བསམས་ཤིང་
མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས། དོན་
ནི་དེ་ལྟར་ཉམས་ལེན་ལ་བརྩོན་པ་ནས་ལྷོ་བྲག་གྲུབ་ཆེན་རིན་པོ་ཆེས་འདིར་ཅིས་ཀྱང་འབྱོན་པར་
ཞུ༑ དགོས་པ་ཁྱད་པར་ཅན་དུ་མ་ཡོད་གསུངས་ཡི་གེ་ནན་ཆེར་བྱུང་བ་ལ་བརྟེན་ནས་ལྷོ་བྲག་བྲ་
བོ་དགོན་དུ་ཕེབས་ནས། ཕན་ཚུན་དག་པའི་སྣང་བས་ཆོས་བཀའ་མང་དུ་ཕར་གསན་ཚུར་གསན་
མཛད་དེ་ལྷག་པར་དུ་རྒྱལ་བའི་གསུང་རབ་ལེགས་པར་བཤད་པའི་གཏེར་ཐམས་ཅད་གཅིག་ཏུ་
བསྡུས་པ་དཔལ་ཨ་ཏི་ཤའི་གཞུང་བྱང་ཆུབ་ལམ་རིམ་གྱི་འཁྲིད་གདམས་ངག་པ་ནས་བརྒྱུད་པ་ལ།
དགོན་པ་བ་ནས་སྣེའུ་ཟུར་པ་ལ་བརྒྱུད་པ་དང་། སྤྱན་སྔ་བ་ནས་བྱ་ཡུལ་བ་ལ་བརྒྱུད་པ་གཉིས་ཀའི་
ཉམས་འཁྲིད་གསན་ནས་ཟླ་བ་བདུན་ཙམ་བཞུགས། གཉལ་གྲྭ་སྐོར་མཁན་ཆེན་ཆོས་སྐྱབས་བཟང་
པོའི་ཞབས་དྲུང་ནས། ལམ་རིམ་བཀའ་གདམས་གཞུང་པ་ནས་བརྒྱུད་པ་ལ་པོ་ཏོ་བ་ནས་ཤ་ར་བ་ལ་
བརྒྱུད་པ་དང་། པོ་ཏོ་བ་ནས་དོལ་པ་ལ་བརྒྱུད་པ་གཉིས་ཀ་གསན། གཉལ་ལོ་རོ་སྟོད་སྟག་དུ་ཟླ་བ་ལྔ་
- 235 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཙམ་བཞུགས་ནས་བྱང་ཆུབ་ལམ་གྱི་རིམ་པའི་ཉམས་ལེན་ལ་ཤིན་ཏུ་འབད་པར་མཛད་ཅིང་། དེར་
བཤེས་གཉེན་ཆེན་པོ་གྲོ་ལུང་པའི་བསྟན་རིམ་ཆེན་མོ་གདན་དྲངས། བསུ་བ་དང་མཆོད་འབུལ་
ཕུན་སུམ་ཚོགས་པ་མཛད་ནས། ཞིབ་པར་གཟིགས་པས་བཤེས་གཉེན་བསྟེན་ཚུལ་ནས་བཟུང་སྟེ།
མཇུག་ཞི་ལྷག་གི་བར་ཉམས་སུ་ལེན་ཚུལ་དང་། དེ་ལྟར་ལམ་ཐུན་མོང་བ་ལ་ལེགས་པར་གོམས་
ནས་སྔགས་ལམ་སྣོན་ཚུལ་གྱི་ལམ་གྱི་ངོ་བོ་གྲངས་ངེས། གོ་རིམ་གྱི་གནད་རྣམས་ཇི་ལྟ་བ་བཞིན་དུ་
སྟོན་པ། ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་ལས་རིམ་བཞིན་བརྒྱུད་པའི་ཤེར་ཕྱིན་གྱི་མདོ་
སྡེ་ཟབ་མོའི་དོན་ཉམས་སུ་ལེན་ཚུལ་བྱང་ཆུབ་ལམ་གྱི་རིམ་པ་ཉམས་སུ་བླང་བདེ་ལ་མདོ་སྔགས་ཀྱི་
གནད་རྫོགས་པ་ལ་གོ་ཡུལ་ཙམ་མིན་པར་མྱོང་བ་གཏིང་ནས་སྐྱེས་པའི་ཐུན་མོང་མིན་པའི་ངེས་པ་རྙེད་
པར་གྱུར་ལ། དེ་ནས་དེ་ལ་བརྟེན་ནས་ཟབ་མོ་ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་འབྲིང་བསྡུས་
གསུམ་ཉམས་སུ་ལེན་པའི་གཞུང་མཆོག་ཏུ་གྱུར་པ་མངོན་པར་རྟོགས་པའི་རྒྱན་འགྲེལ་པ་དང་བཅས་
པའི་བརྗོད་བྱ། མངོན་པར་རྟོགས་པ་བརྒྱད་དོན་བདུན་ཅུས་བཤད་པའི་དང་པོ་སེམས་བསྐྱེད། དེ་ནས་
གདམས་ངག་ཉན། དེ་ནས་དེའི་དོན་ཐེག་ཆེན་གྱི་སྒྲུབ་པ་ཉམས་སུ་བླངས་པས། རིམ་གྱིས་ཐེག་ཆེན་
གྱི་སྦྱོར་ལམ་དྲོད་སོགས་ཐོབ་ནས་བླ་ན་མེད་པའི་བྱང་ཆུབ་ཐོབ་ཚུལ་དང་། ཡང་ཐེག་པ་ཆེན་པོའི་
རིགས་ཅན་གྱིས་དང་པོར་རྣམ་མཁྱེན་ཐོབ་པར་འདོད། དེ་ཐོབ་པ་ལ་ལམ་ཤེས་ཉམས་སུ་ལེན། དེ་
ཡང་མི་མཐུན་ཕྱོགས་དང་མཚན་འཛིན་གྱིས་བཅིངས་པའི་གཞི་ཤེས་སྤངས་ནས་ལམ་ཤེས་ཉམས་སུ་
ལེན་དགོས་པར་ཤེས་ནས། ལམ་ཤེས་ཉམས་སུ་ལེན་པ་ན་དབང་དུ་བྱེད་པ་རྒྱུ་འབྲས་ལ་རྣམ་ཀུན་དང་
རྩེ་སྦྱོར་གཉིས། བརྟན་པ་རྒྱུ་འབྲས་ལ་མཐར་གྱིས་པ་དང་སྐད་ཅིག་མའི་སྦྱོར་བ་སྟེ་བཞི་ལས་དང་པོར་
རྣམ་རྫོགས་སྦྱོར་བ་ཉམས་སུ་ལེན་པ་ལ། དེ་ཡང་མཁྱེན་གསུམ་གྱི་རྣམ་པ་ཡུལ་དུ་བྱེད་པའི་སྦྱོར་བ་ཉི་
ཤུའི་ཕན་ཡོན་དང་སྐྱོན་ཁྱད་པར་བྱེད་ལས་ངོ་བོ་རྣམས་ཤེས་པར་བྱས་ནས། ཉམས་སུ་ལེན་པ་ན།
སངས་རྒྱས་སོགས་དམིགས་དད་པ་དང་། །སྦྱིན་སོགས་སྤྱོད་ཡུལ་བརྩོན་འགྲུས་དང་། །བསམ་པ་ཕུན་
ཚོགས་དྲན་པ་དང༌། །རྣམ་པར་མི་རྟོག་ཏིང་འཛིན་དང་། །ཆོས་རྣམས་རྣམ་པ་ཐམས་ཅད་དུ། །ཤེས་
པའི་ཤེས་རབ་དང་རྣམ་ལྔ། །ཞེས་སེམས་བསྐྱེད་ནས་ཕྱིན་དྲུག་སྤྱི་དང་། ཁྱད་པར་ཕར་ཕྱིན་ཐ་མ་
གཉིས་ལ་བསླབ་པ་གོང་དུ་འཕེལ་བ་ལས་རྩེ་མོ་དང་མཐར་གྱིས་སྦྱོར་བའི་རྗེས་ལ་སྐད་ཅིག་སྦྱོར། དེའི་
སྐད་ཅིག་གཉིས་པ་ལ་ཆོས་ཀྱི་སྐུ་མངོན་དུ་བྱེད་ཚུལ་གྱི་ཐེག་པ་ཆེན་པོའི་ལམ་ཚང་ལ་མ་ནོར་བ་ཉམས་
- 236 -



» ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽ -
སུ་ལེན་པའི་གདམས་ངག་ཏུ་ཤར་རོ། །ཚུལ་འདི་སོགས་འདྲ།
གཉིས་པ་འཆད་པ་ལ། བྱང་ཕྱོགས་འདི་ན་ཚད་མའི་གཞུང་ལུགས་ལ། །སྦྱངས་དང་མ་སྦྱངས་དུ་
མ་མགྲིན་གཅིག་ཏུ། །མདོ་དང་སྡེ་བདུན་ཀུན་ལ་བྱང་ཆུབ་ཏུ། །བགྲོད་པའི་ཉམས་ལེན་རིམ་པ་ཡོད་
མིན་ཟེར། །འཇམ་པའི་དབྱངས་ཀྱིས་ཕྱོགས་ཀྱི་གླང་པོ་ལ། །དངོས་སུ་འདི་རྩོམས་འདི་ནི་མ་འོངས་
དུས༑ ༑འགྲོ་བ་ཀུན་གྱི་མིག་ཏུ་འགྱུར་རོ་ཞེས། །གསུང་གི་གནང་བ་སྩལ་བའང་ཚད་མར་བྱེད། །དེ་ནི་
མི་རིགས་སྨྲ་བའི་ཕུལ་བྱུང་དུ། །མཐོང་ནས་ལྷག་པར་ཚུལ་དེར་དཔྱད་པ་ན། །ཚད་མ་ཀུན་ལས་བཏུས་
པའི་མཆོད་བརྗོད་དོན། །ཚད་མ་གྲུབ་པར་ལུགས་འབྱུང་ལུགས་ལྡོག་གིས། །རྣམ་གྲོལ་དོན་དུ་གཉེར་
ལ་བཅོམ་ལྡན་འདས། །ཚད་མར་བསྒྲུབས་ཤིང་དེ་ལས་དེ་ཡི་ནི། །བསྟན་པ་ཁོ་ན་ཐར་འདོད་འཇུག་
ངོགས་སུ། །ངེས་པ་གཏིང་ནས་རྙེད་པས་ཐེག་གཉིས་ཀྱི། །ལམ་གྱི་གནད་ཀུན་འདྲིལ་བར་རིགས་
ལམ་ནས། །ལེགས་པར་འཐོན་པས་ལྷག་པར་དགའ་བ་རྙེད། །ཚུལ་འདི་བསམས་ཤིང་མདུན་མ་
ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས། དོན་ནི། མ་ག་དྷ་
རྡོ་རྗེ་གདན་གྱི་བྱང་ཕྱོགས་ཁ་བ་ཅན་འདི་ན་སྔོན་བྱོན་པའི་རིག་པའི་གནས་ལྔ་ལ་མཁས་ཤིང་། ཁྱད་
པར་ཚད་མ་སྡེ་བདུན་གྱི་གཞུང་དང་། དེའི་ལུགས་ཀྱི་རིགས་ལམ་ཡུན་རིང་དུ་སྦྱངས་པ། རྗེ་ས་
པཎ་སོགས་དང་། ཀུན་མཁྱེན་བུ་སོགས་དང་། དེ་དག་གི་ཕྱོགས་འཛིན་ཀྱང་རིགས་གཞུང་ལ་མ་སྦྱངས་
པ་དུ་མ་མགྲིན་གཅིག་ཏུ། ཕྱོགས་གླང་གིས་མཛད་པའི་ཚད་མ་མདོ་དང་། དེའི་འགྲེལ་པ་གཙོ་བོ་
རྣམ་འགྲེལ། རྣམ་ངེས། རིག་ཐིགས་ཏེ་ལུས་ལྟ་བུའི་བསྟན་བཅོས་གསུམ། འབྲེལ་པ་བརྟག་པ།
གཏན་ཚིགས་ཐིགས་པ། རྩོད་རིགས། རྒྱུད་གཞན་སྒྲུབ་པ་སྟེ་ཡན་ལག་ལྟ་བུའི་བསྟན་བཅོས་བཞི་སྟེ།
དཔལ་ཆོས་གྱི་གྲགས་པས་མཛད་པའི་ཚད་མ་སྡེ་བདུན་པོ་ཀུན་གྱིས་མུ་སྟེགས་ཀྱི་རྒོལ་བ་བཟློག་པའི་
ཆེད་དུ་གཏན་ཚིགས་ཀྱི་རིག་པ་ཙམ་སྟོན་པས་ནང་རིག་པའི་གཞུང་ལུགས་མིན་ལ། དེའི་ཕྱིར་འདི་དག་
གི་བརྗོད་བྱ་ལ་བྱང་ཆུབ་གསུམ་པོ་གང་དུ་ཡང་བགྲོད་པའི་ལམ་གྱི་རིམ་པ་ཡོད་པ་མིན་ཟེར་ཞིང་།
སློབ་དཔོན་ཕྱོགས་ཀྱི་གླང་པོས་ཚད་མ་མདོ་རྩོམ་པར་བཞེད་ནས། མཆོད་བརྗོད་ཚད་མར་གྱུར་པ་འགྲོ་
ལ་ཕན་བཞེད་པ། །ཞེས་སོགས་བྲང་ཁང་གི་ལོགས་ལ་བྲིས་པ་ཙམ་གྱིས་འོད་གསལ་ས་གཡོས། སྒྲ་
གྲགས། མུ་སྟེགས་ཀྱི་སྟོན་པ་རྣམས་བྱིན་པ་རེངས་པར་གྱུར། དེ་གང་གི་ལྟས་ཡིན་སྙམ་དུ་མུ་སྟེགས་
ཐུབ་རྒྱལ་ནག་པོས་མངོན་ཤེས་ཀྱིས་བརྟགས་པས། ཚད་མ་མདོའི་མཆོད་བརྗོད་བྲིས་པའི་བྱིན་རླབས་
- 237 -



© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཀྱི་མཐུར་མཐོང་ནས། སློབ་དཔོན་བསོད་སྙོམས་ལ་གཤེགས་པའི་ཤུལ་དུ་རྫུ་འཕྲུལ་གྱིས་འོངས་ནས་
མཆོད་བརྗོད་ཀྱི་ཚིག་དེ་བསུབས་ནས་བཞག །དེ་ལྟར་ལན་གསུམ་བྱས་པའི་ཐ་མ་ལ། སློབ་དཔོན་
གྱིས་ཀྱལ་ཀས་བསུབས་པ་ཡིན་ན་འདི་ལ་དགོས་པ་ཆེན་པོ་ཡོད་པས་ཞོག་ཅིག །རྩོད་པར་འདོད་ན་
གཟུགས་སྟོན་དང་རྩོད་པར་བགྱིའོ་ཞེས་པ་བྲིས་པས། བསོད་སྙོམས་ལས་འཁོར་བའི་ཚེ་ཁོ་དངོས་སུ་
བསྡད་འདུག་པ་རིགས་པ་དྲི་མ་མེད་པས་ལན་གསུམ་གྱི་བར་དུ་ཕམ་པར་བྱས་པའི་ཚེ། ད་རྫུ་་་
འཕྲུལ་འགྲན་ཟེར་ནས་ཁ་ནས་མེ་སྤར་ཏེ་སློབ་དཔོན་གྱི་ཆོས་གོས་རྣམ་གསུམ་དང་ཡོ་བྱད་བསྲེགས་
པས༑ སློབ་དཔོན་ཐུགས་ཤིན་ཏུ་སྐྱོ་ནས་སེམས་ཅན་མ་རུངས་པ་འདི་འདྲ་བ་བསམ་གྱིས་མི་ཁྱབ་
པས་སེམས་ཅན་ཐམས་ཅད་ཀྱི་དོན་བྱ་མི་ནུས་ཀྱི་རྡོ་ཐོད་ལེ་ཀོར་ནམ་མཁར་འཕངས་ནས་འདི་ནམ་ས་
ལ་བབ་པའི་ཚེ་རང་ཉིད་གཅིག་པུ་གྲོལ་བ་དོན་དུ་གཉེར་པར་བགྱིའོ་སྙམ་དུ་དགོངས་པས། ཐོད་ལ་་་་་
ཀོར་བབ་དུས་མ་བྱུང་བས་ནམ་མཁར་གཟིགས་པ་ན། རྗེ་བཙུན་འཇམ་དཔལ་དབྱངས་ལྟ་བས་
ཆོག་མི་ཤེས་པ་ཞིག་གིས་ཐོད་ལེ་ཀོར་དེ་བསྣམས་ནས། བུ་མ་བྱེད་མ་བྱེད་ཐེག་པ་དམན་དང་འཕྲད་
པ་ལས་ནི་བློ་གྲོས་ངན་སྐྱེ་སྟེ། ཁྱོད་ཀྱི་བསྟན་བཅོས་འདི་ལ་མུ་སྟེགས་ཚོགས་ཀྱིས་གནོད་མི་ནུས་པར་
ཤེས་བྱ་སྟེ། ཁྱོད་ཀྱིས་ས་མ་ཐོབ་ཀྱི་བར་དུ་དགེ་བའི་བཤེས་སུ་ང་འགྱུར་གྱི། ཕྱི་མའི་དུས་ན་འགྲོ་
བ་ཀུན་གྱི་མིག་གཅིག་ཏུ་ནི་འདི་འགྱུར་རོ། །ཞེས་དངོས་སུ་གསུང་གིས་བསྟན་བཅོས་རྩོམ་པའི་གནང་
བ་སྩལ་བའང་ཚད་མར་འཛིན་པར་བྱེད་དོ། །དེ་ལྟ་བུའི་དམ་བཅའ་སྨྲ་བ་དེ་ནི་ཤིན་ཏུ་མི་རིགས་པ་སྨྲ་
བའི་ཕུལ་དུ་བྱུང་བར་མཐོང་སྟེ། རྒྱུ་མཚན་ཅིའི་ཕྱིར་ན། ཚད་མ་མདོ་ལས་ཐར་པར་འགྲོ་བའི་ལམ་མ་
བསྟན་པ་དང་། བསྟན་བཅོས་དེ་ཐར་འདོད་ཀྱི་འགྲོ་བ་རྣམས་ལ་གང་དུ་འགྲོ་བའི་ལམ་ལྟ་བའི་མིག་
ཏུ་འགྱུར་བ་གཉིས་ནང་འགལ་བའི་ཕྱིར་རོ། །དེ་སྐད་སྨྲ་བ་དེ་མི་རིགས་པར་མཐོང་ནས་ལྷག་
པར་དུ་ཡང་། སྡེ་བདུན་མདོ་དང་བཅས་པས་ཐར་པར་འགྲོ་བའི་ལམ་བསྟན་ནམ། འོན་ཏེ་མ་བསྟན།
བསྟན་ན། གཞུང་ཚིག་གང་གིས་ཚུལ་ཇི་ལྟར་བསྟན་སྙམ་དུ་ཚུལ་དེར་ཞིབ་ཏུ་དཔྱད་པ་ན། ཚད་མ་ཀུན་
ལས་བཏུས་ཀྱི་མཆོད་བརྗོད་ཚད་མར་གྱུར་པ་འགྲོ་ལ་ཕན་བཞེད་པ། །སྟོན་པ་བདེར་གཤེགས་སྐྱོབ་ལ་
ཕྱག་བཙལ་ནས། །ཞེས་པའི་དོན་རྣམ་འགྲེལ་ལེའུ་གཉིས་པ་ཚད་མར་གྲུབ་པའི་ལེའུ་ན་ལུགས་འབྱུང་
གི་སྒོ་ནས། སྟོན་པ་སངས་རྒྱས་ལམ་གང་ནས་གཤེགས་ཚུལ་བསྟན་ནས་ཚད་མར་བསྒྲུབས་ལ།
ལུགས་ལྡོག་གི་སྒོ་ནས་དེ་ལྟར་གཤེགས་པ་འབྲས་རྟགས་ཀྱིས་བསྒྲུབས་ཏེ། བཅོམ་ལྡན་འདས་རྣམ་
- 238 -



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
གྲོལ་དོན་དུ་གཉེར་བའི་གདུལ་བྱ་ལ་བླང་དོར་གྱི་གནས་ཇི་ལྟ་བ་བཞིན་སྟོན་པའི་ཚད་མའི་སྐྱེས་བུར་
བསྒྲུབས་ཤིང་། དེ་ལྟར་བསྒྲུབས་པའི་ལུགས་འབྱུང་གི་སྐབས་དེ་ནས་ནི་སངས་རྒྱས་ཀྱི་བསྟན་
པའི་ཐེག་པ་ཆེན་པོའི་ལམ་འབྲས་བུ་དང་བཅས་པ་དངོས་སྟོབས་ཀྱི་རིགས་པ་ཡང་དག་གིས་བསྒྲུབས་
ལ༑ ལུགས་ལྡོག་གི་སྐྱོབ་པ་རྒྱས་བཤད་ཀྱི་སྐབས་དེ་ལས་ནི་འཕགས་པའི་བདེན་པ་བཞིའི་མི་
རྟག་སོགས་བཅུ་དྲུག་གི་ལྡོག་ཕྱོགས་འཛིན་པའི་ལོག་རྟོག་ཐམས་ཅད་གསལ་ནས། བཅུ་དྲུག་པོ་དེ་
རྟོགས་པའི་མངོན་རྟོགས་རྒྱུད་ལ་སྐྱེད་ཚུལ་རིགས་པ་ཡང་དག་གིས་བསྒྲུབས་ནས། བདེན་བཞིའི་རྣམ་
གཞག་སྟོན་པའི་སངས་རྒྱས་ཀྱི་བསྟན་པ་སྐྱོན་མེད་དུ་བསྒྲུབས་ལ། དེ་ལས་དེ་སྟོན་པའི་སྟོན་པ་སྐྱོན་
མེད་དུ་གྲུབ་ཅིང་། དེ་གྲུབ་ན་སྟོན་པ་དེས་བསྟན་པའི་བདེན་བཞིའི་བླང་དོར་ཉམས་སུ་ལེན་པའི་་་་
དགེ་འདུན་སྐྱོན་མེད་དུ་འགྲུབ་ལ། དེ་ལྟར་གྲུབ་པ་ན་སངས་རྒྱས་བཅོམ་ལྡན་འདས་ཀྱི་བསྟན་པ་ཁོ་
ན་ཐར་འདོད་རྣམས་ཀྱིས་ཐར་པར་འགྲོ་བའི་ལམ་གྱི་འཇུག་ངོགས་སུ་ངེས་པ་གཏིང་ནས་རྙེད་པར་
འགྱུར་ཞིང་། དེ་ལྟར་ངེས་པ་རྙེད་པས་ཐེག་པ་ཆེ་ཆུང་གཉིས་ཀྱི་ལམ་འབྲས་བུ་དང་བཅས་པའི་
གནད་ཀུན། ལུགས་འབྱུང་ལུགས་ལྡོག་གཉིས་ཀྱི་སྒོ་ནས་སྟོན་པ་སངས་རྒྱས་ཚད་མར་སྒྲུབ་པའི་
ཚུལ་དེར་འདྲིལ་བར་རིགས་ལམ་དྲི་མ་མེད་པ་ནས་ལེགས་པར་ཐོན་པའི་ངེས་ཤེས་རྙེད་པས་དབུལ་
པོས་གཏེར་རྙེད་པ་ལྟ་བུའི་དགའ་བ་ལྷག་པར་སྐྱེས་སོ། །འདིའི་དོན་ཅུང་ཟད་བཤད་ན། ཚད་མ་མདོའི།
ཚད་མར་གྱུར་པ་ཞེས་པའི། བཅོམ་ལྡན་འདས་ཚད་མའི་སྐྱེས་བུར་དམ་འཆའ་བ་དེ་འཆད་པ་ལ། དང་
པོ་ཚད་མ་ངོས་བཟུང་བ་ལ། ཚད་མ་བསླུ་མེད་ཅན་ཤེས་པ། །ཞེས་པ་ནས། རང་གི་མཚན་ཉིད་དཔྱད་
ཕྱིར་རོ། །ཞེས་གསུངས། ཚད་མ་དེ་དང་ལྡན་པས་བཅོམ་ལྡན་འདས་ཚད་མར་སྒྲུབ་པ་ལ། དེ་ལྡན་
བཅོམ་ལྡན་ཚད་མ་ཉིད། །ཅེས་གསུངས། དོན་ནི། དེ་ཆོས་ཅན། ཚད་མ་ཉིད་ཡིན་ཏེ། གདུལ་བྱ་
མངོན་མཐོ་དང་ངེས་ལེགས་ལ་མི་བསླུ་བར་མཛད་ཅིང་། བདེན་བཞིའི་གནས་ལུགས་གསར་དུ་ཤེས་
པ་དེ་དང་ལྡན་པའི་ཕྱིར། གྱུར་པ་སྨོས་པའི་དགོས་པ་ལ་གཉིས་ཡོད་པའི་རྣམ་བཅད་ཀྱི་དགོས་པ་རྟག་
པ་རང་བྱུང་གི་ཚད་མའི་སྐྱེས་བུ་མི་སྲིད་ཚུལ་དེ་འཆད་པ་ལ། མ་སྐྱེས་པ་ནི་བཟློག་དོན་དུ། །ཞེས་
སོགས་ཀྱིས་བརྒལ་ལན་དང་བཅས་པ་དང་། ཡོངས་གཅོད་ཀྱི་རྩོད་པ་འགོད་པ་ལ། ཚད་མ་ལྐོག་
གྱུར་དོན་ཤེས་ཡོན། །ཞེས་སོགས་དང་། དེའི་ལན་ལ། མི་ཤེས་སྟོན་པར་བྱེད་པ་ལ། །ཞེས་སོགས་དང་།
མདོར་བསྡུ་ན། བླང་དང་དོར་བྱའི་དེ་ཉིད་ནི། །ཐབས་དང་བཅས་པ་རིག་མཛད་པ། །གང་དེ་ཚད་མ་
- 239 -



? ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཉིད་འདོད་ཀྱི། །ཞེས་སྟོན་པ་སངས་རྒྱས་ཚད་མའི་སྐྱེས་བུར་དམ་བཅས་ནས། དེ་སྒྲུབ་པ་ལ་
ལུགས་འབྱུང་ལུགས་ལྡོག་གཉིས་དང་ལུགས་འབྱུང་ལ་ཡང་། རྒྱུ་ཕུན་ཚོགས་དང་། འབྲས་བུ་ཕུན་
ཚོགས་གཉིས་ཀྱིས་སྒྲུབ་པའི། རྒྱུ་ལ་ཡང་བསམ་སྦྱོར་གཉིས་ཡོད་པའི། དང་པོ་འཆད་པ་ལ། འགྲོ་ལ་
ཕན་བཞེད་པ། ཞེས་པའི་དོན་འཆད་པ་ལ། སྒྲུབ་བྱེད་ཐུགས་རྗེ་གོམས་ལས་དེ། །ཞེས་གསུངས། དོན་
ནི༑ བཅོམ་ལྡན་འདས་ཆོས་ཅན། ཚད་མའི་སྐྱེས་བུ་ཡིན་ཏེ། དེའི་སྒྲུབ་བྱེད་ཐུགས་རྗེ་ཆེན་པོ་གོམས་པ་
ལས་འཁྲུངས་པའི་ཕྱིར། ཐུགས་རྗེ་ཆེན་པོ་ཆོས་ཅན། རྒྱུ་མེད་དང་མི་མཐུན་པའི་རྒྱུ་ལས་བྱུང་བ་མ་ཡིན་
ཏེ༑ སྙིང་རྗེ་སྐྱེ་བ་དུ་མར་གོམས་པ་ལས་བྱུང་བའི་ཕྱིར། འདི་ལས་འཕྲོས་ནས། སྐྱེ་བ་སྔ་ཕྱི་མེད་
པར་འཛིན་པའི་ལོག་རྟོག་ཐམས་ཅད། སྐྱེ་བ་ཡོངས་སུ་ལེན་པ་ན། །ཞེས་སོགས་ཀྱིས་རིག་པའི་ཡ་
མཐའ་ཐུག་མེད་དུ་བསྒྲུབས་ནས་བསལ། བློ་གོམས་པ་མཐའ་མེད་དུ་འཕེལ་བ་མེད་པར་འཛིན་པའི་
ལོག་རྟོག་ཐམས་ཅད་སེལ་བ་ལ། སེམས་ལ་བརྩེ་སོགས་གོམས་སྐྱེ་བ། །རང་གི་ངང་གིས་འཇུག་འགྱུར་
ཏེ༑ ༑མེ་ལ་སོགས་པས་ཤིང་དག་དང་། །དངུལ་ཆུ་དང་ནི་གསེར་སོགས་བཞིན། །ཞེས་དང་། འདི་
ལྟར་གོམས་པ་སྔ་མ་དང་། །སྔ་མའི་སེམས་ཆོས་བརྩེ་བ་དང་། །ཆགས་བྲལ་བློ་སོགས་གཞན་དག་
གིས༑ ༑གསལ་བ་ཡི་ནི་རྩ་བ་ཡིན། །གོམས་ལས་བརྩེ་བའི་བདག་ཉིད་དེ། །ཆགས་བྲལ་ཆགས་དང་
ཡིད་ལོག་བཞིན། །ཞེས་གསུངས། རྐང་པ་དྲུག་པོ་འདིའི་དོན་ནི། བཅོམ་ལྡན་འདས་ཆོས་ཅན།
གོམས་པ་ལས་བརྩེ་བའི་བདག་ཉིད་དུ་འགྱུར་ཏེ། འདི་ལྟར་གོམས་པ་སྔ་མ་དང་སྔ་མའི་སེམས་ཀྱི་ཆོས་
བརྩེ་བ་དང་། ཆགས་བྲལ་གྱི་བློ་སོགས་རིགས་འདྲ་གཞན་དག་གིས་ནི། གསལ་བ་ཡི་ནི་རྩ་བ་ཡིན་
པའི་ཕྱིར། དཔེར་ན་དགྲ་བཅོམ་ལ་ཆགས་བྲལ་དང་། ཆགས་ཅན་ལ་འདོད་ཆགས་དང༌། རྣལ་འབྱོར་
པ་ལ་ཡིད་ལོག་ངང་གིས་འབྱུང་བ་བཞིན་ནོ། ། །
གཉིས་པ་སྦྱོར་བ་ཕུན་ཚོགས་ལ། སྟོན་པ་ཞེས་པའི་དོན་ལ། མདོར་བསྟན་པ། རྒྱས་པར་བཤད་
པ༑ དོན་བསྡུ་བ་གསུམ་ལས། དང་པོ་འཆད་པ་ལ། བརྩེ་ལྡན་སྡུག་བསྔལ་གཞོམ་པའི་ཕྱིར། །ཐབས་
རྣམས་ལ་ནི་མངོན་སྦྱོར་མཛད། །ཐབས་བྱུང་དེ་རྒྱུ་ལྐོག་གྱུར་པ། །དེ་འཆད་པ་ནི་དཀའ་བ་ཡིན། །ཞེས་
གསུངས། དོན་ནི། བརྩེ་ལྡན་སྦྱོར་ལམ་པ་ཆོས་ཅན། སྡུག་བསྔལ་ཞི་བའི་ཐབས་རྣམས་ལ་ནི་མངོན་
པར་སྦྱོར་བ་གོམས་པར་མཛད་དེ། གཞན་གྱི་སྡུག་བསྔལ་གཞོམ་པར་མཛད་པའི་སོ་སྐྱེ་ཡིན་པའི་ཕྱིར།
ཁྱབ་སྟེ། ཐབས་བྱུང་བདེན་བཞིའི་གནས་ཚུལ་ཇི་ལྟ་བ་བཞིན་བསྟན་པའི་ངག་དང་། དེའི་ཐབས་
240 -



(） ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
བདེན་བཞིའི་གནས་ཚུལ་མངོན་སུམ་དུ་ཤེས་པ་མེད་པར་ལྐོག་ཏུ་གྱུར་པ་ཡིན་ན། སྡུག་བསྔལ་སེལ་
བའི་ཐབས་བླང་དོར་གྱི་གནས་མ་ལུས་པ་གཞན་ལ་གསལ་བར་འཆད་པ་ནི་ཤིན་ཏུ་དཀའ་བ་ཡིན་པའི་
ཕྱིར༑ འོ་ན་བདེན་བཞི་རྟོགས་པའི་ཐབས་ལ་ཇི་ལྟར་འབད་ན། ལུང་དང་རིགས་པས་རྣམ་དཔྱད་
པ༑ ༑སྡུག་བསྔལ་ཉིད་ཀྱི་ཁྱད་པར་གྱིས། །སྡུག་བསྔལ་རྒྱུ་དང་དེ་མི་རྟག །ལ་སོགས་རང་བཞིན་
རྟོགས་པར་མཛད། །ཅེས་གསུངས་པ་ལྟར་དཔྱད་པས་ངེས་པ་ཇི་ལྟར་འདྲེན་ན། གང་ཕྱིར་དེ་ལྟར་རྒྱུ་
གནས་ན། །ཞེས་སོགས་རྐང་པ་དྲུག་གསུངས། འོ་ན་སྡུག་བསྔལ་གྱི་རྒྱུའི་གཙོ་བོ་གང་ཡིན་ཞེ་ན།
བདག་དང་བདག་གིར་འཛིན་བྱས་པ། །འདུས་བྱས་སྤྱོད་ཡུལ་ཅན་ཆགས་ནི། །རྒྱུ་ཡིན། ཞེས་གསུངས།
རྒྱུ་དེའི་མི་མཐུན་ཕྱོགས་གཉེན་པོ་གང་ཞེ་ན། དེ་ཡི་གནོད་བྱེད་ནི། བདག་མེད་མཐོང་བ་འགལ་
བ་ཡིན། །ཞེས་དང་། འོ་ན་གཉེན་པོ་དེ་གོམས་པ་ལས། སྤང་བྱ་སྐྱོན་དང་བླང་བྱ་ཡོན་ཏན་དག་རབ་ཏུ་
གསལ་བའི་ཀུན་མཁྱེན་མངོན་དུ་འགྱུར་ཚུལ་ཇི་ལྟར་ཡིན་ཞེ་ན། རྣམ་པ་དུ་མར་ཐབས་མང་པོ། །ཡུན་
རིང་དུས་སུ་གོམས་པ་ལས། །དེ་ལ་སྐྱོན་དང་ཡོན་ཏན་དག །རབ་ཏུ་གསལ་བ་ཉིད་དུ་འགྱུར། །ཞེས་
གསུངས་ཏེ། ཐུགས་བླང་དོར་གྱི་གནས་ལ་ཤིན་ཏུ་གསལ་བ་མཐར་ཕྱིན་པ་དེའི་ཕྱིར། སྡུག་བསྔལ་གྱི་
རྒྱུ་མ་རིག་པའི་ས་བོན་མ་ལུས་པར་སྤངས་པ་ཡིན་ལ། དེའི་རྒྱུ་མཚན། ཕར་ཕྱིན་དྲུག་གིས་བསྡུས་པའི་
བསོད་ནམས་དང་ཡེ་ཤེས་ཀྱི་ཚོགས་རྣམ་པ་མང་པོ་བསྐལ་པ་གྲངས་མེད་གསུམ་དུ་གོམས་པ་ལས་
སྤངས་རྟོགས་མཐར་ཕྱིན་ནས་འཁོར་བ་ཇི་སྲིད་བར་གཞན་དོན་ཁོ་ན་ལ་འཇུག་པ་དེ་འབྱུང་བའི་
ཕྱིར༑ དེ་ལྟར་ན་ཉན་ཐོས་དང་བསེ་རུ་ལྟ་བུའི་རང་རྒྱལ་ལས་སངས་རྒྱས་ཁྱད་པར་དུ་འཕགས་པ་ཡང་
སྤངས་རྟོགས་མཐར་ཕྱིན་ནས་ཞི་བའི་དབྱིངས་སུ་མི་བཞུགས་པར་གཞན་དོན་དུ་འཇུག་པ་འདི་ཡིན་
ཏེ༑ ཐུབ་ཆེན་གཞན་དོན་འཇུག་པ་ཅན། །བསེ་རུ་ལ་སོགས་ཁྱད་འདི་ཡིན། །ཞེས་གསུངས། དེ་ལྟར་
ན༑ བདག་མེད་རྟོགས་པའི་ཤེས་རབ་ཐབས་མཁས་པ་དུ་མས་ཟིན་པར་བྱས་ཏེ་ཡུན་རིང་དུ་གོམས་
པར་བྱེད་པ་ནི་ལུགས་འབྱུང་གི་སྐབས་འདིར་སྟོན་པ་ཡིན་ནོ། །ཞེས་འཆད་པ་ལ། དེ་དོན་ཕྱིར་ན་་་་་
ཐབས་གོམས་པ། །དེ་ཉིད་སྟོན་པ་ཡིན་པར་འདོད། །ཅེས་གསུངས། འདིར་འཁོར་ལོ་དང་པོའི་
དགོངས་པ་འགྲེལ་བའི་དབང་དུ་བྱས་ནས་གང་ཟག་གི་བདག་མེད་ཙམ་གསུངས་ཀྱང་། འཁོར་ལོ་ཐ་
མའི་དགོངས་པ་འགྲེལ་བའི་དབང་དུ་བྱས་ནས། ལེའུ་གསུམ་པ་ནས་འབྱུང་བའི་ཆོས་ཀྱི་བདག་མེད་
རྟོགས་པ་ཡང་སྟོན་པར་འཆད་ཤེས་དགོས་སོ། །དེ་འདྲ་བའི་བསམ་པ་འགྲོ་ལ་ཕན་བཞེད་པ་དང་། སྦྱོར་
-241-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
བ་སྟོན་པ་དེ་ལྟ་བུ་ནི་དོན་གཉིས་གྲུབ་པ་ལས་དང་པོ་འབྱུང་བའི་ཕྱིར་འབྲས་བུ་ཕུན་ཚོགས་ཀྱི་རྒྱུ་རུ་
བཤད་དོ། །ཞེས་འཆད་པ་ལ། གྲུབ་ལས་དང་པོ་འབྱུང་བའི་ཕྱིར། །གཉིས་པོ་འདི་ནི་རྒྱུ་རུ་བཤད། །
ཅེས་གསུངས་སོ། །གཉིས་པ་འབྲས་བུ་ཕུན་ཚོགས་ལ་བདེར་གཤེགས་དང་སྐྱོབ་པ་གཉིས་ལས། དང་
པོ་ནི་བདེར་གཤེགས་ཞེས་པ་འཆད་པ་ལ། རྒྱུ་སྤངས་ཡོན་ཏན་གསུམ་བདེར་གཤེགས། །ཉིད་ཡིན།
ཞེས་གསུངས་ལ། དོན་ནི། བཅོམ་ལྡན་འདས་ཆོས་ཅན། ལེགས་པར་གཤེགས་པ། སླར་མི་ལྡོག་པར་
གཤེགས་པ། མ་ལུས་པར་གཤེགས་པ་གསུམ་བརྙེས་པ་ཡིན་ཏེ། སྡུག་བསྔལ་གྱི་རྒྱུ་བག་ཆགས་དང་
བཅས་པ་མ་ལུས་པར་སྤངས་པའི་ཕྱིར་རོ། །བདེར་གཤེགས་གསུམ་སོ་སོར་རྒྱས་པར་འཆད་པ་ལ་རིམ་
པ་ལྟར། སྡུག་བསྔལ་རྟེན་མིན་ཕྱིར། ལེགས་ཡིན། ཞེས་སོགས་དང་། སྐྱེ་དང་སྐྱོན་ནི་ཞེས་སོགས་དང་། དེ་
བདེན་ཐ་དད་བདག་ཉིད་ཀྱིས། །ཞེས་པ་ནས། གོམས་ཕྱིར་མ་ལུས་སྤངས་པ་ཉིད། །ཅེས་པའི་བར་
གསུངས་སོ། །གཉིས་པ་སྐྱོབ་པ་ཞེས་པ་དེ་འཆད་པ་ལ། སྐྱོབ་པ་ཉིད་གཟིགས་ལམ་གསུང་བ། །
འབྲས་མེད་ཕྱིར་ན་བརྫུན་མི་གསུང་། །ཐུགས་བརྩེ་ལྡན་ཕྱིར་རྩོམ་ཀུན་ཡང་། །གཞན་གྱི་དོན་དུ་སྦྱོར་
ཕྱིར་རོ། །དེ་ཕྱིར་ཚད་ཡིན་ཞེས་གསུངས་ལ། འདི་ཡི་དོན་ནི་ཐུབ་པ་བཅོམ་ལྡན་འདས་ཆོས་ཅན། འགྲོ་
བ་མ་ལུས་པ་སྡུག་བསྔལ་ལས་སྐྱོབ་པ་ཉིད་ཡིན་ཏེ། ཉིད་ཀྱིས་བདེན་བཞིའི་བླང་དོར་ཕྲ་ཞིང་ཕྲ་བ་ཇི་
ལྟར་མངོན་སུམ་དུ་གཟིགས་པ་མཐར་ཕྱིན་པ་ལྟར་གྱི་ལམ་གཞན་ལ་གསུང་པའི་ཕྱིར། བརྫུན་མི་
གསུང་སྟེ། བརྫུན་གསུངས་པ་ལ་འདོད་བྱའི་འབྲས་བུ་མེད་པར་མངོན་སུམ་དུ་གཟིགས་པའི་ཕྱིར།
ཚད་མའི་སྐྱེས་བུ་ཡིན་ཏེ། ཐུགས་བརྩེ་བ་དང་ལྡན་པའི་ཕྱིར་སྐུ་གསུང་ཐུགས་ཀྱི་རྩོམ་པ་ཅི་མཛད་
པ་ཐམས་ཅད་གཞན་ཁོ་ནའི་ཆེད་དུ་སྦྱོར་བར་མཛད་པའི་ཕྱིར། ཞེས་པའོ། ། །
གཉིས་པ་ལུགས་ལྡོག་གི་སྒོ་ནས་ཚད་མར་སྒྲུབ་པ་ལ་རྒྱས་པར་བཤད་པ་དང་དོན་བསྡུ་བ་གཉིས་
ལས༑ དང་པོ་ལ་ཡང་། འབྲས་བུ་ཕུན་ཚོགས་དང་། རྒྱུ་ཕུན་ཚོགས་གཉིས། དང་པོ་ལ་ཡང་སྐྱོབ་
པ་དང་བདེར་གཤེགས་གཉིས། དང་པོ་ལ་ཡང་། བདེན་བཞི་བསྟན་པས་སྐྱོབ་པར་བསྟན་པ་དང༌།
བདེན་བཞི་གཏན་ལ་དབབ་པ་གཉིས་ཡོད་པའི། དང་པོ་འཆད་པ་ལ། ཡང་ན་སྐྱོབ། བདེན་པ་བཞི་ནི་
སྟོན་མཛད་པའོ། །ཞེས་གསུངས། དོན་ནི། ལུགས་འབྱུང་གིས་ཚད་མར་བསྒྲུབས་པ་དེ་ལས་ཡང་ན།
ལུགས་ལྡོག་ཏུ་སྒྲུབ་ན། བཅོམ་ལྡན་འདས་ཆོས་ཅན། སྐྱོབ་པ་ཡིན་ཏེ། བདེན་པ་བཞིའི་གནས་ཚུལ་
ལ་འཁྲུལ་པ་མ་ལུས་པ་དང་བྲལ་བའི་སྒོ་ནས་སྟོན་པར་མཛད་པའོ་སྟེ་ཡིན་པའི་ཕྱིར། གཉིས་པ་བདེན་
- 242 -



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
བཞི་གཏན་ལ་དབབ་པ་ལ་བཞི་ལས། དང་པོ་སྡུག་བདེན་བཤད་པ་ལ་ཡང་བཞི་ཡོད་པའི་དང་པོ།
སྡུག་བསྔལ་ངོས་བཟུང་བ་ལ། སྡུག་བསྔལ་འཁོར་བ་ཅན་ཕུང་པོ། །ཞེས་གསུངས། ཉེར་ལེན་གྱི་ཕུང་
པོ་ཆོས་ཅན། སྡུག་བསྔལ་བདེན་པ་ཡིན་ཏེ། ཐོག་མ་མེད་པ་ནས་སྲེད་ལྡན་གྱི་རྣམ་ཤེས་ཁྱོད་ལ་ཡང་
དང་ཡང་དུ་འཁོར་བ་ཅན་ཡིན་པའི་ཕྱིར། གཉིས་པ་དེ་ཐོག་མ་མེད་པར་སྒྲུབ་པ་ལ། གོམས་ལས་འདོད་
ཆགས་སོགས་གསལ་བ། །ཞེས་པ་ནས། དེས་ན་འགའ་ཞིག་ལས་འགའ་ཡིན། །ཞེས་པའི་བར་
གསུངས། གསུམ་པ་དེ་ཐོག་མ་ཡོད་པ་དགག་པ་ལ། རྣམ་ཤེས་མིན་པ་རྣམ་ཤེས་ཀྱི། །ཞེས་པ་ནས། ཐམས་
ཅད་ཀུན་ཚེ་སྐྱེ་བར་འགྱུར། །ཞེས་པའི་བར་གསུངས། བཞི་པ་བདེན་པའི་རྣམ་པ་ཉིད་བཤད་པ་ལ། དེ་
ནི་རེས་འགའ་དམིགས་པའི་ཕྱིར། །མི་རྟག་ཉེས་པའི་རྟེན་ཕྱིར་དང༌། །རྒྱུ་དབང་ཕྱིར་ཡང་སྡུག་
བསྔལ་ཡིན། །བདག་མིན་བྱིན་གྱིས་བརླབས་པའང་མིན། །རྒྱུ་མིན་བྱིན་གྱིས་རློབ་པ་མིན། །ཞེས་པ་
ནས༑ དེ་ནི་རྟག་རྣམས་ལ་ཡོད་མིན། །ཞེས་པའི་བར་གསུངས། དོན་ནི། ཉེར་ལེན་གྱི་ཕུང་པོ་ཆོས་
ཅན་ མི་རྟག་སྟེ། རེས་འགའ་སྐྱེ་བར་དམིགས་པའི་ཕྱིར། སྡུག་བསྔལ་བ་ཡིན་ཏེ། ཉེས་པའི་རྟེན་ཡིན་
པའི་ཕྱིར་དང་། རྒྱུ་ལས་ཉོན་གྱི་གཞན་དབང་ཅན་ཡིན་པའི་ཕྱིར། གང་ཟག་གི་བདག་མིན་ཏེ། མི་རྟག་
པ་དང་སྡུག་བསྔལ་བ་ཡིན་པའི་ཕྱིར། སྟོང་པ་ཉིད་ཡིན་པའི་རྒྱུ་མཚན་གྱིས་བདག་གིས་བྱིན་གྱིས་
བརླབས་པའང་མིན་ཏེ། བདག་དེ་བྱིན་གྱིས་རློབ་པ་པོ་མིན་པའི་ཕྱིར། ཞེས་པའོ། །གཉིས་པ་ཀུན་འབྱུང་
ལ་བཞི་ལས། དང་པོ་རྒྱུ་འཆད་པ་ལ། རེས་འགའ་བ་ཉིད་ཡིན་པས་ན། ཞེས་སོགས་དང་། གཉིས་
པ་ཀུན་འབྱུང་ནི། རྟག་རྣམས་བཀག་ཕྱིར་དབང་ཕྱུག་ལ། །ཞེས་སོགས་དང༌། གསུམ་པ་རབ་སྐྱེ་
ནི༑ དེ་ཡི་ཕྱིར། སྲིད་འདོད་རྒྱུ་ཡིན་གང་གི་ཕྱིར། །ཞེས་སོགས་དང་། བཞི་པ་རྐྱེན་ནི། བདག་དུ་
ཆགས་པའི་རྒྱུ་ཉིད་ལས། །ཞེས་པ་ནས། དེ་ཡོང་ན་ཡོད་མེད་ཕྱིར་རོ། །ཞེས་པའི་བར་གྱིས་སྡུག་
བསྔལ་རྒྱུ་བཅས་སུ་བཤད། རྒྱུ་དེ་དབང་ཕྱུག་སོགས་ཡིན་པ་བཀག །འདོད་སྲེད་དང་འཇིག་སྲེད་རབ་
སྐྱེར་བསྟན། སྲེད་པ་རྐྱེན་གཙོ་བོར་བསྟན་ནོ། །གསུམ་པ་འགོག་བདེན་ལ་གསུམ་ལས། དང་
པོ་འགོག་པ་ནི། དེ་ནི་གཏན་དུ་བ་ཡིན་ཏེ། །ཞེས་སོགས་དང་། གཉིས་པ་ཞི་བ་ནི། སྡུག་བསྔལ་ཤེས་
ལ་འགལ་མེད་པ། །ཞེས་སོགས། གསུམ་པ་གྱ་ནོམ་ནི། སྡུག་བསྔལ་སྐྱེ་བའི་རྒྱུ་ཉིད་ནི། །ཞེས་པ་ནས།
སྤོངས་ལ་དེ་ནི་རྟག་པར་སྨྱོས། །ཞེས་པའི་བར་གྱིས་འཆད། བཞི་པ་ལམ་བདེན་འཆད་པ་ལ། རང་
ལུགས་ཀྱི་གྲོལ་ལམ་བཤད་པ་དང་། གཞན་ལུགས་ཀྱི་གྲོལ་ལམ་དགག་པ་གཉིས་ཀྱི་དང་པོ་ལ་ཡང་
- 243 -



འr ----
-
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
གསུམ་ཡོད་པའི་དང་པོ། བདག་མེད་རྟོགས་པའི་ཤེས་རབ་གྲོལ་ལམ་དུ་སྟོན་པ་ལ། བཤད་ཟིན་
ལམ་དེ་གོམས་པ་ལས། །གནས་གྱུར། ཅེས་གསུངས། གཉིས་པ་དེའི་རྩོད་སྤོང་ལ། གལ་ཏེ་གནས་
གྱུར་ཀྱང་། ལམ་བཞིན་སྐྱོན་ནི་འབྱུང་ཞེ་ན། །ཞེས་པས་རྩོད་པ་དང་། དེའི་ལན་ལ་གཉིས་ཡོད་པའི་
སྤངས་པ་སླར་ལྡོག་པའི་རྩོད་ལན་ནི། མ་ཡིན་ནུས་པ་མེད་ཕྱིར་རོ། །ཞེས་པ་ནས། བློ་ནི་དེ་
ཕྱོགས་འཛིན་ཕྱིར་རོ། །ཞེས་པའི་བར་གསུངས། བདག་མེད་རྟོགས་པའི་ཤེས་རབ་བདག་འཛིན་གྱི་
གཉེན་པོ་ཡིན་པ་ལ་རྩོད་ལན་ནི། བདག་འཛིན་རྒྱུ་གཅིག་ཅན་ཉིད་དང་། །ཞེས་པ་ནས། ཐལ་བ་
བཞིན་དུ་མ་ངེས་ཕྱིར། །ཞེས་པས་འཆད། གསུམ་པ་བདག་འཛིན་འཁོར་བའི་རྩ་བར་སྟོན་པ་ནི། གང་
ཞིག་བདག་མཐོང་དེ་ལ་ནི། །ང་ཞེས་རྟག་ཏུ་ཞེན་པར་འགྱུར། །ཞེན་པས་བདེ་ལ་སྲེད་འགྱུར་ཏེ། །སྲེད་
པས་སྐྱོན་རྣམས་སྒྲིབ་པར་བྱེད། །ཡོན་ཏན་མཐོང་བས་ཡོངས་སྲེད་པ། །ང་ཡི་ཞེས་དེའི་སྒྲུབ་བྱེད་
ལེན༑ ༑དེས་ན་བདག་ལ་མངོན་ཆགས་པ། །དེ་སྲིད་དེ་ནི་འཁོར་བར་འགྱུར། །བདག་ཡོད་ན་ནི་
གཞན་དུ་ཤེས། །བདག་གཞན་ཆ་ལས་འཛིན་དང་སྡང་། །འདི་དག་དང་ནི་ཡོངས་འབྲེལ་ལས། །ཉེས་
པ་ཐམས་ཅད་འབྱུང་བར་འགྱུར། །ཞེས་པས་འཆད། གཉིས་པ་གཞན་གྱི་གྲོལ་ལམ་དགག་པ་ལ་
བཞི་ཡོད་པའི་དང་པོ། བྱེ་བྲག་པའི་གྲོལ་ལམ་དགག་པ་ལ། ངེས་པར་བདག་ལ་ཆགས་པ་ནི། །ཞེས་
པ་ནས། སྐྱེ་འཇིག་བློ་ཅན་ཉིད་ཀྱི་ཕྱིར། །ཞེས་པས་འཆད། གཉིས་པ་གྲངས་ཅན་པའི་གྲོལ་
ལམ་དགག་པ་ནི། སྐྱེ་བོ་འདི་ཡི་དབང་སོགས་ལས། །རྩ་བ་ཉིད་ནས་དབྱུང་བར་གྱིས། །ཞེས་
པས་འཆད། གསུམ་པ་དབང་ཕྱུག་པའི་གྲོལ་ལམ་དགག་པ་ནི། ལུང་ནི་དེ་ལྟའི་དངོས་ཡིན་པའི། །ཞེས་
པ་ནས། དེས་ན་མྱོང་ལས་དྲན་པ་འབྱུང་། །ཞེས་པས་བཤད་ནས། རང་ལུགས་ཀྱི་གྲོལ་ལམ། བདེན་པ་
བཞི་ལ་བརྟེན་པ་དང་། །བདེ་དང་ང་དང་ངའི་ཞེས་སོགས། །ཡང་དག་མིན་པ་རྣམ་བཅུ་དྲུག །སྒོ་
བཏགས་ནས་ནི་ཡོངས་སུ་སྲེད། །དེ་ཉིད་ལ་ནི་དེ་འགལ་དོན། །དེ་ཉིད་རྣམ་པ་རྗེས་རྟོག་ཅན། །ལེགས་
བསྒོམས་ཡང་དག་ལྟ་བ་ཡིས། །སྲེད་པ་རྗེས་འབྲང་བཅས་འཇོམས་བྱེད། །ཅེས་པས་འཆད། བཞི་པ་
གཅེར་བུ་པའི་གྲོལ་ལམ་དགག་པ། ལས་དང་ལུས་དག་གནས་ན་ཡང་། །ཞེས་པ་ནས། བདེ་བ་ལས་ཀྱང་
འདོད་མི་འགྱུར། །ཞེས་པས་འཆད་ལ། དེ་དག་གིས་རིམ་པ་ལྟར། བྱེ་བྲག་པས་བདག་གི་བ་སྐྱོན་
བཅས་སུ་བསྒོམས་པས་གྲོལ་བར་སྨྲ་བ་ལ། བདག་འཛིན་གྱི་ཞེན་ཡུལ་སུན་མ་ཕྱུང་བས་མི་གྲོལ་
བ་དང་། གྲངས་ཅན་པས། སྐྱེས་བུ་དང་རང་བཞིན་ཐ་དད་དུ་བསྒོམས་པས་གྲོལ་བར་སྨྲ་བ་ལ། འོ་ན་
- 244 -



» ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
-
---་ཀ
སྐྱེ་བོ་ཐ་མལ་པ་རྣམས་ཀྱིས། དབང་སོགས་ལས་བདག་ཐ་དད་དུ་འཛིན་པས། དེ་དག་ཀྱང་འབད་
མེད་དུ་གྲོལ་བར་འགྱུར་རོ། །དབང་ཕྱུག་པས། དབང་ཕྱུག་གིས་འཁོར་བར་མི་འཁོར་བའི་ལུང་བྱིན་ན་
གྲོལ་བར་འགྱུར་ཏེ། དབང་ཕྱུག་གི་ལུང་ལས་བཤད་པའི་སྔགས་བཏབ་ན། ས་བོན་ལས་མྱུ་གུ་མི་སྐྱེ་
བར་མཐོང་བའི་ཕྱིར། ཞེས་སྨྲ་བ་ལ། དེ་ལྟ་ན། ཏིལ་མར་བྱུག་པ་དང་མེས་བསྲེགས་པ་ཡང་གྲོལ་
ལམ་དུ་འགྱུར་རོ། །གཅེར་བུ་པས། ཟས་གཅོད་པ་སོགས་དཀའ་ཐུབ་གྲོལ་ལམ་དུ་འདོད་པ་
ལ་དཀའ་ཐུབ་འགའ་ཞིག་གིས། ལས་འགའ་ཞིག་འབྲས་བུ་ཆུང་བར་བྱེད་ནུས་ཀྱང་། ལས་རྩ་བ་ནས་
སྤོང་མི་ནུས་ཏེ། དེའི་རྒྱུ་ཉོན་མོངས་མ་སྤངས་པའི་ཕྱིར་རོ། །ཞེས་བཤད་དེ། དེ་དག་གིས་ནི། བདེན་
བཞིའི་གནས་ཚུལ་ལ་ཕྱིན་ཅི་ལོག་ཏུ་སྒྲོ་བཏགས་པ་ཐམས་ཅད་རིགས་པས་སུན་ཕྱུང་ནས་ཀུན་ནས་ཉོན་
མོངས་ཕྱོགས་ཀྱི་རྒྱུ་འབྲས་སྡུག་ཀུན་གཉིས་དང་། རྣམ་བྱང་ཕྱོགས་ཀྱི་རྒྱུ་འབྲས་འགོག་ལམ་གཉིས་ཀྱི་
གནས་ཚུལ། དངོས་སྟོབས་ཀྱི་རིགས་པས་གསལ་བར་བྱས་ཏེ། བདེན་བཞི་སྟོན་པའི་རྒྱལ་བའི་གསུང་
རྣམས་རང་གི་བསྟན་དོན་ལ་མི་བསླུ་བར་བསྒྲུབས་ནས། དེ་སྟོན་པའི་ཐུབ་པ་ཚད་མའི་སྐྱེས་བུར་
བསྒྲུབས་པ་ཡིན་ནོ། །གཉིས་པ་བདེར་གཤེགས་འཆད་པ་ལ། སྐྱོབ་ལས་དེ་ཉིད་དང་བརྟན་དང་། །མ་
ལུས་ཁྱད་པར་མཁྱེན་པར་གྲུབ། །གཤེགས་པ་རྟོགས་པའི་དོན་ཕྱིར་ཏེ། །དེ་ཕྱིར་ཕྱི་རོལ་པ་དང་
སློབ༑ ༑མི་སློབ་ལས་ལྷག་དེ་ཡི་ཕྱིར། །ཞེས་གསུངས། དོན་ནི་བཅོམ་ལྡན་འདས་ཆོས་ཅན། བདེན་
བཞིའི་དེ་ཁོ་ན་ཉིད་མངོན་སུམ་དུ་མཁྱེན་པ་དང་མཁྱེན་པ་དེ་བརྟན་པ་དང་མ་ལུས་པར་མཁྱེན་པའི་
བདེར་གཤེགས་གསུམ་བརྙེས་ཟིན་པར་གྲུབ་སྟེ། བདེན་བཞི་སྟོན་པའི་སྒོ་ནས་སྐྱོབ་པ་མཐར་ཐུག་ཡིན་
པ་དེའི་ཕྱིར། བདེར་གཤེགས་ལ་སྤངས་རྟོགས་གཉིས་ཡོད་ཀྱང་། སྐབས་འདིར་བདེར་གཤེགས་རྟོགས་
པའི་དོན་ཅན་དུ་གསུངས་པ་ཆོས་ཅན། དགོས་པ་ཡོད་དེ། འབྲས་བུ་སྐྱོབ་པ་ལས་རྟོགས་པ་ཕུན་
ཚོགས་དཔོག་པའི་ཆེད་ཡིན་པའི་ཕྱིར། བཅོམ་ལྡན་འདས་ཆོས་ཅན། ཕྱི་རོལ་པ་དང་ཉན་རང་སློབ་མི་
སློབ་ལས་ལྷག་སྟེ། རིམ་པ་ལྟར་བདེར་གཤེགས་གསུམ་ཡིན་པ་དེ་ཡི་ཕྱིར། གཉིས་པ་རྒྱུ་ཕུན་ཚོགས་ལ་
གཉིས་ཡོད་པའི། དང་པོ་སྦྱོར་བ་ཕུན་ཚོགས་འཆད་པ་ལ། གཞན་དོན་མཁྱེན་སྦྱོར་དེ་སྟོན་པ། །ཞེས་
གསུངས། དོན་ནི། བཅོམ་ལྡན་འདས་ཆོས་ཅན། གཞན་དོན་དུ་བདག་མེད་པའི་དེ་ཁོ་ན་ཉིད་
མཁྱེན་པའི་སྦྱོར་བ་ཐབས་རྣམ་པ་དུ་མར་གོམས་པའི་སྟོན་པ་དེ་སྔོན་དུ་སོང་སྟེ། རྟོགས་པ་ཕུན་ཚོགས་
བདེར་གཤེགས་གསུམ་མངའ་བ་དེའི་ཕྱིར། གཉིས་པ་བསམ་པ་ཕུན་ཚོགས་འཆད་པ་ལ། དེ་ལས་བརྩེ་
- 245 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཡིན་གཞན་དོན་ངོར། །དོན་འགྲུབ་མཛད་པ་མི་འདོར་ཕྱིར། །ཞེས་གསུངས། དོན་ནི། བཅོམ་ལྡན་
འདས་ཆོས་ཅན། འགྲོ་ལ་ཕན་བཞེད་པའི་བརྩེ་བ་ཆེན་པོ་སྔོན་དུ་སོང་སྟེ། གཞན་དོན་དུ་བདག་མེད་
མཁྱེན་པའི་སྦྱོར་བ་ལ་བསྐལ་པ་མང་པོར་གོམས་པར་མཛད་པ་དེ་ལས་ཏེ་དེའི་ཕྱིར། དེ་ཆོས་ཅན།
ཚད་མའི་སྐྱེས་བུར་སྒྲུབ་པ་ལ། སྙིང་རྗེ་སྔོན་དུ་སོང་བ་སྒྲུབ་དགོས་པ་ལས་དེ་ཡང་སྔོན་དུ་སོང་སྟེ།
རང་དོན་མཐར་ཕྱིན་ཀྱང་སྙིང་རྗེའི་དབང་གིས་གཞན་དོན་གྱི་ངོར་སྲིད་པ་ཇི་སྲིད་བར་ཆོས་སྟོན་པའི་
མཛད་པ་མི་འདོར་བའི་ཕྱིར། གཉིས་པ་དོན་བསྡུ་བ་དེ་འཆད་པ་ལ། བརྩེ་བས་ལེགས་དང་ཡེ་ཤེས་
ལས༑ ༑བདེན་པ་གསུང་བ་སྒྲུབ་བྱེད་བཅས། །དེ་གསུང་བར་ཡང་མངོན་སྦྱོར་ལྡན། །གང་ཕྱིར་དེས་
ན་ཚད་མ་ཉིད། །ཅེས་གསུངས། དོན་ནི། བཅོམ་ལྡན་འདས་ཆོས་ཅན། ལེགས་པར་གསུང་སྟེ། བརྩེ་
བ་སྙིང་རྗེ་ཆེན་པོ་དང་ལྡན་པའི་ཕྱིར། བདེན་པ་གསུང་བར་མཛད་དེ། མཁྱེན་པའི་ཡེ་ཤེས་མཐར་ཕྱིན་
པའི་ཕྱིར། ཚད་མའི་སྐྱེས་བུ་ཉིད་ཡིན་ཏེ། མཁྱེན་པའི་ཡེ་ཤེས་སྒྲུབ་བྱེད་དང་བཅས་པ་དེ་དག་གསུང་
བར་ཡང་མངོན་པར་སྦྱོར་བ་མཐར་ཕྱིན་པ་དང་ལྡན་པའི་གང་ཟག་ཡིན་པ་དེས་ན་སྟེ་དེའི་ཕྱིར་རོ། །
འདི་དག་ནི་པཎ་ཆེན་དགེ་འདུན་གྲུབ་པའི་རྣམ་འགྲེལ་ཊིཀ་ཆུང་ལྟར་བཤད་པ་ཡིན་ལ། ཞིབ་པར་ཊིཀྐ་
རྣམས་དང་རྗེ་ཉིད་ཀྱིས་མཛད་པའི་ཚད་མའི་ལམ་བསྒྲིགས་ལས་ཤེས་པར་བྱའོ། །དེ་ལྟར་ཚད་མ་
མདོ་ཡི་མཆོད་བརྗོད། ཚད་མ་མདོའི་ལུས་རྣམ་གཞག་ཡིན་པས་རྒྱས་བཤད་ཀྱིས་དེ་ཉིད་རྒྱས་
པར་འཆད་ལ། རྟོག་པའི་དྲ་བ་རྣམ་བསལ་ཅིང་། །ཞེས་སོགས་རྣམ་འགྲེལ་གྱི་ལུས་མདོར་བསྟན་ཡིན་
པས༑ རྣམ་འགྲེལ། རྣམ་ངེས་རིགས་ཐིགས་གསུམ་ཀའི་ལུས་རྒྱས་བཤད་ཀྱིས་དེ་ཉིད་རྒྱས་
པར་འཆད་པས། བསྟན་བཅོས་འདིའི་དོན་རྟོགས་དཀའ་བ་དང་། རྟོགས་ན་དོན་ཆེ་བའི་ཚུལ་རིགས་
པའི་དབང་ཕྱུག་རང་གིས། བློ་ཡི་ནུས་པ་ཆུང་བ་མེད་པ་དེ་དག་གིས་ཀྱང་ཟབ་མོའི་དེ་ཉིད་རྟོགས་མེད་
ཅན༑ ༑བརྩོན་འགྲུས་ཤིན་ཏུ་ལྷག་པར་གྱུར་པ་དེ་དག་གིས་ཀྱང་མཆོག་གི་དེ་ཉིད་མཐོང་མེད་ལྡན། །
འགྲོ་བ་རྣམས་ལ་མཚུངས་པར་ལེགས་བཤད་སླར་འཛིན་བྱེད་པ་མ་རྙེད་པ་ཅན་ཁོ་བོའི་གཞུང་། །རྒྱ་
མཚོ་ལ་ནི་ཆུ་བོ་བཞིན་དུ་རང་གི་ལུས་ལ་ཐིམ་ཞིང་ནུབ་པ་ཉིད་དུ་འགྱུར། །ཚུལ་དང་ཚུལ་མིན་རྣམ་
པར་འབྱེད་མཁས་ལྟ་བ་ངན་པའི་ཚང་ཚིང་སྲེག །འཕགས་པ་ཉིད་ཀྱིས་རྗེས་སུ་བཟུང་བས་ཡང་དག་
རིགས་པའི་ལམ་སྟོན་པ། །གཞུང་ལུགས་ཉིན་བྱེད་ཡོན་ཏན་བརྒྱ་ལྡན་བློ་ངན་ཉིད་སྤོང་འཇིགས་
པ་སྤངས། །དེ་ལྟ་མོད་ཀྱི་བློ་མིག་རྣམ་དག་མཁས་པའི་པདྨོ་རྒྱས་བྱེད་ཡིན། །ཞེས་གསུངས་སོ། །རྒྱུ་
- 246 -



༣:
༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
བ
མཚན་དེ་དག་གི་ཕྱིར་ན། རྗེ་རིན་པོ་ཆེས་ཚད་མའི་གཞུང་མ་ལུས་པ་རྗེ་བཙུན་རེད་མདའ་བ་བསྟེན་
ནས་ལན་དུ་མར་སྦྱངས་པའི་རྗེས་སུ། རྣམ་ཐར་དད་པའི་འཇུག་ངོགས་ལས། མལ་དྲོ་ལྷ་ལུང་པའི་བླ་
མ་བསོད་ནམས་གྲགས་པ་ལ་ཆོས་ལུང་ཡང་མང་རབ་གསན་ཅིང་། བར་ཞིག་ཏུ་སྐུ་མཚམས་བཅད་
ནས་ཐུགས་དམ་མཛད། རྣམ་འགྲེལ་གྱི་རྣམ་བཤད་རིགས་མཛོད་ལ་གཟིགས་རྟོག་མཛད་ཅིང་། ལེའུ་
གཉིས་པའི་སྐབས་ཀྱི་ལམ་གྱི་རྣམ་གཞག་སྟོན་པའི་སྐབས་ལ་ལེགས་པར་གཟིགས་པས་རྐྱེན་བྱས་
ནས༑ ཆོས་ཀྱི་གྲགས་པའི་གཞུང་ལུགས་དང་རིགས་པའི་སྲོལ་ལ་དཔག་ཏུ་མེད་པའི་དད་པ་ཤུགས་
དྲག་པོ་མནན་པས་མི་ནོན་པ་འཁྲུངས་ཤིང་། སྟོན་དེར་བཞུགས་ཀྱི་རིང་ལ་རྣམ་འགྲེལ་གྱི་གཞུང་ལ་
གཟིགས་ཙམ་ནས་དད་པའི་སྤུ་ལོང་གཡོས་ཏེ་སྤྱན་ཆབ་ཀྱི་རྒྱུན་བཅད་པར་མི་ནུས་པ་རྟག་ཏུ་འོང་བ་
ཞིག་བྱུང་གསུང་ངོ༌། །ཞེས་འབྱུང་ལ། ཡང་ལྷས་ཕུ་དགོན་གསར་དུ་ཕྱགས་ཕེབས། བློ་གྲོས་དང་ལྡན་
པའི་སྡེ་སྣོད་འཛིན་པ་དུ་མ་ལ་ཚད་མ་རྣམ་འགྲེལ་གྱི་བརྗོད་བྱའི་གཙོ་བོ་མཐའ་དག་རིགས་པའི་ལམ་
ནས་དྲངས་ཏེ། གཞུང་ལམ་གྱི་རིམ་པར་བསྒྲིགས་ནས་ཉམས་ལེན་ལ་སྦྱར་ནས་གསུངས་པས། སྡེ་
སྣོད་འཛིན་པ་ཐམས་ཅད་སྔོན་ལན་ཅིག་ཀྱང་མ་མྱོང་བའི་ལེགས་པར་བཤད་པའི་བདུད་རྩིའི་རོ་
ཕུལ་དུ་བྱུང་བ་མྱོང་བས། ཡིད་ཀྱི་སྐྱེས་བུ་རང་དབང་མེད་པར་ཕྲོགས་ཏེ་ངོ་མཚར་བའི་གཏམ་
གྱིས་དུས་འདའ་བར་བྱེད་ཅིང་། དེ་ཕྱིན་ཆད་ཀྱང་སྐབས་སྐབས་སུ་གསུངས་པས། སྔོན་ཆད་གངས་
རིའི་ཁྲོད་འདིར་ཚད་མ་ཚིག་གི་ན་ཡམ་མམ། ཕྱིའི་གོ་རྒྱ་གཅོད་པའི་ཚེ་བསྟན་བཅོས་གཞན་ལྟ་བ་ལ་བློ་
ཅུང་ཟད་དྲག་དུ་འགྲོ་བའི་ཡན་ལག་ཙམ་དུ་ཉེ་བར་མཁོ་བར་ཟད་ཀྱི། འདི་ཉམས་ལེན་ལ་མཁོ་བའི་ཐེ་
ཚོམ་ཙམ་ཡང་སུ་ལའང་མེད་པས་ཕལ་མོ་ཆེ་ཞིག་དོན་མ་ཡིན་པ་སྐྱེད་པར་བྱེད་པ་ལ། ད་ལྟ་བློ་གྲོས་དང་
ལྡན་ཞིང་གཟུ་བོར་གནས་པ་དག་ལ། འདི་ཉིད་ཉམས་ལེན་སྟོན་པའི་བསྟན་བཅོས་གཅིག་ལ་རྨད་དུ་
བྱུང་བའི་ཕྱོགས་མཐོང་ཙམ་ཡོད་པ་འདི་ནི། རྗེ་རིན་པོ་ཆེ་འདི་འབའ་ཞིག་གི་ཐུགས་རྗེ་ལ་བརྟེན་
པ་ཡིན་ཏེ། འདི་ཙམ་གྱི་བཀའ་དྲིན་ཡང་གངས་ཅན་པ་ཡོངས་ཀྱིས་བསབ་པར་སླ་བ་མ་ཡིན་ནོ་ཞེས་
གསུངས་སོ། །
བདེར་གཤེགས་གནས་སུ་བགྲོད་པའི་ལམ་གྱི་གནད། །ཀུན་ནས་གསལ་བྱེད་རིགས་གཞུང་སྲིད་
པའི་མིག །ཐུབ་བསྟན་གླིང་བཞིའི་མཁའ་ལ་རྟག་འཆར་བ། །བློ་གྲོས་བཟང་པོའི་རྟ་ལྗང་ཁོ་ནའི་དྲིན། །
ཚུལ་འདི་བསམས་ཤིང་རྗེ་བཙུན་བླ་མ་མཆོག །ཀུན་ནས་དགྱེས་ཕྱིར་རིགས་ལམ་དྲི་མེད་ནས། །
|
- 247 -



(》༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
འོངས་པའི་བསམ་སྦྱོར་ཕུན་ཚོགས་ཐེག་པ་ཡིས། །བདེར་གཤེགས་ཐོབ་ནས་འགྲོ་བ་སྐྱོབ་པར་སྨོན། །
གསུམ་པ་མ་ཕམ་པའི་གཞུང་གཞན་དང་རྗེས་འབྲང་གི་གཞུང་གདམས་པར་ཤར་ཚུལ་སྟོན་པ་
ལ༔ དེ་ནས་བྱང་ས་མདོ་སྡེ་རྒྱན་གཉིས་པོ། །ལེགས་པར་སྦྱར་ཏེ་ཚུལ་བཞིན་རབ་འབད་པས། །མི་
ཕམ་ཆོས་རྗེའི་གཞུང་དང་རྗེས་འབྲང་གི། །གཞུང་ཀུན་ཉམས་སུ་ལེན་པའི་གདམས་པར་ཤར། །ཚུལ་
འདི་བསམས་ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །
ཞེས་གསུངས་ཏེ། དོན་ནི་ཚད་མ་གདམས་པར་ཤར་ཚུལ་བཤད་ཟིན་པ་དེ་ནས་གང་འཆད་ན། འཕགས་
པ་ཐོགས་མེད་ཀྱི་ས་ཡི་དངོས་གཞི་ལས་ས་བཅུ་བདུན་བཤད་པའི་ས་བཅོ་ལྔ་པ་བྱང་ཆུབ་སེམས་དཔའི་ས་
ལས༑ གཞི་ཐེག་ཆེན་གྱི་རིགས་ལ་གནས་པས་སྨོན་འཇུག་གི་སེམས་བསྐྱེད་ནས། སྤྱོད་པ་ཕྱིན་
དྲུག་དང་བསྡུ་བཞི་ལ་བསླབས་པས། རིམ་གྱིས་ས་བཅུ་བགྲོད་ནས་སངས་རྒྱས་ཀྱི་སའི་ཡོན་ཏན་
བརྒྱ་དང་བཞི་བཅུ་ཐོབ་ཚུལ་རྒྱས་པར་གསུངས་པ་དེས། ཐེག་པ་ཆེན་པོ་མདོ་སྡེ་རྒྱན་ཚིག་དང་
མ་སྦྱར་ཡང་དོན་ཐམས་ཅད་ལེགས་པར་བཤད་པས། དེ་གཉིས་རྩ་འགྲེལ་ལེགས་པར་སྦྱར་ནས་ལམ་
རིམ་ནས་འབྱུང་བ་ལྟར་དམིགས་རྣམ་ཚུལ་བཞིན་དུ་སྐྱོང་བ་ལ་རབ་ཏུ་འབད་པས། མི་ཕམ་ཆོས་རྗེའི་
གཞུང་གཞན་དབུས་མཐའ་རྣམ་འབྱེད་དང་། ཆོས་ཉིད་རྣམ་འབྱེད་གཉིས་ནི། ཡང་དག་མ་ཡིན་ཀུན་
རྟོག་ཡོད། །དེ་ལ་གཉིས་པོ་ཡོད་མ་ཡིན། །སྟོང་པ་ཉིད་ནི་འདི་ལ་ཡོད། །དེ་ལ་ཡང་ནི་དེ་ཡོད་དོ། །ཞེས་
གསུངས་པ་ལྟར་དགོངས་འགྲེལ་ནས་གསུངས་པའི་ལྟ་བ་གཙོ་བོར་སྟོན་པས་བྱང་ས་དང་མདོ་སྡེ་རྒྱན་
གྱི་དེ་ཁོ་ན་ཉིད་ཀྱི་ལེའུ་ལྟར་གདམས་ངག་ཏུ་ཤར་ལ། རྒྱུད་བླ་མ་ནི། དང་པོར་སྐྱབས་སུ་འགྲོ་ཡུལ་ཐེག་
ཆེན་གྱི་དཀོན་མཆོག་གསུམ། དེ་ནས་ཁམས་བདེར་གཤེགས་སྙིང་པོ་རིམ་གྱིས་སྦྱངས་པས་བླ་ན་མེད་
པའི་བྱང་ཆུབ་འཐོབ་ལ། དེས་ཐོབ་པའི་སངས་རྒྱས་ཀྱི་ཡོན་ཏན་དང་། འཕྲིན་ལས་རྣམས་སྟོན་
པས་དེ་ཐམས་ཅད་སྟོན་པའི་གཞུང་རྣམས་གདམས་ངག་ཏུ་ཤར་ལ། དེ་ནས་མ་ཕམ་པའི་རྗེས་འབྲངས་
འཕགས་པ་ཐོགས་མེད་ཀྱི་གཞུང་ས་སྡེ་གཞན་དང་། ཐེག་བསྡུས། མངོན་པ་ཀུན་བཏུས་སོགས་དང་།
དབྱིག་གཉེན་གྱིས་མཛད་པའི་མཛོད་རང་འགྲེལ་དང་བཅས་པ་དང་། རབ་ཏུ་བྱེད་པ་སྡེ་བརྒྱད་དང༌།
སློབ་དཔོན་ཡོན་ཏན་འོད་ཀྱི་གཞུང་མདོ་རྩ་སོགས་དང༌། སློབ་དཔོན་ཆོས་བཤེས་ཀྱི་གཞུང་རྒྱ་
ཆེར་འགྲེལ་སོགས་ཐམས་ཅད་ཀྱང་ཕྱིའི་གོ་རྒྱ་གཅོད་པ་ཙམ་མིན་པར་རང་གི་ཉམས་ལེན་སྟོན་པའི་
གདམས་ངག་ཏུ་ལེགས་པར་ཤར་རོ། །ཚུལ་འདི་སོགས་འདྲའོ། །
- 248 -



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
བཞི་པ་དབུ་མའི་གཞུང་ལུགས་རྣམས་གདམས་པར་ཤར་ཚུལ་ནི། ལྷག་པར་ཟབ་དང་རྒྱ་ཆེའི་
གསུང་རབ་ཚོགས། །བསྒྲིགས་པའི་གོ་རིམས་ཉིད་ལས་ལམ་གྱི་གནད། །ཀུན་ལ་ངེས་སྟེར་བསླབ་
པ་ཀུན་བཏུས་ལ། །བརྟེན་ནས་མདོ་སྡེ་ཀུན་ལས་བཏུས་པ་སོགས། །ཀླུ་སྒྲུབ་ལུགས་ཀྱི་གཞུང་
མཆོག་དུ་མའི་དོན། །ཉམས་སུ་ལེན་པའི་རིམ་པ་ལེགས་པར་མཐོང་། །ཚུལ་འདི་བསམས་ཤིང་མདུན་
མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་པས་སྟོན་ལ། དོན་ནི།
ཤིང་རྟ་ཆེན་པོའི་གཞུང་གཞན་ལས་ཀྱང་། ཟབ་པ་དང་རྒྱ་ཆེ་བའི་གསུང་རབ་ཀྱི་ཚོགས་རྣམས་སུ།
བྱང་སེམས་ལས་དང་པོ་བའི་ཉམས་ལེན་འཐོར་བ་རྣམས་ཕྱོགས་གཅིག་ཏུ་བསྡུས། གོ་རིམས་འཁྲུགས་
པ་རྣམས། དང་པོ་དལ་འབྱོར་རྙེད་དཀའ་བ། དེ་ནས་ཐེག་པ་ཆེན་པོ་ལ་དད་པ་དང་ལྷག་པར་བྱང་ཆུབ་
ཀྱི་སེམས་ཀྱི་ཕན་ཡོན་ལ་དད་པ་སྒོམ་ཚུལ། སྨོན་འཇུག་གི་སེམས་བསྐྱེད་ནས། བྱང་སེམས་ཀྱི་སྤྱོད་པ་
རྒྱ་ཆེ་བ་ཐམས་ཅད་ལུས་ལོངས་སྤྱོད་དགེ་རྩ་གསུམ་རང་འདོད་ཀྱི་འཁྲི་བ་མེད་པར་གཞན་ལ་གཏོང་
བ་དང་། སྲུང་བ་དང་དག་པ་དང་སྤེལ་བ་བཞིའི་སྒོ་ནས་ཉམས་སུ་ལེན་ཚུལ་དུ་བསྒྲིགས་པའི་གོ་རིམས་
ཉིད་ལས། ཐེག་པ་ཆེན་པོའི་ལམ་གྱི་ངོ་བོ་གོ་རིམས་གྲངས་ངེས་ཀུན་གྱི་གནད་ལ་ངེས་པ་བདེ་བླག་
ཏུ་སྟེར་བ། འཇམ་པའི་དབྱངས་ཀྱི་སྲས་པོ་ཞི་བ་ལྷའི་གཞུང་བསླབ་པ་ཀུན་ལས་བཏུས་དང་སྤྱོད་
འཇུག་གཉིས་ལ་བརྟེན་ནས། མགོན་པོ་ཀླུ་སྒྲུབ་ཀྱིས་མཛད་པའི་མདོ་སྡེ་ཀུན་ལས་བཏུས་དང་། བསྟོད་
ཚོགས་དང་། རིགས་ཚོགས་རྣམས་དང་། བཞི་བརྒྱ་པ། ཕར་ཕྱིན་བསྡུས་པ། བསྔགས་འོས་བསྔགས་
བསྟོད། བརྒྱ་ལྔ་བཅུ་པ། རིགས་ཚོགས་ཀྱི་འགྲེལ་པ་ཆེན་པོ་རྣམས་དང་། དབུ་མ་སྙིང་པོ་རྩ་འགྲེལ།
དབུ་མ་རྒྱན། དབུ་མ་སྣང་བ། དབུ་མའི་སྒོམ་རིམ་གསུམ་སོགས། མགོན་པོ་ཀླུ་སྒྲུབ་དང་། དེའི་ལུགས་
བཟང་འཛིན་པའི་མཁས་པ་རྣམས་ཀྱི་གཞུང་མཆོག་ཏུ་གྱུར་པ་དུ་མའི་དོན། དལ་འབྱོར་ལ་སྙིང་པོ་ལེན་
པའི་ཐབས་སུ། ངེས་འབྱུང་གིས་བསྐུལ་ནས་སྙིང་རྗེ་ཆེན་པོ་དང་། དེས་བསྐུལ་ནས་སེམས་བསྐྱེད་དང་།
དེས་བསྐུལ་ནས་བྱང་སེམས་ཀྱི་སྤྱོད་པ་སྤྱི་དང་། ཁྱད་པར་དུ་ཡང་མཐའ་བྲལ་གྱི་ལྟ་བ་རིགས་པའི་རྣམ་
གྲངས་མཐའ་ཡས་པས་གཏན་ལ་ཕབ་ནས། ཞི་ལྷག་གཉིས་ཀྱིས་ཉམས་སུ་ལེན་པའི་རིམ་པ་ཐམས་
ཅད་མཁས་པ་སོ་སོའི་དགོངས་པ་ཇི་ལྟ་བ་བཞིན་དུ་མཐོང་ངོ༌། །ཚུལ་འདི་བསམས་ཤིང་སོགས་འདྲ།
དེ་ཡང་འཕགས་ཡུལ་ན་ཐེག་ཆེན་གྱི་ལྟ་བ་ལ་དབུ་སེམས་གཉིས་ལས་ལྷག་པ་མཁས་གྲུབ་སུས་ཀྱང་མ་
གསུངས་ལ། དེ་གཉིས་ཀྱང་རིམ་པ་ལྟར་བློ་གྲོས་མི་ཟད་པའི་མདོའི་རྗེས་སུ་འབྲངས་ནས་མགོན་པོ་ཀླུ་
- 249 -



(༤) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
སྒྲུབ་ཀྱིས་རིགས་ཚོགས་རྣམས་སུ་ཇི་ལྟར་བཀྲལ་བ་དང་། དེའི་རྗེས་འབྲང་རང་རྒྱུད་པ་དང་ཐལ་
འགྱུར་པའི་མཁས་པས་བཀྲལ་བའི་གཞུང་རྣམས་དང་། མདོ་སྡེ་དགོངས་འགྲེལ་གྱི་རྗེས་སུ་འབྲངས་
ནས་འཕགས་པ་བྱམས་པ་དང་། ཐོགས་མེད་ཀྱིས་ཇི་ལྟར་བཀྲལ་བ་དང༌། དེའི་རྗེས་སུ་འབྲངས་
ནས་དབྱིག་གཉེན་སོགས་ལུང་གི་རྗེས་འབྲངས་དང་། ཕྱོགས་གླང་ཡབ་སྲས་སོགས་རིགས་པའི་
རྗེས་འབྲང་གི་སེམས་ཙམ་པ་རྣམས་ཀྱིས་བཀྲལ་བའི་གཞུང་ཆེན་མོ་རྣམས་ཀྱི་ལྟ་བ་གཏན་ལ་འབེབས་
ཚུལ་རྗེ་བཙུན་འཇམ་པའི་དབྱངས་ཀྱི་གསུང་བཞིན་རྗེ་རང་གིས་ཉམས་བཞེས་མཛད་ནས། གཞུང་དེ་
རྣམས་གདམས་ངག་ཏུ་ཤར་ཚུལ་བསྟན་བཅོས་ཆེན་པོ་ལེགས་བཤད་སྙིང་པོ་དང་། རྩ་འཇུག་གི་ཊིཀྐ་
ཆེན་མོ་རྣམས་དང་། ལྷག་མཐོང་ཆེ་ཆུང་ལས་ཤེས་པར་བྱ་ལ། རྗེ་ཉིད་ལྟ་བ་གོང་ལ་གཙོ་བོར་མཛད་པ་
ནི༑ ལེགས་བཤད་སྙིང་པོ་ལས། འཛམ་གླིང་མཁས་པའི་རྒྱན་གྱུར་འདི་རྣམས་ཀྱི། །ལེགས་བཤད་ཀུན་
ལ་སྙིང་ནས་གུས་མོད་ཀྱང་། །འཁོར་འདས་རྟེན་འབྱུང་མི་བསླུའི་གཏན་ཚིགས་ཀྱིས། །མཚན་འཛིན་
དམིགས་གཏད་ཐམས་ཅད་འཇིག་བྱེད་པ། །ཟླ་བ་ལས་འོངས་ལེགས་བཤད་འོད་དཀར་གྱིས། །བློ་
མིག་ཀུན་དའི་ཚལ་རབ་ཕྱེ་བའི་ཚེ། །སངས་རྒྱས་བསྐྱངས་ཀྱིས་བསྟན་པའི་ལམ་མཐོང་ནས། །ཀླུ་སྒྲུབ་
ལུགས་བཟང་གཙོ་བོར་མི་འཛིན་སུ། །ཞེས་གསུངས་སོ། །
གཉིས་པ་སྔགས་ཕྱོགས་ཀྱི་གཞུང་གདམས་པར་ཤར་ཚུལ་ལ་གསུམ། བྱ་སྤྱོད་དང་རྣལ་འབྱོར་
རྒྱུད་དང་། བླ་མེད་གདམས་པར་ཤར་ཚུལ་ལོ། །དང་པོ་ནི། དེ་ནས་བསམ་གཏན་ཕྱི་མ་རྣམ་སྣང་
ནི༑ ༑མངོན་པར་བྱང་ཆུབ་སངས་རྒྱས་གསང་བ་ཡིས། །ལེགས་པར་བཤད་པའི་མན་ངག་ལ་བརྟེན་
ནས༑ ༑ལམ་གྱི་གནད་ཀུན་ལེགས་པར་གདམས་པར་ཤར། །ཚུལ་འདི་བསམས་ཤིང་མདུན་མ་
ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་པས་འཆད། དོན་ནི། མདོ་
ཕྱོགས་ཀྱི་གཞུང་གདམས་པར་ཤར་བ་དེ་ནས་བྱ་རྒྱུད་དང་སྤྱོད་རྒྱུད་གདམས་པར་ཤར་ཚུལ་ཡོད་དེ།
བྱ་རྒྱུད་ཀྱི་གཙོ་བོ་བསམ་གཏན་ཕྱི་མ་དང་། སྤྱོད་རྒྱུད་ཀྱི་གཙོ་བོ་རྣམ་པར་སྣང་མཛད་མངོན་པར་བྱང་
ཆུབ་པ་གཉིས་ཀྱི་དོན་རྣམས། པཎྜིཏ་ཆེན་པོ་སངས་རྒྱས་གསང་བ་དང་། སློབ་དཔོན་བྱང་ཆུབ་མཆོག་
གཉིས་ཀྱིས་ལེགས་པར་བཤད་པའི་མན་ངག་ལས། བྱ་རྒྱུད་ཀྱི་དབང་ཐོབ་ནས་དམ་ཚིག་ལ་གནས་
པའི་རྣལ་འབྱོར་པས་མཚན་བཅས་ལྷའི་རྣལ་འབྱོར་ལ་ཡན་ལག་བཞིའི་བཟླས་བརྗོད་དང་། མེ་གནས་
སྒྲ་གནས་སྒྲ་མཐའི་རྣལ་འབྱོར་རྣམ་པ་གསུམ་གྱིས་ཉམས་སུ་ལེན་ཚུལ་དང་། དངོས་གྲུབ་སྒྲུབ་ཚུལ་
- 250 -
སྒྲ་



༄༅ ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
རྒྱས་པར་གསུངས་པའི་མན་ངག་དང༌། སྤྱོད་རྒྱུད་ལ་ཡང་། དེའི་དཀྱིལ་འཁོར་དུ་དབང་ཐོབ་ཅིང་དམ་
ཚིག་ལ་གནས་པས་མཚན་བཅས་ཀྱི་རྣལ་འབྱོར་ལ། ཕྱིའི་ཡན་ལག་བཞིའི་བཟླས་བརྗོད་དང་། ནང་
གི་ཡན་ལག་བཞིའི་བཟླས་བརྗོད་སྒོམ་ཚུལ་དང་། དེ་གཉིས་བརྟན་པ་ན་མཚན་མེད་ཀྱི་རྣལ་འབྱོར་
སྒོམ་པ་དང་། དེ་ནས་དངོས་གྲུབ་སྒྲུབ་ཚུལ་རྣམས་རྒྱས་པར་གསུངས་པའི་མན་ངག་ལ་བརྟེན་ནས།
ལམ་སྡུད་པའི་སྤྱིའི་ཆིངས། རྒྱུད་སྣོད་རུང་དུ་བྱེད་པ་དབང་། སྣོད་དུ་རུང་ནས་དམ་ཚིག་དང་སྡོམ་
པ་དག་པར་བྱེད་པ། བསྙེན་པ་ཇི་ལྟར་བྱ་བ། དངོས་གྲུབ་ཇི་ལྟར་སྒྲུབ་ཚུལ་བཞི་པོ་དེར་རྒྱུད་གཉིས་
པོ་ཐམས་ཅད་ཀྱི་དོན་ལམ་གྱི་གནད་རྣམས་ཀུན་འཁྲུགས་བསྡེབས་ནས་ལེགས་པར་བསྡུས་ཏེ་་་་
ཉམས་སུ་བླངས་པས་རྒྱུད་གཉིས་ཡན་ལག་ཕྲ་མོ་ཙམ་མ་ལུས་པར་ཉམས་སུ་ལེན་པའི་གདམས་ངག་
ཏུ་ཤར་རོ། །ཚུལ་འདི་སོགས་འདྲ། འདིར་སྔགས་རིམ་ཆེན་མོ་ལས། དེ་ལྟར་ན་བྱ་སྤྱོད་ཀྱི་རྒྱུད་རྣམས་
ལ་རྣལ་འབྱོར་གལ་ཆེ་བ་བཞི་སྟེ། ལྷ་དང་སྟོང་པའི་རྣལ་འབྱོར་དང་། །རླུང་དང་བཟླས་པའི་རྣལ་འབྱོར་
རོ༑ ༑དེ་ལ་དོན་དམ་པ་དང་ཀུན་རྫོ་བ་པའི་ལྷའི་རྣལ་འབྱོར་གཉིས་ནི་སྐུ་གཉིས་ཀྱི་སྒྲུབ་བྱེད་གཙོ་
བོ་ཡིན་ལ། བཟླས་པ་ནི་གང་དུ་བསྒོམས་པའི་ལྷ་དེའི་ཐུགས་བསྐུལ་བའི་ཡན་ལག་ཡིན་པས་ཀུན་
རྫོབ་པའི་ལྷའི་རྣལ་འབྱོར་གྱི་ཡན་ལག་ཏུ་འདུའོ། །རླུང་གི་རྣལ་འབྱོར་ནི་ལྷའི་རྣལ་འབྱོར་གཉིས་ཀའི་
བརྟེན་བྱེད་ཡིན་པས་གཉིས་ཀར་བསྡུས་ནས་མཚན་མ་དང་བཅས་མ་བཅས་ཀྱི་རྣལ་འབྱོར་གཉིས་སུ་
བསྡུའོ། །དེ་ལྟར་ཡིན་ཡང་འདི་དག་ལ་རྫོགས་རིམ་མེད་པར་བཤད་པས། རླུང་ནང་དུ་བཟུང་བའི་
མཐུས་བདེ་གསལ་མི་རྟོག་པའི་ཏིང་ངེ་འཛིན་སྐྱེས་པ་དང༌། དེ་དག་ལ་བརྟེན་པའི་མཚན་མེད་ཀྱི་
རྣལ་འབྱོར་ཡང་རྫོགས་རིམ་མ་ཡིན་པ་དང༌། བླ་མེད་ཀྱི་རྫོགས་རིམ་ཐུན་མོང་མ་ཡིན་པ་རྣམས་
མ་འདྲེས་པར་སོ་སོར་ཤེས་དགོས་ཏེ། རྒྱུད་སྡེ་འོག་མ་འདི་རྣམས་ལ་ལམ་ཇི་ཙམ་ཞིག་ཡོད་པའི་ཁྱད་
པར་ཞིབ་མོ་མ་ཤེས་ན། གོང་མའི་ལམ་ཐུན་མོང་མ་ཡིན་པ་རྣམས་མི་ཤེས་པའི་ཕྱིར་རོ། །ཞེས་
གསུངས་སོ། །
གཉིས་པ་རྣལ་འབྱོར་རྒྱུད་གདམས་པར་ཤར་ཚུལ་དེ་འཆད་པ་ལ། དཔལ་ལྡན་དེ་ཉིད་བསྡུས་
པའི་ལམ་གྱི་གནད། །ཏིང་འཛིན་གསུམ་གྱིས་བསྡུས་པར་མཐོང་བ་ནི། །ཅུང་ཟད་སླ་ཡང་ལམ་དེར་
ཟབ་མོའི་དོན། །སྒོམ་ཚུལ་རྟོགས་པར་དཀའ་བ་པཎ་ཆེན་ནི། །སངས་རྒྱས་གསང་བས་རྩ་བཤད་ཆ་
མཐུན་རྒྱུད། །རྣམ་གསུམ་སྦྱར་ཏེ་ཚུལ་བཞིན་བཤད་པ་དང་། །རྒྱུད་སྡེ་གསུམ་གྱི་ཟབ་མོའི་ཉམས་ལེན་
- 251 -



(» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
རྣམས། །སྒོམ་རིམ་ཇི་བཞིན་བཤད་པས་བློ་མུན་བསལ། །ཚུལ་འདི་བསམས་ཤིང་མདུན་མ་ལེགས་
ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས། དོན་ནི། རྣལ་འབྱོར་
རྒྱུད་གདམས་པར་ཤར་ཚུལ་ཡོད་དེ། ཟབ་གསལ་གཉིས་སུ་མེད་པའི་ཡེ་ཤེས་ཀྱི་དཔལ་བརྗོད་བྱར་
ལྡན་པའི་དེ་ཉིད་བསྡུས་པའི་རྒྱུད་དོན་མཚན་བཅས་ཀྱི་ལྷའི་རྣལ་འབྱོར་སྒོམ་ཚུལ་དང་པོ་སྦྱོར་བ།
དཀྱིལ་འཁོར་རྒྱལ་མཆོག །ལས་རྒྱལ་མཆོག་གི་ཏིང་ངེ་འཛིན་གསུམ་གྱིས་བསྡུས་ཚུལ་མཚན་མེད་ཀྱི་
རྣལ་འབྱོར་སྒོམ་ཚུལ་ལ་ལྟོས་ན་ཅུང་ཟད་ཤེས་པར་སླ་ཡང་། རྒྱུད་དེར་ཟབ་མོ་མཚན་མེད་ཀྱི་དོན་སྒོམ་
ཚུལ་མི་གསལ་བ་དང་། ཅུང་ཟད་གསལ་བ་རྣམས་ཀྱང་འཐོར་ནས་རྟོགས་ཤིན་ཏུ་དཀའ་བར་འདུག་
པ་དེ། སློབ་དཔོན་ཀུན་དགའ་སྙིང་པོས་དཔལ་མཆོག་འགྲེལ་ཆེན་ལས་དེ་ཁོ་ན་ཉིད་གཏན་
ལ་འབེབས་པ་དང་། དེ་ཤིན་ཏུ་གལ་ཆེ་ཚུལ་གསུངས་ཤིང་། པཎ་ཆེན་སངས་རྒྱས་གསང་བས་རྩ་
རྒྱུད་དེ་ཉིད་བསྡུས་པ། བཤད་རྒྱུད་རྡོ་རྗེ་རྩེ་མོ་དང་སྦྱར་ཞིང་བརྗོད་བྱ་ཆ་མཐུན་པའི་རྒྱུད་ཀྱིས་ཁ་བཀང་
ནས་རྩ་བཤད་ཆ་མཐུན་རྒྱུད་རྣམ་པ་གསུམ་སྦྱར་ནས་འགྲེལ་པ་ཨ་བ་ཏ་ར་ན་ཟབ་དོན་སྒོམ་ཚུལ་
ཕྱོགས་གཅིག་ཏུ་བསྒྲིགས་ཏེ། ལྷ་སྐུ་དང་ཡིག་འབྲུ་ལ་དམིགས་པ་དང་རླུང་སྦྱོར་སོགས་ཕར་ཕྱིན་ཐེག་
པ་ལས་སེམས་གནས་སྒྲུབ་ཚུལ་ཐབས་མཁས་པ་མང་པོ་དང་བཅས་ཏེ་གསུངས་ཤིང་། ཤཱཀྱ་བཤེས་
གཉེན་གྱིས་ཀོ་ས་ལའི་རྒྱན་དུ། དྲན་ཤེས་བརྟེན་ཚུལ་དང༌། བྱིང་རྒོད་འགོག་ཚུལ་དང་། ཞི་ལྷག་སོ་
སོའི་ངོས་འཛིན་དང་གོ་རིམས་རྣམས་སློབ་དཔོན་ཀ་མ་ལ་ཤི་ལའི་དབུ་མའི་སྒོམ་རིམ་ཐ་མ་ཇི་ལྟ་བ་
བཞིན་བཤད་འདུག་པས་རྒྱུད་སྡེ་འོག་མ་གསུམ་གྱིས་ཟབ་མོའི་སྟོང་པ་ཉིད་སྒོམ་པའི་ལམ་ཉམས་སུ་
ལེན་ཚུལ་ལ་རྨོངས་པའི་བློ་ཡི་མུན་པ་བསལ་ཏེ། རྒྱུད་འགྲེལ་པ་དང་བཅས་པ་ཚིག་ཙམ་དུ་མ་ལུས་པར་
གདམས་ངག་དུ་ཤར་པར་བྱས་པའི་ཚུལ་འདི་བསམས་ཤིང་མདུན་མ་ལེགས་ནས་གདའོ། །བཀའ་དྲིན་
ཆེའོ་རྗེ་བཙུན་མཁྱེན་པའི་གཏེར། །འདིར་སྔགས་རིམ་ལས། རྒྱུད་སྡེ་གསུམ་དང་དེ་དག་གི་དགོངས་འགྲེལ་
གྱི་པཎ་ཆེན་རྣམས་ཀྱིས་སྟོང་ཉིད་སྒོམ་པའི་ཞི་ལྷག་གི་འགྲེལ་ལུགས་རྣམས་ནི། སློབ་དཔོན་མཁས་
པ་ཀཱ་མ་ལ་ཤི་ལའི་སྒོམ་རིམ་གསུམ་དང་། ཤན་ཏི་པའི་ཤེར་ཕྱིན་མན་ངག་དང་། ས་སྡེ་དང་བྱམས་
ཆོས་ལ་སོགས་པ་ནས་འབྱུང་བ་རྣམས་དང་འདྲ་བར་སྣང་ངོ་། །ཞེས་གསུངས་སོ། །
གསུམ་པ་བླ་མེད་གདམས་པར་ཤར་ཚུལ་ལ་གསུམ། གསང་འདུས་གདམས་པར་ཤར་ཚུལ། དེ་
ལ་བརྟེན་ནས་བླ་མེད་གཞན་གདམས་པར་ཤར་ཚུལ། དེ་དག་འདིར་རྒྱས་པར་མ་བཤད་ཚུལ་ལོ། །
- 252 -



） ༄༅༑ །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽ .
དང་པོ་ལ་ཡང་། རྒྱུད་དེའི་ཆེ་བ་བརྗོད་པ། ཤིན་ཏུ་རྟོགས་དཀའ་བར་བསྟན་ནས་རྒྱུད་དོན་རྟོགས་པའི་
མན་ངག་ངོས་བཟུང་། མན་ངག་དེ་ལ་བརྟེན་ནས་རྒྱུད་གདམས་པར་ཤར་ཚུལ་དངོས་སོ། །དང་པོ་
འཆད་པ་ལ། ཐུབ་པའི་ལེགས་བཤད་ཀུན་གྱི་མཐར་ཐུག་པ། །དཔལ་ལྡན་རྣལ་འབྱོར་བླ་ན་མེད་པའི་
རྒྱུད༑ ་དེ་ཡི་ནང་ནས་ཤིན་ཏུ་ཆེས་ཟབ་པ། །དཔལ་ལྡན་གསང་བ་འདུས་པའི་རྒྱུད་རྒྱལ་ལ། །ཞེས་
གསུངས། དོན་ནི། ཐུབ་པའི་དབང་པོས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ལེགས་པར་བཤད་པ་ཀུན་
གྱི་ནང་ནས་མཐར་ཐུག་པ་ནི་རྣལ་འབྱོར་བླ་མེད་ཀྱི་རྒྱུད་ཡིན་ལ། དེ་ལ་ཡང་ཕ་རྒྱུད་མ་རྒྱུད་མཐའ་ཡས་
པ་ཡོད་པ་དེ་ཐམས་ཅད་ཀྱི་ནང་ནས་ཀྱང་ཤིན་ཏུ་ཟབ་པ་ནི་དཔལ་ལྡན་གསང་བ་འདུས་པའི་རྒྱུད་ཀྱི་
རྒྱལ་པོ་ཡིན་ནོ། །དེ་ཡང་ཐུབ་པ་ཆེན་པོས་འདོད་ཆགས་ལ་སྤྱོད་པ་སོགས་ཀྱི་གཉེན་པོར་ཆོས་ཀྱི་ཕུང་
པོ་བརྒྱད་ཁྲི་བཞི་སྟོང་གསུངས་པའི་སྣོད། རིན་པོ་ཆེ་འཇུག་པའི་ཟ་མ་ཏོག་ལྟ་བུ་ནི་འདུས་པའི་
རྒྱུད་འདི་ཡིན་པའི་ཕྱིར། རྒྱུད་སྡེ་ལ་ཡང་། ཕྱི་ཡི་བྱ་བ་ཤས་ཆེ་བས་ན་བྱ་རྒྱུད་དང་། བྱ་བ་དང་ཏིང་
ངེ་འཛིན་ཆ་མཉམ་པར་སྤྱོད་པས་ན་སྤྱོད་རྒྱུད་དང་། ནང་གི་རྣལ་འབྱོར་ཤིན་ཏུ་གཙོ་བོར་གྱུར་པས་ན་
རྣལ་འབྱོར་རྒྱུད་དང༌། རྣལ་འབྱོར་དེ་ལས་གོང་ན་མེད་པས་ན་རྣལ་འབྱོར་བླ་མེད་ཀྱི་རྒྱུད་བཞི་ཡོད་
ཅིང༔ བླ་མེད་ལ་ཡང་། ཟུང་འཇུག་གི་དོན་གྱི་འོད་གསལ་རྩལ་དུ་བཏོན་ནས་འཆད་པས་མ་རྒྱུད་དང་། ཀུན་
རྫོབ་སྒྱུ་མའི་སྐུ་རྩལ་དུ་བཏོན་ནས་འཆད་པས་ཕ་རྒྱུད་ཅེས་བཤད་པ་དེ་ཐམས་ཅད་ཀྱི་ནང་ནས་ཀྱང་
ཤིན་ཏུ་གཏིང་དཔག་པར་དཀའ་བ་ནི་གསང་བ་འདུས་པའི་རྒྱུད་ཡིན་ཏེ། འདུས་པའི་རྩ་རྒྱུད་ལ་འཆང་
བྱེད་མཐའ་དྲུག་དང་ཚུལ་བཞིའི་འཆིང་བས་བཅིངས་ཏེ་རྒྱས་བཏབ་པས་དེའི་དོན་རྫོགས་པར་རྟོགས་
པ་ལམ་འདི་ལ་བརྟེན་ནས་རྒྱལ་སྲས་ས་ཐོབ་པ་དང་། རིན་པོ་ཆེ་ལྟ་བུའི་གང་ཟག་རྣམས་ཀྱི་སྤྱོད་ཡུལ་དུ་
གྱུར་པ་ཡིན་གྱི། དེ་ལས་གཞན་གྱི་གང་ཟག་རྣམས་ཀྱིས་ཇི་ལྟ་བ་བཞིན་དུ་རྟོགས་མི་ནུས་པའི་ཕྱིར་
རོ༑ ༑འོ་ན་དཔལ་ལྡན་གསང་བ་འདུས་པའི་རྒྱུད་རྒྱལ་ཞེས་བཤད་ན། དེ་དག་གི་དོན་གང་ཡིན་ཞེ་
ན་ཡོད་དེ། གཉིས་སུ་མེད་པའི་ཟུང་འཇུག་གི་ཡེ་ཤེས་ཀྱི་དཔལ་རང་གི་ངོ་བོར་ལྡན་པ་དང་། གསང་
བ་འདུས་པ་ལ་ཚུལ་བཞི་ཡོད་ཀྱང་མཐར་ཐུག་ཏུ་བཤད་ན། ཤེས་རབ་དོན་གྱི་འོད་གསལ་དང་ཐབས་དག་
པའི་སྒྱུ་མའི་སྐུ་གཉིས་ངོ་བོ་གཅིག་ཏུ་འདུས་པ་ནི་གསང་བ་འདུས་པ་དང༌། བརྗོད་བྱ་དོན་གྱི་རྒྱུད་ལ་
རྒྱུའི་རྒྱུད། ཐབས་ཀྱི་རྒྱུད། འབྲས་བུའི་རྒྱུད་གསུམ་གང་རུང་བརྗོད་བྱར་སྟོན་པའི་རྡོ་རྗེ་འཆང་གི་
བཀའ་ནི་རྗོད་བྱེད་སྒྲའི་རྒྱུད་ཡིན་ལ། དེ་འདྲ་བའི་རྒྱུད་ཀུན་གྱི་གཙོ་བོ་ཡིན་པས་ན་རྒྱལ་པོ་ཞེས་བྱའོ། །
- 253 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
གཉིས་པ་འཆད་པ་ལ། སྨྲ་བའི་དམ་པ་ཀླུ་སྒྲུབ་འདི་སྐད་གསུང་། །རྩ་བའི་རྒྱུད་དུ་ལམ་གྱི་གནད་
རྣམས་ནི། །མཐའ་དྲུག་ཚུལ་བཞིའི་རྒྱ་ཡིས་བཏབ་སྟེ་གནས། །དེ་ཕྱིར་བཤད་པའི་རྒྱུད་ཀྱི་རྗེས་འབྲངས་
ནས༑ ༑བླ་མའི་མན་ངག་ལས་ནི་ཤེས་བྱར་གསུངས། །ཞེས་གསུངས། འོ་ན་གསང་བ་འདུས་
པའི་དོན་རྟོགས་དཀའ་བ་རྟོགས་པའི་ཐབས་གང་ཡིན་ཞེ་ན། དེ་ཡོད་དེ། རྒྱུད་ཀྱི་རྒྱལ་པོ་འདིའི་དོན་
ཤེས་པར་འདོད་ན་དེ་ལ། ལེགས་བཤད་སྨྲ་བའི་དམ་པ་མགོན་པོ་ཀླུ་སྒྲུབ་ཀྱིས་འདི་སྐད་གསུངས་
ཏེ༑ འདུས་པའི་རྩ་བའི་རྒྱུད་དུ་ལམ་རིམ་པ་གཉིས་ཀྱི་གནད་རྣམས་ནི་བླ་མའི་མན་ངག་ལ་བལྟོས་པར་
མཛད་བཞེད་ནས་རྒྱལ་བ་རྡོ་རྗེ་འཆང་གིས། དྲང་ངེས་གཉིས། དགོངས་པ་ཅན་དང་དགོངས་མིན་
གཉིས། སྒྲ་ཇི་བཞིན་པ་དང་སྒྲ་ཇི་བཞིན་པ་མ་ཡིན་པ་གཉིས་ཏེ་མཐའ་དྲུག་དང་། ཡི་གེའི་དོན་དང་། སྤྱིའི་
དོན་དང་། སྦས་པའི་དོན་དང་། མཐར་ཐུག་གི་དོན་ཏེ་ཚུལ་བཞིའི་རྒྱ་ཡིས་བཏབ་སྟེ་ཤིན་ཏུ་སྦས་ནས་
གནས་ལ། ཚུལ་དེ་ལྟར་སྦས་པ་དེའི་ཕྱིར། རྩ་རྒྱུད་དུ་སྦས་པའི་དོན་རྣམས་རྡོ་རྗེ་འཆང་རང་ཉིད་ཀྱིས་
བཤད་རྒྱུད་དྲུག་གིས་གསལ་བར་བཤད་པས་རྡོ་རྗེ་འཆང་ནས་རིམ་བཞིན་བརྒྱུད་པའི་བླ་མ་དམ་པས་
རྩ་རྒྱུད་ཀྱི་རྗེས་སུ་འབྲངས་ནས་བཤད་པའི་མན་ངག་ལ་བརྟེན་ནས་རྩ་རྒྱུད་གདམས་པར་འཆར་ཚུལ་
ཤེས་པར་བྱའོ། །ཞེས་གསུངས་པས་ཐབས་དེ་ལ་བརྟེན་ནས་རྟོགས་པར་བྱ་བ་ཡིན་པའི་ཕྱིར། འོ་ན་
མཐའ་དྲུག་པོ་དེ་ཇི་ལྟར་ངོས་འཛིན་ན་མདོར་བསྡུས་ཙམ་བཤད་ན། དཔེར་ན་རྡོ་རྗེ་འཛིན་པ་ཞེས་པ་ལྟ་
བུའི་དོན། རྡོ་རྗེ་རྩེ་ལྔ་པ་རང་ལྷར་གསལ་བའི་ཕྱག་མཚན་དུ་འཛིན་པར་བཤད་པ་ལྟ་བུ་དྲང་དོན་དང་།
ཟུང་འཇུག་རང་གི་བདག་ཉིད་དུ་འཛིན་པར་བཤད་པ་ལྟ་བུ་ངེས་དོན་དུ་བཤད་པ་དང་། རྩ་རྒྱུད་ལེའུ་
བརྒྱད་པ་ལས། ན་ཆུང་གཞོན་ནུ་མིག་ཡངས་པ། །ཞེས་པས། ཟུང་འཇུག་བསྟན་པ་ལྟ་བུ་དགོངས་
བཤད་དང་། ལེའུ་གཉིས་པར་མངོན་པར་རྟོགས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ་
ཞེས་པས་དོན་གྱི་འོད་གསལ་བསྟན་པ་ལྟ་བུ་དགོངས་པ་ཅན་མིན་པས་བཤད་པ་དང་། དཀྱིལ་འཁོར་
ཐིག་ཚོན་གྱིས་འབྲི་ཚུལ་གསལ་བར་བཤད་པ་ལྟ་བུ་སྒྲ་ཇི་བཞིན་པ་དང་། དོན་དེ་ལ་སྒྲ་དེ་དངོས་སུ་
འཇུག་པ་འཇིག་རྟེན་པ་དང་སྒྲའི་བསྟན་བཅོས་ལ་མེད་ཀྱང་། དེ་བཞིན་གཤེགས་པ་འབའ་ཞིག་གི་
བརྡར་གྱུར་པས་བསྟན་པ། དཔེར་ན། ཀོ་ཊ་ཁྱ་སོགས་ཕྱག་ན་རྡོ་རྗེའི་མཚན་ལ་བཤད་པ་ལྟ་བུའི་སྒྲ་ཇི་
བཞིན་པ་མ་ཡིན་པའི་བཤད་པ་ཡིན་པའི་ཕྱིར། ཚིག་དེའི་དོན་སྒྲ་བ་རྣམས་ཀྱིས་སྒྲའི་སྒོ་ནས་ཤེས་ནུས་
ཙམ་གྱི་བཤད་པ། དཔེར་ན་གུ་ཧྱ་ས་མ་ཛ་གསང་བ་འདུས་པར་བཤད་པ་ལྟ་བུ་ནི་ཡི་གེའི་དོན་དང་།
- 254 -



ང
（ ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽ ...
བསྐྱེད་རིམ་པ་མན་ཆད་གང་རུང་དང་ཉམས་སུ་བླང་བྱ་ཐུན་མོང་བའི་དོན་སྟོན་པའི་ཚིག་དེའི་བཤད་པ་
ནི༑ དཔེར་ན་གསང་བ་འདུས་པ་སྐུ་གསུང་ཐུགས་ཀྱི་གསང་བ་ཀུན་འདུས་པ་ལ་བཤད་པ་ལྟ་བུ་སྤྱི་
དོན་དང་། བཤད་དོན་ཕྱི་ན་མི་མངོན་པར་ནང་ན་སྙིང་པོར་ཡོད་པའི་ཚུལ་གྱིས་སྦས་པས་སྦས་དོན་ཏེ།
དཔེར་ན་གསང་བ་འདུས་པ་ཡབ་ཡུམ་གྱི་གསང་གནས་འདུས་པ་ལ་བཤད་པ་ལྟ་བུ་དང་། རྡོ་རྗེའི་ཚིག་
གསང་བ་འདུས་པ་ཞེས་པ་དེའི་དོན་ལ་བཞི་ཡོད་པའི་ནང་ནས་མཐར་ཐུག་གི་དོན་དོན་གྱི་འོད་གསལ་
དང༑ དག་པའི་སྒྱུ་མའི་སྐུ་གཉིས་འདུས་པ་ལྟ་བུ་མཐར་ཐུག་གི་བཤད་པ་ཡིན་པའི་ཕྱིར་རོ། ། །
གསུམ་པ་འཆད་པ་ལ། ཚུལ་དེ་གནད་དུ་བཟུང་ནས་མན་ངག་གི །མཐར་ཐུག་མདོར་བྱས་སྤྱོད་
བསྡུས་རྣམ་གཞག་སོགས། །འདུས་པ་འཕགས་པའི་སྐོར་གྱི་ཕྲན་ཀུན་ལ། །རིང་དུ་འདྲིས་པར་བྱས་ཏེ་
རྩ་བའི་རྒྱུད། །སྒྲོན་མ་ལྟ་བུར་གསལ་བར་བྱེད་པ་ལ། །བརྟེན་ནས་བཤད་རྒྱུད་ཆེན་པོ་ལྔ་དང་ནི། །
ལེགས་པར་སྦྱར་ལ་འབད་པ་ཆེན་པོས་སྦྱངས། །སྦྱངས་པས་འདུས་པའི་རིམ་གཉིས་སྤྱི་དང་ནི། །ཁྱད་
པར་རྫོགས་པའི་རིམ་པའི་གནད་ཀུན་རྙེད། །ཚུལ་འདི་བསམས་ཤིང་མདུན་མ་ལེགས་ནས་གདའ། །
བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས། དོན་ནི། མགོན་པོ་ཀླུ་སྒྲུབ་ཀྱི་གསུང་
ཚུལ་དེ་རྒྱུད་དོན་རྟོགས་དཀའ་བ་མྱུར་དུ་རྟོགས་པའི་གནད་དམ་པར་བཟུང་ནས། རྩ་བཤད་སྦྱར་ནས་
བཤད་པའི་མན་ངག་གི་མཐར་ཐུག་པ། མགོན་པོ་ཀླུ་སྒྲུབ་རང་གིས་མཛད་པའི་གསང་འདུས་མི་བསྐྱོད་
པའི་སྒྲུབ་ཐབས་མདོར་བྱས་དང་། དེ་རྩ་རྒྱུད་དང་སྦྱར་ནས་གསུངས་པ་མདོ་བསྲེ་དང་། རྫོགས་
རིམ་སྟོན་པ་རིམ་ལྔ་དང་། དེའི་འགྲེལ་པ་འཕགས་པ་ལྷས་མཛད་པའི་སྤྱོད་བསྡུས་དང་། ཀླུའི་བྱང་ཆུབ་
ཀྱིས་མཛད་པའི་བསྐྱེད་རིམ་དང་རྫོགས་རིམ་ཡང་ཅུང་ཟད་སྟོན་པ་རྣམ་གཞག་རིམ་པ་དང་། དཀྱིལ་
ཆོག་ཉི་ཤུ་པ་དང་། སློབ་དཔོན་ཟླ་བས་མཛད་པའི་རྡོ་རྗེ་སེམས་དཔའི་སྒྲུབ་ཐབས་དང་དེ་དག་
གི་འགྲེལ་པ་རྣམས་དང་བཅས་པ་གསང་བ་འདུས་པ་འཕགས་ལུགས་ཀྱི་གཞུང་ཕྲན་ཚེགས་ཀུན་ལ།
ཚིག་འཛིན་པ་དང་དོན་སེམས་པའི་སྒོ་ནས་ཡུན་རིང་དུ་འདྲིས་པར་བྱས་ཏེ། དེ་ནས་མན་ངག་དེ་དག་
ནས་འབྱུང་བའི་ལམ་རིམ་པ་ལྔ་འཁོར་དང་བཅས་པ་གང་ན་སྦས་པའི་རྩ་བའི་རྒྱུད་ཀྱི་དོན་རྣམས་མུན་
ཁུང་དུ་སྒྲོན་མེ་བཏེགས་པ་ལྟ་བུར་གསལ་བར་བྱེད་པ། འགྲེལ་པ་སྒྲོན་གསལ་ལ་བརྟེན་ནས། དགོངས་
པ་ལུང་སྟོན། རྡོ་རྗེ་ཕྲེང་བ། ཡེ་ཤེས་རྡོ་རྗེ་ཀུན་ལས་བཏུས། ལྷའི་དབང་པོས་ཞུས་པ། ལྷ་མོ་བཞིས་
ཞུས་ཏེ་བཤད་རྒྱུད་ལྔ་དང་ནི། རྩ་རྒྱུད་ལེའུ་བཅུ་བདུན་གྱི་དོན་རྣམས་དྲིས་ལན་གྱི་སྒོ་ནས་གསལ་བར་
- 255 -



(སྐྱེ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
བྱེད་པ་ལེའུ་བཅོ་བརྒྱད་པ་རྣམས་རྩ་རྒྱུད་དང་སྦྱར་ནས། རྩ་རྒྱུད་ཀྱི་གཞུང་གང་དང་གང་མཐའ་
དྲུག་དང་ཚུལ་བཞི་གང་དང་གང་གིས་འཆད་ཚུལ་ལ་ཡུན་རིང་ལ་ཤུགས་དྲག་ཏུ་འབད་པ་ཆེན་པོས་
སྦྱངས་སོ། །དེ་ལྟར་སྦྱངས་པས་འདུས་པའི་རྩ་རྒྱུད་ཀྱི་ཟ་མ་ཏོག་ཏུ་སྦས་ནས་མཐའ་དྲུག་ཚུལ་བཞིའི་
རྒྱས་བཏབ་པའི་རྒྱ་བཀྲོལ་བས། སྦས་པའི་དོན་ལམ་རིམ་པ་གཉིས་སྤྱི་དང་། ཁྱད་པར་རྒྱུད་འདིའི་ཁྱད་
ཆོས་རྫོགས་རིམ་གྱི་གཙོ་བོ་ཟུང་འཇུག་གི་སྒྱུ་མའི་སྐུ་སྒྲུབ་པའི་སྒྲུབ་གཞི་དང་། དེ་ལས་དག་མ་དག་གི་
སྒྱུ་མའི་སྐུ་སྒྲུབ་ཚུལ། རླུང་ཕྲ་རགས་ཐམས་ཅད་སྙིང་ཁའི་མི་ཤིགས་པའི་ཐིག་ལེ་ལ་སྡུད་ཚུལ་དང་།
ཕྱག་རྒྱ་གཉིས་ཀྱི་བྱེད་ལས་དང་བསྟེན་ཚུལ། དེ་ལས་དཔེ་དང་དོན་གྱི་འོད་གསལ་འགྲུབ་ལུགས་
སོགས་རྫོགས་པའི་རིམ་པའི་གནད་ཕྲ་ཞིང་ཕྲ་བ་ཐམས་ཅད་ལག་མཐིལ་དུ་སྐྱུ་རུ་ར་རློན་པ་བཞག་པ་
ལྟར་གསལ་བར་རྙེད་པར་གྱུར་ཏོ། །
ཐུབ་པའི་ལེགས་བཤད་ཆུ་ཀླུང་མ་ལུས་པ། །གཅིག་ཏུ་འཁྱིལ་བ་འདུས་པའི་རྩ་རྒྱུད་ནི། །བརྗོད་དོན་
གཏིང་ཟབ་རྗོད་བྱེད་རླབས་འཁྲུགས་པས། །ཟུང་འཇུག་ནོར་བུས་ཕྱུག་ཀྱང་རྙེད་དཀའ་མོད། །ཟུར་
ཕུད་ལྔ་པའི་མཁྱེན་རབ་སྒོ་ང་ལས། །འཁྲུངས་པའི་མཁའ་ལྡིང་བློ་གྲོས་གཤོག་རླབས་ཀྱིས། །རྩ་རྒྱུད་
རྒྱ་མཚོ་དཀྲུགས་ཚེ་གདེང་ཅན་གཙོ། །ཀླུ་སྒྲུབ་དངངས་ཏེ་ཟུང་འཇུག་ནོར་བུ་ཕུལ། །ཐོག་མེད་དུས་
ནས་འཁོར་བའི་འབྲོག་དགོན་དུ། །སྲིད་པའི་རྒུད་པས་གཙེས་པའི་མ་རྣམས་ལ། །དོན་གཉིས་ཕུན་
ཚོགས་དངོས་གྲུབ་ཆར་བཞིན་ཕབས། །ཚུལ་འདི་བསམས་ཤིང་འདུན་མ་ལེགས་ནས་གདའ། །བཀའ་
དྲིན་ཆེའོ་རྗེ་བཙུན་མཁྱེན་པའི་གཏེར། །ཚད་མར་གྱུར་པའི་རིགས་པས་དཔྱད་པ་ན། །བླ་མ་ཉིད་ཀྱང་
གཏིང་ནས་ཡི་རངས་པའི། །རྨད་བྱུང་རྣམ་ཐར་ཚུལ་དེ་ཁྱོད་ཉིད་བཞིན། །བདག་ཀྱང་ཉམས་སུ་ལེན་
པར་བྱིན་གྱིས་རློབས། །
གཉིས་པ་དེ་ལ་བརྟེན་ནས་བླ་མེད་གཞན་གདམས་པར་ཤར་ཚུལ་འཆད་པ་ལ། དེ་ཡི་མཐུ་ལས་
བདེ་དགྱེས་དུས་འཁོར་སོགས། །རྒྱུད་སྡེ་མང་པོའི་གནད་དོན་གདམས་པར་ཤར། །ཞེས་གསུངས། དོན་
ནི༑ རྗེ་རང་ཉིད་ཀྱི་གསུང་ལས། གང་ཞིག་རྟོགས་ན་མཐའ་དག་གསུང་རབ་ལ། །མི་འཇིགས་སྤོབས་
པ་མཆོག་སྟེར་འདུས་པའི་ལམ། །ཇི་བཞིན་གསལ་མཛད་འཇམ་དབྱངས་བླ་མ་ཡི། །ཞབས་ཀྱི་པདྨར་
གུས་པས་ཕྱག་འཚལ་ལོ། །ཞེས་གསུངས་པ་ལྟར་མགོན་པོ་འཇམ་དཔལ་དབྱངས་ཀྱིས་འདུས་པའི་
ལམ་རྣམས་རྩ་བཤད་ཀྱི་རྒྱུད་ཀྱིས་བསྟན་ཚུལ་དངོས་སུ་གསུངས་པ་ལ་བརྟེན་ནས་དཔལ་གསང་
ར
- 256 -



(） ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
བ་འདུས་པ་གདམས་ངག་ཏུ་ཤར་བ་དེ་ཡི་མཐུ་ལས། དཔལ་འཁོར་ལོ་སྡོམ་པའི་བདེ་མཆོག་གི་རྩ་
བཤད་ཀྱི་རྒྱུད་སྦྱོར་ཚུལ་དང་། དགྱེས་པ་རྡོ་རྗེའི་རྒྱུད་རྩ་བཤད་སྦྱོར་ཚུལ་དང་། དཔལ་དུས་ཀྱི་འཁོར་
ལོའི་རྒྱུད་ཕྱི་ནང་གཞན་གསུམ་སྦྱོར་ཚུལ་དང་། སོགས་ཁོངས་ནས་གཤིན་རྗེའི་གཤེད་ཀྱི་རྒྱུད་རྩ་
བཤད་སྦྱོར་ཚུལ་སོགས་མདོར་ན་རྡོ་རྗེ་འཆང་གིས་གསུངས་ངེས་ཀྱི་རྒྱུད་སྡེ་མང་པོའི་གནད་འགག་
གི་དོན་ཐམས་ཅད་ཀྱང་། མདོར་བསྡུས་ན། རྒྱུད་སྣོད་རུང་དུ་བྱེད་པ་དབང་གི་སྐོར་དང་། སྣོད་དུ་རུང་
ནས་དམ་ཚིག་དང་སྡོམ་པ་དག་པར་བྱེད་ཚུལ་དང་། དེ་ལ་བརྟེན་ནས་ལམ་རིམ་པ་གཉིས་ཉམས་སུ་
ལེན་ཚུལ་དང་། དེ་ལ་བརྟེན་ནས་འབྲས་བུ་མངོན་དུ་བྱེད་ཚུལ་བཞིར་བསྡུས་ནས་ཉམས་སུ་ལེན་པའི་
གདམས་པར་ཤར་རོ། ། །
གསུམ་པ་འཆད་པ་ལ། དེ་དག་བདག་གིས་གཞན་དུ་བཤད་པས་ན། །འདིར་ནི་རྣམ་དཔྱོད་ཅན་
ལ་སྒོ་ཙམ་ཞིག །ཚུལ་འདི་བསམས་ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་
མཁྱེན་པའི་གཏེར། །ཞེས་གསུངས། དོན་ནི། མདོ་སྔགས་ཀྱི་གཞུང་གདམས་པར་ཤར་ཚུལ་སྤྱི་དང་།
ཁྱད་པར་དུ་སྔགས་དང་དེའི་ནང་ནས་ཀྱང་བླ་མེད་གདམས་པར་ཤར་ཚུལ་དེ་དག་བདག་ཉིད་ཆེན་པོས།
གཞུང་གཞན་ལམ་རིམ་ཆེ་ཆུང་དང་། སྔགས་རིམ་ཆེན་མོ། གསང་བ་འདུས་པའི་མན་ངག་རིམ་ལྔ་
གསལ་སྒྲོན་མཛད་ཅིང་མཛད་བྱང་ལས་ཀྱང་། དེ་ལྟར་གསུང་རབ་ཀུན་གྱི་མཐར་ཐུག །འཇིག་རྟེན་
གསུམ་གྱི་རིན་པོ་ཆེ་གཅིག་པུ་དཔལ་གསང་བ་འདུས་པ་ཞེས། ཉི་ཟླ་ལྟར་གྲགས་པའི་རྒྱུད་ཀྱི་རྒྱལ་པོ་
ཆེན་པོ་གསུང་རབ་ཀྱི་ངེས་དོན་མཐར་ཐུག་པ་སྟོན་པར་ལུང་བསྟན་པའི་མགོན་པོ་ཀླུ་སྒྲུབ་ཡབ་སྲས་
ཀྱིས་དོན་མངོན་དུ་གྱུར་ནས་ཉིད་ཀྱིས་གཟིགས་པ་བཞིན་བཀྲལ་བ། དཔལ་རིམ་པ་ལྔ་པའི་གནད་
ཀྱི་དོན་ཐམས་ཅད་ཡོངས་སུ་རྫོགས་པ་གསལ་བར་བཤད་པ་འདི་ནི། གང་ལས་ཁྱད་པར་དུ་འཕགས་
པའི་ལམ་དང་གྲུབ་པའི་མཐའ་འོག་མ་རྣམས་ལེགས་པར་མི་ཤེས་ན། དེ་ལས་ཁྱད་པར་དུ་འཕགས་
པའི་ལམ་དང་། གྲུབ་པའི་མཐའ་གོང་མའི་ཁྱད་པར་གྱི་ཆོས་ཐུན་མོང་མ་ཡིན་པ་ཕྲ་མོ་རྣམས་མི་ཤེས་
ཤིང༑ ཁྱད་པར་དུ་ངེས་པའི་དོན་མཐར་ཐུག་པ་ཟབ་མོ་སྟོང་པ་ཉིད་དང་། ངེས་དོན་གྱི་གསུང་རབ་དང་།
མགོན་པོ་ཀླུ་སྒྲུབ་ཀྱི་རིགས་པའི་ལམ་ཤིན་ཏུ་ཕྲ་བ་རྣམས་ལ་ལེགས་པར་སྦྱངས་པའི་རྣམ་དཔྱོད་
ཀྱིས་ཇི་ལྟ་བ་བཞིན་མ་རྙེད་ན་ཐར་པ་དང་ཐམས་ཅད་མཁྱེན་པར་བགྲོད་པའི་ལམ་སྤྱིའི་གནད་མི་རྙེད་
ཅིང་༑ བྱེ་བྲག་ཏུ་གཉིས་སུ་མེད་པའི་རྒྱུད་གཉིས་ཀྱི་བརྗོད་བྱའི་སྙིང་པོ། བདེ་སྟོང་སྦྱར་ནས་ཉམས་སུ་
- 257 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ལེན་པའི་ལྷན་ཅིག་སྐྱེས་པའི་ཡེ་ཤེས་ལེགས་པར་ངོས་མ་ཟིན་པས་དེ་ལ་མོས་ཀྱང་དད་པ་ཙམ་དུ་ཟད་
པར་མཐོང་ནས། རང་གཞན་གྱི་སྡེ་པ་དང་། རང་སྡེ་ཐེག་པ་ཆེ་ཆུང་དང་། སྔགས་དང་ཕར་ཕྱིན་གྱི་ཐེག་
པ་གཉིས་དང་རྡོ་རྗེ་ཐེག་པའི་རྒྱུད་སྡེ་བཞིའི་གཞུང་རྣམས་ལ་ལེགས་པར་སྦྱངས་ཤིང་། དེ་ཡང་སོ་སོའི་
ལམ་གྱི་ལུས་རྫོགས་པའི་རིམ་པས་སློབ་མ་ཇི་ལྟར་བཀྲི་བའི་ཚུལ་རང་རང་གི་མན་ངག་གིས་བརྒྱན་
པ༑ སྟོང་ཉིད་གཏན་ལ་འབེབས་པ་དང་། ཕེབས་ནས་ཇི་ལྟར་སྒོམ་པའི་ཚུལ་དང་། སྔར་བཤད་པའི་འདུས་
པ་ལུགས་སོ་སོའི་འཆད་ཚུལ་དང་། འཕགས་སྐོར་གྱི་རྒྱ་གཞུང་བོད་དུ་འགྱུར་ཚད་ཀུན་དང་། དེའི་མན་
ངག་རྣམས་ལ་ཡང་སྒྲུབ་པ་ལྷུར་ལེན་པའི་ཚུལ་གྱིས་རིང་དུ་འདྲིས་པར་བྱས་པའི་སྒོ་ནས། རྩ་བའི་
རྒྱུད་དང་བཤད་པའི་རྒྱུད་རྣམས་ལེགས་པར་ཤན་སྦྱར་ཏེ། གསོལ་བ་རིང་དུ་བཏབ་པས་གཞུང་རྩོམ་པ་
གནང་བའི་མཚན་མ་ཁྱད་པར་ཅན་ཡང་རྙེད་ནས། འཕགས་སྐོར་གྱི་འདུས་པའི་ལུགས་ཤིན་ཏུ་
ཉམས་འདུག་པ་ལེགས་པར་སོས་ནས་ཡུན་རིང་དུ་མི་ཉམས་པར་གནས་པར་གྱུར་ཅིག་སྙམ་པའི་བསམ་
པ་དག་པས་བགྱིས་སོ། །ཞེས་གསུངས་ལ། འགྲེལ་པའི་མཆན་དང་། མཐའ་གཅོད། བསྡུས་དོན།
བདེ་མཆོག་གི་བསྐྱེད་རིམ་འདོད་འཇོ། རྫོགས་རིམ་རྣལ་འབྱོར་ཆེན་པོ། སྦས་དོན་ལྟ་བའི་མིག་འབྱེད།
རྒྱུད་འགྲེལ་སྦས་དོན་ཀུན་གསལ་ལ་སོགས་པར་བཤད་པས་ན་དེ་དག་ལས་ཤེས་པར་གྱིས་ཤིག །
དགྱེས་རྡོར་གྱི་སྐོར་ལམ་འབྲས་ལ་ཞལ་འཕངས་མཛད་ལ། དུས་ཀྱི་འཁོར་ལོའི་བསྡུས་རྒྱུད་ཀྱི་བཤད་
པ་ལེའུ་སོ་སོའི་འགྲེལ་ཆེན་ལ་དཔྱོད་ཚུལ་ཟིན་བྲིས་མཛད་པ་ལ། རྒྱལ་ཚབ་མཁས་གྲུབ་གཉིས་ཀས་
རྗེ་རང་ལ་དུས་ཀྱི་འཁོར་ལོའི་སྐོར་ལན་དུ་མར་གསན་ནས་མཁས་གྲུབ་ཐམས་ཅད་མཁྱེན་པས་རྗེ་རིན་
པོ་ཆེའི་གསུང་ཇི་ལྟ་བ་བཞིན་དུ་ཊིཀ་ཆེན་དེ་ཁོ་ན་ཉིད་སྣང་བར་རྒྱས་པར་གསུངས་ནས། བསྐྱེད་རིམ་
སྒོམ་ཚུལ་པདྨ་དཀར་པོའི་ཞལ་ལུང་མཛད། དེའི་དོགས་གཅོད་དང་སྦྱོར་བ་ཡན་ལག་དྲུག་གི་འཁྲིད་
ཡིག་རྒྱལ་ཚབ་མཁས་གྲུབ་གཉིས་ཀའི་གསུང་ལྟར། གཅུང་བ་སོ་བས་མཛད་པ་བཞུགས་པས། རྗེ་
རིན་པོ་ཆེའི་རྣམ་ཐར་གྱི་རྗེས་སུ་འབྲངས་ནས་མདོ་རྒྱུད་ཐམས་ཅད་གདམས་ངག་ཏུ་འཆར་བ་ཞིག་
གི་འདོད་པ་ཡོད་ན་ལེགས་བཤད་དེ་དག་ལ་མཁས་པ་བསྟེན་ནས་སྦྱོང་དགོས་མོད་ཀྱང་། དུས་ཀྱི་ཐ་མ་
ལ་སོང་བས་ལེགས་བཤད་འདི་དག་ས་རྡུལ་གྱི་ཁྲོད་དུ་འོ་བརྒྱལ་ཞིང་། བོན་དང་རྙིང་མ་འདི་ཟབ་
དྲགས་གྲུབ་རྟགས་འཕྲལ་དུ་སྟོན་རྒྱུ་བྱུང་བ་དང་། ཁ་ནས་བརྒྱ་སྨྲས། ཕྱི་ཚུལ་ཇི་ལྟར་བཅོས་ཀྱང་།
ནང་གི་འདོད་པ་ཁྱིས་ཁྲག་མཐོང་བ་འདི་ག་ཅུང་ཟད་ཀྱང་མ་བྲི་བས། ལྟོ་ཟ་བའི་ལག་ཆ་ལ་མདོ་སྔགས་
-258 -



( ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
ཀྱི་ཁ་ཏོན་དང་ལག་ལེན་ཕྲན་ཚེགས་མང་པོ་སློབ་པ་ལས། ཕ་བླ་མའི་ཐུགས་བཙིར་བའི་ཉིང་ཁུ་དྲོན་མོ་
མཁའ་འགྲོའི་ཁ་རླངས་ཐོལ་ལེ་བ་ལ་གཅེས་སྤྲས་སུ་འཛིན་པ་ནི་དམ་པའི་ཡང་སྲིད་ཆེན་པོར་ཁས་འཆེ་
བ་དག་ལ་ཡང་ན་ཧིན་ཧི། །དེའི་ཕྱིར། ཐམས་ཅད་མཁྱེན་པ་ངག་དབང་བློ་བཟང་རྒྱ་མཚོས། གུར་ཀུམ་
ཚོས་ཀྱིས་བཙོས་པའི་ལ་བའི་ཞྭས། །རང་རེའི་བསྟན་པ་ཟིན་ན་ཆེས་ལེགས་ཀྱི། །ཕ་མེས་ལུང་དང་
རྟོགས་པའི་ཁྱད་ནོར་ཚོགས། །རྣམ་གཡེང་རྐུན་པོར་ཤོར་བའི་ལག་སྟོང་མང་། །གཏི་མུག་གོམས་པའི་དབང་
རྟུལ་ར་གན་ལ། །བསྟན་འཛིན་དམ་པའི་གསེར་སྦྱངས་བཙོ་མ་ཞེས། །མཁས་མང་ཚོང་འདུས་ཆེན་
པོའི་སར་འགྲིམས་ཚེ། །མི་ཤེས་ངན་པའི་རང་མདོག་བསྟན་པས་ནོངས། །ཞེས་གསུངས་པ་ནི་ཐུགས་
ཤིན་ཏུ་མད་པར་སྣང་ངོ༌། །དེས་ན་རྟོགས་བརྗོད་འདིར་ནི་ལེགས་ཉེས་འབྱེད་པའི་རྣམ་དཔྱོད་ཅན་
རྣམས་ལ་མདོ་སྔགས་ཀྱི་གཞུང་རྣམས་གདམས་ངག་དུ་འཆར་བ་འདོད་ན་ངས་འདི་ལྟར་བྱས་པ་ཡིན་
པས༑ ཁྱེད་ཀྱང་འདི་ལྟར་མཛོད་ཅེས་གཞུང་དེ་རྣམས་གདམས་པར་ཤར་ཚུལ་གྱི་སྒོའམ་ཕྱོགས་ཙམ་
ཞིག་བསྟན་པ་ཡིན་ཏེ། རྒྱས་པར་ནི་གཞུང་ལུགས་གདམས་པར་ཤར་ཚུལ་གྱི་རིགས་པའི་སྒོ་མཐའ་
ཡས་སོ། །ཚུལ་འདི་བསམས་ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་
པའི་གཏེར། །ཞེས་པའོ། །དེ་ཡང་རྗེ་རང་གིས་ལྷོ་བྲག་ཕྱག་རྡོར་ལ་ཕུལ་བའི་ཞུ་ཡིག་ལས། སླར་ཡང་
ཞུ་བ་འགའ་ཞིག་བགྱིད་པར་སྤྲོ་བའི་རྒྱུ་མཚན་ནི། དིང་སང་ཐུབ་པའི་བསྟན་པ་ནུབ་ཏུ་ནི་ཉེ། བསྟན་
པའི་རྩ་ལག་མཆོག་རྣམས་ནི་འདས། སེམས་ཅན་གྱི་སྐལ་བ་བཟང་པོ་བྲི་བའི་སྐབས་སུ་ནི་གྱུར། ཕ་
རོལ་ཏུ་ཕྱིན་པ་དང་སྔགས་ཀྱི་ཐེག་པའི་ཉམས་ལེན་གྱི་གནད་སྙན་ནས་སྙན་དུ་བརྒྱུད་པའི་བརྒྱུད་པ་
རྣམས་ནི་ཆད། དེའི་སྟོབས་ཀྱིས་བཤད་པ་དང་སྒྲུབ་པ་མཛད་པ་རྣམས་ཀྱང་སྙན་བརྒྱུད་ཀྱི་གདམས་
ངག་གི་གནད་མེད་པར་ཚིག་དང་ཡི་གེ་ཙམ་མཐོང་བ་དང་ཐོས་པ་ལྷུར་བྱས་ཏེ། ལྕགས་ཀྱུ་མེད་པའི་
གླང་པོ་ཆེ་བཞིན་དུ་རྒྱལ་བའི་བཀའ་ལ་གྱ་ཚོམ་གྱིས་ཞུགས་ནས་རང་རང་གི་འདོད་པའི་དབང་གིས་
འདི་ནི་བདེན་གྱི་གཞན་ནི་གཏི་མུག་གོ་ཞེས་ཕྱོགས་ཡོངས་སུ་བཟུང་ནས། ཉམས་ལེན་ལ་ཆེས་ཆེར་མི་
བྱེད་པར་རྩོད་པ་འབའ་ཞིག་ལྷུར་ལེན་ཏོ། །དེར་མ་ཟད་གཞན་གྱི་སྐྱོན་འབའ་ཞིག་རྟོག་པ་ལ་ཞུགས་
པས་ཕ་རོལ་གྱི་ཡོན་ཏན་ལྟ་བའི་མིག་ནི་ལོང་། རང་གི་སྐྱོན་ལ་རྟོགས་པའི་བསམ་པ་དང་ནི་བྲལ། རྙེད་
པ་དང་བཀུར་སྟིའི་ཞགས་པས་བཅིངས་པ་ལ་བརྟེན་ནས། ལྐོག་ཏུ་གྱུར་པའི་གང་ཟག་དམ་པ་རེ་རེ་
ཙམ་ཡོད་ནའང་། ཕྲག་དོག་དང་ང་རྒྱལ་གྱི་མུན་པ་ཆེན་པོས་བློ་ཡི་མིག་བསྒྲིབས་པས་མཐོང་བའི་
- 259 -



）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ལམ་དུ་གྱུར་པ་ཆེས་ཤིན་ཏུ་དཀའོ། །བདག་གིས་ཀྱང་མདོ་ཕྱོགས་ཀྱི་བཤད་པ་ཡོད་པ་རྣམས་ལ་ལོ་
སྦྲེལ་གྱི་བར་དུ་ཐོས་པ་ཅུང་ཟད་བགྱིས་ཤིང་། མན་ངག་ཟབ་པར་གྲགས་པ་འགའ་ཡང་ཡང་ཞུས་
པའི་མཐར། རྒྱལ་བ་སྲས་བཅས་ཀྱི་དགོངས་པ། ཐོས་པའི་རྗེས་འཇུག་སྒྲུབ་པ་སྙིང་པོར་བྱེད། །སྐྱེ་
བའི་རྫོང་ལས་ཚེགས་ཆུང་ཐར་བར་འགྱུར། །ཞེས་གསུངས་པ་ལྟར་རིག་ནས་སྒྲུབ་པ་ལ་མོས་པ་དྲག་པོ་
བྱུང་ནའང་ཚེ་གཅིག་ལུས་གཅིག་ལ་འཚང་རྒྱ་བ་ཐུན་མོང་མ་ཡིན་པའི་གདམས་ངག་ཡོད་པ་ཡིན་ཟེར་
བ་ཤ་སྟག་འདུག་པ་ལ། གསུང་རབ་ནས་བཤད་པ་དང་སྦྱར་ན་ལམ་དངོས་སྐྱེས་པ་ལྟ་ཞོག །དེ་སྐྱེ་བའི་
སྣོད་དུ་རུང་བའི་ཡོན་ཏན་རྣམས་སྐྱེས་པའང་དཀའ་བའི་རིགས་སུ་ཡོད་ཚོད་དུ་འདུག །ཐེག་པ་དམན་
པའི་གོ་འཕང་ལ་རྨི་ལམ་དུ་ཡང་འདོད་པ་མེད་པ་སྐད་ཟེར་ཞིང་། རང་བདེ་འདོད་པ་ལ་ཏིལ་གྱི་ཆ་
ཙམ་ཡང་མ་གནོད་པར་ཡོད་པ་འདྲ། ལམ་གྱི་གནད་དམ་པ་རྣམས་ལ་མྱོང་བ་ཕུལ་དུ་ཕྱིན་པར་
ཁས་འཆེ་ཞིང་། ཆོས་བརྒྱད་ཀྱི་གསེབ་ནས་སྐད་ཅིག་ཀྱང་མ་འཕགས་པར་འདུག་པ་དང་། ཐམས་ཅད་
མཁྱེན་པའི་ཁྱད་ཆོས་རྒྱུ་འབྲས་ཁྱད་དུ་མི་གསོད་པ་ཡིན་པ་ལ། དེ་ལ་ཡིད་མི་ཆེས་པར་ཁྱད་དུ་
གསོད་འདོད་པའི་སྐྱབས་ལ། ངེད་གསང་སྔགས་པ་ཡིན་ཟེར་ནས་བླང་དོར་ཡལ་བར་འདོར་བ་དེ་ལྟ་
བུར་གྱུར་པའི་སྐབས་སུ་ཐེ་ཚོམ་ཀུན་གཅོད་ནུས་པའི་གང་ཟག་གཞན་མ་རྙེད་པས། ཁྱེད་སངས་རྒྱས་
ལ་དངོས་སུ་ཞུས་པས་ཆོག་པས། ཞུ་བ་འདི་རྣམས་དགེ་བཤེས་འདིས་ཞུ་བར་ཡོད་པས་ཐུགས་
ལ་འདོགས་པར་ཞུ། གསུངས་པ་ལྟར་གཞུང་ལུགས་གདམས་པར་འཆར་བ་ཞིག་མེད་མི་རུང་དུ་
གཟིགས་ནས། ལྷོ་བྲག །གཉལ། རྩྭ་རི། ཨེ་དྲགས་འོལ་ཁ་ཕྱོགས་ཀྱི་དབེན་གནས་དུ་མར་འཕགས་
པའི་རིགས་བཞི་ལ་གནས་པར་མཛད་ཅིང་། ལྷག་པར་དུ་བླ་མ་དབུ་མ་པ་ལ་ཕུལ་བའི་ཞུ་ཡིག་ལས།
སྐབས་ཀྱི་ཞུ་བ་ལ་སྤྲེའུ་ལོ་ལ་ཇི་ལྟར་གསུང་གླེང་བྱུང་བ་བཞིན་དུ་སྒྲུབ་པ་ལ་ཐག་བཅད་ཅིང་དབེན་པ་
བསྟེན། དེ་དག་གི་སྐབས་སུ་བློ་ནུས་གང་ཡོད་ཀྱིས་མཐའ་དག་པར་དཔྱད་ནས་གཏན་ལ་ཕབ་པའི་གོ་
བ་ཞིག་མ་རྙེད་བར་དུ་མོས་མགོ་ཙམ་གྱི་ཡིད་ཆེས་རེ་ཙམ་ལ་བརྟེན་ནས་སྒྲུབ་པ་བྱེད་ལོ་བྱས་ཀྱང་
གནད་དུ་འགྲོ་བ་ཤིན་ཏུ་དཀའ་བར་མཐོང་ནས་ཐོག་མར་སྒྲུབ་པ་ལ་བློ་བརྟན་དུ་འགྲོ་བའི་ཐབས་
རྣམས་ཐུབ་པའི་དགོངས་པ་རྙེད་པའི་ཉེར་ལེན་གྱི་རྒྱུ་ལུང་དོན་ཚུལ་བཞིན་དུ་དཔྱོད་པའི་དབུ་ཚད་ཀྱི་
རིགས་པའི་འགྲོས་ཕྲ་རགས་རྣམས་ལ་ངེས་པར་སེམས་པ་དང་། དེ་དག་གི་ལྷན་ཅིག་བྱེད་པའི་
རྐྱེན་ཡི་དམ་གྱི་སྒོམ་བཟླས་དང་བསག་སྦྱང་གི་གནད་ཐུབ་པའི་གསུངས་ལས་བྱུང་བ་རྣམས་ལ་ཐུན་
- 260 -



» ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
ཐུན་བཅད་ནས་ཡུན་རིང་པོའི་བར་དུ་ཤིན་ཏུ་འགྲུས་པར་བྱས་པ་ན། གསང་སྔགས་དང་ཕ་རོལ་ཏུ་ཕྱིན་
པའི་ལམ་གྱི་སྲོག་རྣམས་ཐུན་མོང་དུ་འོང་བ་དང་། ལྷག་མཐོང་གི་རྟོགས་པ་སྐྱེ་ཚུལ་ལ་ས་བོན་ཙམ་གྱི་
གསུང་གླེང་བྱུང་བ་ཙམ་གྱིས་ལམ་གྱི་གནད་ལ་ངེས་པ་སྐྱེད་པ་ལ་ཤིན་ཏུ་ཕན་ཆེ་བར་བྱུང་། སྤྱིར་ད་ལྟ་
བོད་ན་གསང་སྔགས་དང་མཚན་ཉིད་ཀྱི་གདམས་པ་མཐའ་ཡས་པ་ཞིག་སྣང་ཞིང་དེ་རྣམས་ཀྱང་སངས་
རྒྱས་བྱང་སེམས་ལ་མ་བརྒྱུད་པ་མི་སྣང་བས་ཡི་དམ་རེས་གསུངས་པ་ཙམ་གྱི་རྒྱུ་མཚན་ལས་གཞན་
འགོད་རྒྱུ་མ་རྙེད་ན་ཐད་ཀ་ཐད་ཀའི་བློ་ངོ་འབའ་ཞིག་ཏུ་སོང་ནས་ལམ་གྱི་གནད་མ་འཕྱུགས་པ་ཞིག་ལ་
ངེས་པ་རྣམ་དག་སྐྱེ་བའི་ཐབས་མི་འདུག །དེས་ན་གཟུ་བོར་གནས་པའི་སྒོ་ནས་བློ་དང་ལྡན་པརྣམས་ཀྱི་
ལམ་འཕྱུག་མེད་ཅིག་འཚོལ་ན། མདོ་སྡེ་དང་རྒྱུད་སྡེ་རྩོད་མེད་གང་དང་ཡང་མི་འགལ་ཞིང་དེ་དག་ནས་
ཟིན་པ་དེ་ཡང་ཤིང་རྟ་ཆེན་པོ་གཅིག་གི་རིགས་པའི་རྗེས་སུ་འབྲངས་ནས་དྲང་ངེས་ལེགས་པར་ཕྱེ་སྟེ་
མཐའ་གཞན་དུ་དྲང་དུ་མི་བཏུབ་པར་རིགས་པས་གནོད་མེད་དུ་འགྲུབ་པ་ཞིག་མེད་མི་རུང་དུ་སྣང་
བས༑ གསུང་རབ་ཆེན་པོ་རྣམས་དང་དེའི་དགོངས་པ་འཚོལ་བའི་རིགས་པའི་སྒོ་དྲི་མ་མེད་པ་ལ་རྩིས་
པོ་ཆེར་བཟུང་ནས་རྒྱུད་ལ་སྐྱེ་བའི་རིམ་པ་སྔར་མང་དུ་བྱུང་ཡང་དེ་ཙམ་ལ་ཆོག་ཤེས་མ་བྱས་པར་བསྟན་
པ་འབའ་ཞིག་ལ་དམིགས་པའི་བསམ་པས་ཀུན་ནས་བསླངས་ཏེ། ཡི་དམ་དང་བླ་མ་ཐ་མི་དད་པར་
བྱས་པ་ལ་རྒྱུན་མི་ཆད་དུ་གསོལ་བ་གདབ། བསག་སྦྱང་གི་སྒོ་དུ་མ་ལ་འབད་པས་ད་ལྟ་གསུང་
རབ་སྤྱི་དང་དགོངས་འགྲེལ་གྱི་བསྟན་བཅོས་ཆེན་པོ་རྣམས་ལ་ཁོལ་བཏོན་རེ་ཙམ་མིན་པའི་ལུས་་་་་
ཡོངས་སུ་རྫོགས་པ་ཉམས་ལེན་དུ་འགྲོ་བའི་ཕྱོགས་སུ་ཤེས་པ་ཡོད། ཚུལ་དེ་ལ་ངེས་པ་བདེ་བླག་
ཏུ་སྟེར་བར་བྱེད་པ་ནི་བདག་དང་གཞན་གྱི་གྲུབ་པའི་མཐའ་རྒྱ་མཚོ་ལྟ་བུའི་ཕ་རོལ་ཏུ་སོན་ཅིང་། ནང་
རིག་པའི་སྡེ་སྣོད་གསུམ་གྱི་སྙིང་པོ་བསླབ་པ་གསུམ་གྱི་གནད་རྣམས་ཕྱིན་ཅི་མ་ལོག་པར་ཤེས་ནས་
ཁས་བླངས་པ་ཙམ་ལ་མ་བཞག་པར་ཉམས་འོག་ཏུ་ཆུད་པར་མཛད་པ། མཁས་ལ་གྲུབ་པ་བརྙེས་
པའི་དགེ་བའི་བཤེས་གཉེན་དུ་མས་རྗེས་སུ་བཟུང་བ། ལྷག་པའི་ལྷ་དཔག་ཏུ་མེད་པས་བྱིན་གྱིས་
བརླབས་པའི་སེམས་དཔའ་ཆེན་པོ་དཔལ་མར་མེ་མཛད་ཡེ་ཤེས་ཀྱི་གདམས་པ་བྱང་ཆུབ་ལམ་གྱི་རིམ་
པའི་མཚན་ཉིད་དང་སྔགས་ཀྱི་ཐེག་པའི་ལམ་གྱི་རིམ་པ་ཕྱིན་ཅི་མ་ལོག་པར་གཏན་ལ་ཕབ་པ་ཉིད་ཡ་
མཚན་པར་མཐོང་ནས་སློབ་མ་བཀྲི་བའི་རིམ་པ་རྣམས་དེ་ཁོ་ནའི་སྟེང་ནས་བྱེད་ཀྱིན་ཡོད། གདམས་
ངག་དེ་ཡང་གསུང་རབ་དགོངས་འགྲེལ་གྱི་བསྟན་བཅོས་མན་ངག་མཐའ་དག་ལམ་གྱི་རིམ་པ་གཅིག་
- 261-



( ）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཏུ་དྲིལ་ནས་སྟོན་པར་སྣང་བས་འཆད་ཤེས་པ་དང་། ཉན་ཤེས་པ་གཉིས་ཀྱིས་བཤད་ཅིང་ཉམས་སུ་
བླངས་ན་མན་ངག་ཆུང་ཆུང་དུ་མ་ཟད་གསུང་རབ་མཐའ་དག་གི་གུང་འགྲིག་ནས་འོང་བར་སྣང་བས་
འཁྲིད་ཀྱི་རྣམ་གྲངས་མང་པོ་སྟོན་པ་མ་བྱས། ངེད་རང་གི་ཡང་ངེས་འབྱུང་དང་བྱང་ཆུབ་ཀྱི་སེམས་དང་།
ལྟ་བའི་འཁྲིད་རྣམས་ཀྱི་འཁྲིད་ཚུལ་དང་། གསང་སྔགས་དང་ཕ་རོལ་ཏུ་ཕྱིན་པའི་ལམ་གྱི་ཐུན་མོང་
དང་ཐུན་མོང་མ་ཡིན་པའི་ཉམས་ལེན་དུ་འགྲོ་ཚུལ་གསུངས་པ་རྣམས་དང་ཐིག་གཅིག་ཏུ་འོང་བར་སྣང་
ཞིང༑ ངེད་རང་གི་དེ་རྣམས་ས་བོན་ཙམ་དུ་སྣང་ལ་ལམ་རིམ་རྒྱ་ཆེར་འགྲེལ་ལྟ་བུར་སྣང་བ་དང་། ལམ་
རིམ་ཀུན་ལ་རྩོད་མེད་དུ་གྲུབ་ཅིང་། ངེད་རང་གི་གདམས་པ་རྣམས་བསྟན་ན་སྒྲོ་སྐུར་གྱི་གཞི་ཆེན་
པོར་སོང་ནས་ཕན་ཤིན་ཏུ་ཆུང་ཞིང་ཉེས་དམིགས་ཤིན་ཏུ་ཆེ་བ་ཞིག་འོང་བར་མཐོང་ནས་ལམ་རིམ་
འདེབས་པ་མ་གཏོགས་དེ་རྣམས་ཀྱི་འཁྲིད་ཟུར་དུ་མ་བགྱིས་ལགས་གསུངས་པ་ལྟར། མདོ་སྔགས་མ་
ལུས་པ་གདམས་པའི་མཆོག་ཏུ་ཤར་བ་ཡིན་ལ། དེ་ཡང་ཇོ་བོ་རྗེ་དཔལ་ལྡན་ཨ་ཏི་ཤའི་སློབ་མའི་ཁྱུ་
རྒྱན་སྒོམ་པ་བ་ཆེན་པོའི་ཞལ་ནས། ཇོ་བོའི་གདམས་ངག་ལ་སྟན་ཐོག་གཅིག་ཏུ་ལུས་ངག་ཡིད་གསུམ་
ཐལ་བར་བརླག་པས། ད་གཞུང་ཐམས་ཅད་གདམས་ངག་དུ་གོ་བ་ཞིག་བྱུང་གསུང་པ་ལྟར་ལགས་སོ། །
གཉིས་པ་ནི། གོང་དུ་བཤད་པའི་གཞུང་དེ་རྣམས་ལ་དང་པོར་མང་དུ་ཐོས་པ་མཛད་པ་དེ་ལ་བལྟོས་
ནས་བར་དུ་གཞུང་ལུགས་གདམས་པར་ཤར་བའི་སྐབས་ཏེ་གཉིས་པ་བཤད་ཟིན་ཏོ། །
གསུམ་པ་ཐ་མར་ཉིན་མཚན་ཀུན་ཏུ་ཉམས་སུ་བླངས་ཚུལ་ལ་གཉིས། ཉམས་སུ་བླངས་ཚུལ་དངོས་
དང༑ དགེ་རྩ་ཐམས་ཅད་སངས་རྒྱས་བསྟན་པའི་ཆེད་དུ་བསྔོས་ཚུལ་ལོ། །དང་པོ་འཆད་པ་ལ། དེ་
ལྟར་གདམས་པའི་གཏེར་དུ་གྱུར་པ་ན། །ཐེག་ཆེན་གཉིས་ཀྱི་ཐུན་མོང་ལམ་དང་ནི། །ཐུན་མོང་མིན་
པའི་ལམ་གྱི་རིམ་པ་གཉིས། །གནད་བསྡུས་ཚང་བའི་ལམ་ལ་འདྲིས་པར་སྦྱངས། །ཚུལ་འདི་བསམས་
ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས།
དོན་ནི། གོང་དུ་བརྗོད་ཟིན་པ་དེ་ལྟར་དགུང་ལོ་བཅུ་བདུན་གྱི་བར་དུ་ཤར་ཕྱོགས་པ་རིགས་པའི་དཔའ་
བོ་ལས་ལེགས་བཤད་ཀྱི་བགོ་སྐལ་དཔག་ཏུ་མེད་པ་བླངས་ཤིང་། བཅུ་བདུན་ནས་སོ་དྲུག་བར་
གཙང་དབུས་ཀྱི་མཁས་པ་དང་གྲུབ་པའི་དབང་ཕྱུག་མང་པོ་ལས་མདོ་སྔགས་ཀྱི་བདུད་རྩི་མཐའ་ཡས་
པས་ཐུགས་ཀྱི་བུམ་བཟང་ལེགས་པར་བཀང་སྟེ། དགུང་ལོ་སོ་དྲུག་པ་ལ་སླེབས་པ་ན། རྗེ་བཙུན་འཇམ་
པའི་དབྱངས་ཀྱི་བཀའ་ཡིས་བསྐུལ་ནས་བྱ་བྲལ་ལ་བྱོན་ནས་ཆོས་ལུང་དུ་བཞུགས་སྐབས་ཀྱང་ལྷག་
-262 -



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
པར་དུ་རྗེ་བཙུན་གྱིས་དངོས་སུ། དམུ་རྒོད་གདུལ་དཀའི་སེམས་ཅན་འདི་རྣམས་ལ། །བཤད་པས་
ཕན་ཐོགས་ཆེན་པོར་ག་ལ་འགྱུར། །དེ་བས་སྒྲུབ་པ་ལྷུར་བླངས་དབེན་པ་བསྟེན། །རང་གཞན་གཉིས་
ཀ་འཚེངས་པའི་ལམ་རྙེད་སྙམ། །ཞེས་སྒྲུབ་པ་ལ་བསྐུལ་བས། ལྷོ་བྲག་དང་གཉལ། སླར་ཡང་འོལ་
ཁ་སོགས་སུ་རྒྱུ་ཚོགས་ཚང་བའི་ཉམས་ལེན་ལ་འབད་པས། ལོ་ངོ་བཞི་ཙམ་སོང་བ་ནས། སྔར་ཐོས་
པའི་ཆོས་ཐམས་ཅད་གདམས་ངག་ཏུ་གོ་ནས། མདོ་སྔགས་མ་ལུས་པའི་གདམས་པའི་གཏེར་དུ་གྱུར་
ནས་ཉམས་སུ་ལེན་པ་ལ་གཙོ་བོར་འབད་པར་མཛད་དོ། །ཇི་ལྟར་ཉམས་ལེན་མཛད་ན། རྒྱུ་ཕ་རོལ་ཏུ་
ཕྱིན་པ་དང་འབྲས་བུ་རྡོ་རྗེ་ཐེག་པའི་ཐེག་ཆེན་གཉིས་ཀྱི་ལམ་ཐུན་མོང་བ་བཤེས་གཉེན་བསྟེན་ཚུལ་
ནས་ཞི་ལྷག་གི་བར་གྱི་ལམ་གྱི་གཙོ་བོ་རྣམ་པ་གསུམ་ལས། ངེས་འབྱུང་ལ། དལ་འབྱོར་རྙེད་དཀའི་ཚེ་
ལ་ལོང་མེད་ཚུལ། །ཡིད་ལ་གོམས་པས་ཚེ་འདིའི་སྣང་ཤས་ལྡོག །ལས་འབྲས་མི་བསླུ་འཁོར་བའི་
ཉེས་དམིགས་རྣམས། །ཡང་ཡང་བསམས་ན་ཕྱི་མའི་སྣང་ཤས་ལྡོག །ཅེས་གསུངས་པ་དང་། བྱང་ཆུབ་
ཀྱི་སེམས་ལ། ལུས་ཅན་མཐའ་དག་དྲིན་ཅན་མར་ཤེས་པས། །ཉམ་ཐག་རྣམས་ཀྱི་སྡུག་བསྔལ་དྲན་
གྱུར་ནས། །རང་བདེ་འབའ་ཞིག་སྒྲུབ་ལས་ཡིད་ལོག་སྟེ། །བྱང་ཆུབ་སེམས་མཆོག་བསྐྱེད་པར་བྱིན་
གྱིས་རློབས། །ཞེས་དང་། ལྟ་བ་ལ། འདི་ཀུན་ངོ་བོས་སྟོང་པ་དང་། །འདི་ལས་འདི་འབྲས་འབྱུང་
བ་ཡི། །ངེས་པ་གཉིས་པོ་ཕན་ཚུན་དུ། །གེགས་མེད་པར་ནི་གྲོགས་བྱེད་པ། །འདི་ལས་ངོ་མཚར་གྱུར་
པ་དང་། །འདི་ལས་རྨད་དུ་བྱུང་བ་གང་། །ཞེས་གསུངས་པ་ལྟ་བུ་དང་། ཐུན་མོང་མིན་པ་ལ། དེས་ནི་ཚེ་
རབས་ཀུན་ཏུ་དངོས་གྲུབ་གཞི། །ཐེག་མཆོག་བཤེས་གཉེན་འབད་པས་མཉེས་བྱས་ནས། །ཚུལ་
བཞིན་བསྐུར་བའི་རྣམ་དག་དབང་བཞི་ཡིས། །ཟབ་མོའི་ལམ་གྱི་སྣོད་དུ་འགྱུར་བར་ཤོག །དེ་ཚེ་བླ་
མ་དཔའ་བོ་དཔའ་མོའི་ཚོགས། །དཔང་དུ་བཞག་ནས་ལེགས་པར་ཁས་བླངས་པའི། །བསྲུང་དང་
བཟའ་དང་བསྟེན་པའི་དམ་ཚིག་གི། །བཅས་པའི་མཚམས་ལས་འདའ་བར་མ་གྱུར་ཅིག །རིམ་གཉིས་
སྤྱོད་དང་བཅས་པའི་རྒྱུད་དོན་ལ། །གཏུགས་པ་མེད་པའི་དྲི་མེད་རིགས་པ་ཡིས། །མ་རྟོགས་ལོག་
རྟོག་ཐེ་ཚོམ་ཀུན་བཅད་ནས། །བརྩོན་པས་སྒྲུབ་པ་སྙིང་པོར་བྱེད་པར་ཤོག །ཅེས་གསུངས་པ་བཞིན་དུ་ཐེག་
ཆེན་གཉིས་ཀྱི་ལམ་ཐུན་མོང་དང་ཐུན་མོང་མིན་པའི་ལམ་གྱི་རིམ་པའི་གནད་རྣམས་ཀུན་ཐུན་ཐུང་ངུ་རེ་
ལའང་ཚང་བར་བསྡུས་ནས། དགེ་བཤེས་སྟོན་པས། བསྟན་པ་ཐམས་ཅད་གྲུ་བཞི་ལམ་གྱི་ཁྱེར་ཤེས་
པ་ངའི་བླ་མ་ཨ་ཏི་ཤ །ཞེས་དང་། ཚན་གཅིག་གིས་འདུལ་བ་ལ་བརྟེན་ནས་སྔགས་ཅ་འབྱིད། ཚན་
- 263 -



($y༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
གཅིག་གིས་སྔགས་ལ་བརྟེན་ནས་འདུལ་བ་ཅ་འབྱིད། སྔགས་འདུལ་བའི་གྲོགས་དང་། འདུལ་
བ་སྔགས་ཀྱི་གྲོགས་སུ་སོང་བ་ང་ཡི་བླ་མའི་བཀའ་བརྒྱུད་མིན་པ་ལ་མེད། ཅེས་གསུངས་པ་ལྟར།
ལམ་གྱི་ལུས་ཡོངས་སུ་རྫོགས་པ་ལ་དགུང་ལོ་སོ་བརྒྱད་པ་ནས་རེ་གསུམ་པའི་བར་དུ་གོམས་ཤིང་
འདྲིས་པར་མཛད་དོ། །དེ་ལྟར་ཉམས་བཞེས་མཛད་པའི་ཉམས་རྟོགས་ཀྱང་རྗེ་རང་གི་ཞལ་ནས། ཁོ་
བོ་ལ་གཞན་གྱིས་སྟན་བཟང་པོ་བཤམས་པ་དང་། གུས་པའི་བསྙེན་བཀུར་སོགས་ཅི་བྱས་པ་ཙམ་གྱིས་
ཆེད་དུ་བསམ་མི་དགོས་པར་དུས་དེའི་སྐབས་རང་དུ། འདི་ཐམས་ཅད་མི་རྟག་ཅིང་ཡིད་བརྟན་དུ་མི་
རུང་བ་སྒྱུ་མའི་བསླུ་བྲིད་དང་འདྲ་བ་ཡིན་སྙམ་པའི་སྐྱོ་བ་ཤུགས་དྲག་པོ་སྣང་བ་བུན་ལོང་དུ་ཐོངས་
པ་ཡིད་གཏིང་ནས་འགྱུར་བ་རྒྱུན་རིང་པོར་སྐྱེ་བ་ཞིག་དང་པོ་ཉིད་ནས་རང་ཆས་སུ་ཡོད་པ་ཡིན་ཞེས་
གསུང་པ་དང༌། གཉལ་སྨད་སེང་གེ་རྫོང་དུ་འདུལ་བའི་ཆོས་མང་དུ་གསུངས་ཤིང་། ལག་ལེན་ཕྲན་
ཚེགས་རུང་ཆུ་འདེབས་པ་ (ཡར་བཅད་ཡན་ཆད་》ཞིབ་པར་མཛད་དེ། ཡོན་ཏན་ཐམས་ཅད་ཀྱི་གཞི་མ་
ཁས་བླངས་པའི་ཚུལ་ཁྲིམས་དག་དགོས་པ་ཡིན། ངེད་ལ་ནི་སོ་སོར་ཐར་པའི་ཕམ་ལྷག་སྦོམ་པོ་དང་
བཅས་པའི་ལྟུང་བ་འོང་མ་མྱོང་། ལྟུང་བྱེད་ཉེས་བྱས་དང་བཅས་པའི་འགའ་རེ་བྱུང་བ་རྣམས་བཤགས་
བསྡོམ་བྱེད་གསུང་པ་དང་། འོལ་ཁ་ཆོས་ལུང་དུ་མདོ་ཕལ་པོ་ཆེ་ལ་གཟིགས་རྟོག་མཛད་ཅིང་བྱང་ཆུབ་
ཀྱི་སེམས་དང་། རྒྱལ་སྲས་ཀྱི་སྤྱོད་པ་རྣམས་ལ་ཐུགས་སྦྱངས་པས། མདོ་སྡེ་ནས་འབྱུང་བའི་རྒྱལ་སྲས་
ཀྱི་སྙིང་སྟོབས་དང་སྤྱོད་པ་གང་རླབས་ཆེ་ཆེ་རྣམས་ལ་རེ་རེ་ནས་དམིགས་ཕུག་གིན་ཐུགས་སྦྱོང་བའི་
དམིགས་རྣམ་ནར་མར་བསྟེན་པས། དང་པོ་ཅུང་དཀའ་ཙམ་བྱུང་ཡང་ཕྱིས་ལེགས་པར་གོམས་ནས་
འབད་རྩོལ་མི་དགོས་པར་རང་ཤུགས་ཀྱིས་རྒྱལ་སྲས་ཀྱི་སྙིང་སྟོབས་དང་སྤྱོད་པ་རྨད་དུ་བྱུང་བ་ཇི་
འདྲའི་དཔག་དཀའ་བ་ཞིག་ལའང་ཞུམ་པ་ནམ་ཡང་མི་སྐྱེ་ཞིང་
། སྤྲོ་དགའི་ཤུགས་དྲག་པོ་ངང་གིས་
འཇུག་པ་ཞིག་བྱུང་ཞེས་གསུང་པ་དང་། སྐྱོར་མོ་ལུང་དུ་བཞུགས་སྐབས་ཚོགས་སུ་མདོ་གསུང་བའི་
དོན་ལ་མཉམ་པར་བཞག་པ། དགེ་འདུན་རྣམས་ཚོགས་གྲོལ་ན་ཡང་ཏིང་ངེ་འཛིན་ལས་མ་བཞེངས་པ་
དང༑ ཞལ་ནས། གསུང་རབ་ཀྱི་དོན་ལ་དཔྱད་པ་ཞིབ་མོ་མཛད་སྐབས། སྐུ་མདུན་དུ་གཞན་གྱི་གཏམ་
སྨྲ་བ་དང་སྤྱོད་ལམ་ཇི་ལྟར་བྱས་ཀྱང་དེ་དག་ལ་ཐུགས་ཕྲ་མོ་ཙམ་ཡང་མི་འཕྲོ་བ་སྔ་མོ་ནས་ཡོད། དགེ་
སྦྱོར་ལ་ཞུགས་པའི་ཚེ་དེ་ལྟར་འོང་བ་འོལ་ཁ་བྱམས་པ་གླིང་ནས་བཟུང་སྟེ་བྱུང་གསུང་བ་དང་། འོ་དེ་
གུང་རྒྱལ་གྱི་ཤར་ལྷོ། དབེན་གནས་ལྷ་སྡིངས་སུ་རྫ་གངས་མཚམས་ན་ལོ་གཅིག་བཞུགས། དབུ་
-264-



(E༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
མ་ཐལ་རང་གི་ལྟ་བའི་ཐད་ལ་ཞིབ་ཏུ་དཔྱད་ཅིང་རྒྱུ་ཚོགས་ཚང་བའི་ཉམས་བཞེས་མཛད་པས།
འཕགས་པ་ཡབ་སྲས་ལྔས་རྗེས་སུ་བཟུང་བྱིན་གྱིས་བརླབས་པས། ཐལ་འགྱུར་བའི་ལྟ་བ་མཐར་ཐུག་
པ་ཐུགས་ལ་འཁྲུངས། དེ་ནས་ཀྱང་རྒྱུན་བསྐྱངས་པས། རྗེ་ཉིད་ཀྱི་ཞལ་ནས། ད་ལྟ་ལེགས་པར་
གོམས་པས། རྗེས་ཐོབ་ཏུའང་སྣ་ཚོགས་པའི་སྣང་བ་འདི་ཐམས་ཅད། སྟོང་བཞིན་དུ་སྣང་བའི་སྒྱུ་མ་
ལྟར་འཆར་གྱི། སྟོང་པ་ཉིད་ཀྱིས་རྒྱས་མ་ཐེབས་པའི་སྣང་བ་རང་དགའ་བ་ཆེར་མི་འཆར་བ་འདུག་
ཅེས་གསུངས་པ་དང༌། རྗེ་ཉིད་དགུང་ལོ་ཞེ་བརྒྱད་པ་དང་ཞེ་དགུ་པའི་སྐབས་འོལ་ཁ་གསང་སྔགས་
ནང་བྱམས་པ་གླིང་དུ། རྣམ་གཞག་རིམ་པའི་ཊིཀྐ་དང་། སྔགས་རིམ་ཆེན་མོ་མཛད་པའི་ཚེ་ཞལ་
ནས༑ སྤྱིར་རིམ་ལྔའི་དོན་དང༌། ཁྱད་པར་དུ་རིམ་པ་གསུམ་པའི་སྒྱུ་ལུས་ཀྱི་སྒྲུབ་ཚུལ་སོགས་དཔལ་གསང་
བ་འདུས་པ་རྩ་བཤད་ཀྱི་རྒྱུད་དང་། འཕགས་པ་ཡབ་སྲས་ལྔའི་གཞུང་ནས་འབྱུང་བའི་དོན་ཐུན་མོང་
མ་ཡིན་པ་རགས་པ་རྣམས་དཔྱིས་ཕྱིན་པ་ཞིག་ལེགས་པར་གོ་ནས་དེ་དུས་ལོ་བཅུ་ལྷག་ཙམ་སོང་བ་
ལ་དེ་བར་དུ་སྨྲ་མ་ནུས། དེ་ནས་ཟུར་ཙམ་སྨྲས་པ་ཡིན་ཞེས་གསུང་པ་དང་། བྱིངས་ཨོ་དཀར་བྲག་
ཏུ་འཁོར་ལོ་སྡོམ་པའི་བསྙེན་སྒྲུབ་དང་། ནེ་གུ་ཆོས་དྲུག་གི་འཁྲིད་བསྐྱངས་པས་དེ་ནས་བཤད་པའི་
ཉམས་རྟོགས་ངོ་མཚར་ཅན་དུ་མ་འཁྲུངས་པ་དང༌། གཉལ་སེང་གེ་རྫོང་དུ་དུས་ཀྱི་འཁོར་ལོའི་སྦྱོར་
བ་ཡན་ལག་དྲུག་གི་ཉམས་ཁྲིད་བསྐྱངས་པས། སྦྱོར་བ་ཡན་ལག་དྲུག་གི་རྟོགས་པ་ཁྱད་པར་ཅན་
འཁྲུངས། དུས་འཁོར་དཔའ་གཅིག་ཞལ་གཟིགས་ཏེ། དུས་ཀྱི་འཁོར་ལོ་འདི་ལ་ཁྱོད་ཟླ་བ་བཟང་
པོ་བྱོན་པ་འདྲ་བ་ཞིག་འོང་བ་ཡོད་དོ་གསུང་པ་དང་། འོལ་ཁ་བསམ་གཏན་གླིང་དུ། གསང་འདུས་
འཇམ་དཔལ་རྡོ་རྗེའི་དཀྱིལ་འཁོར་གྱི་གཙོ་བོ་དང་། བྱམས་པ་གཉིས་ཆོས་ཀྱི་བཀའ་བགྲོ་བར་མཛད་
པའི་ཆུས་བཀང་བའི་བུམ་པ་དཀྱིལ་འཁོར་གྱི་གཙོ་བོས་གནང་བ་དང་། ཐམས་ཅད་མཁྱེན་པ་བུ་སྟོན་
རིན་ཆེན་གྲུབ་པ། རིན་པོ་ཆེའི་ཁྲིའི་སྟེང་ན་བྱམས་བཞུགས་མཛད་པས་འདུས་པའི་རྩ་རྒྱུད་གཏད་
ནས་འདིའི་བདག་པོ་གྱིས་གསུངས་ནས། སྔགས་དང་ཕྱག་རྒྱས་བྱིན་གྱིས་བརླབས་པའི་མཚན་མ་
གཟིགས་པས། ལྷོ་བྲག་མར་པའི་གདམས་པ་བསྲེ་བ་སྐོར་དགུ་དང་། འཕོ་བ་ལ་ངེས་ཤེས་ཁྱད་པར་
ཅན་རྙེད་པ་དང་། དགའ་ལྡན་དུ་སྐུ་མཚམས་དམ་པར་བཞུགས་པའི་ཚེ། སྟེང་གི་སྣ་རྩེའི་ཕྱོགས་ནས་
ཨ་བ་བྷུ་ཏིའི་ལམ་ནས་མར་སྣར་ཨེ་ཝཾ་གྱི་ཡི་གེ་འོད་ཀྱི་ཐག་པ་ལྟ་བུ་སྐྱ་ན་ར་ར་འོང་བ་གཟིགས་པས་དེ་
ཚུན་ཆད། ཐུན་མོང་མ་ཡིན་པའི་ཞུ་བདེ་ཁྱད་པར་ཅན་དང་སྟོང་པ་ཉིད་སྦྱོར་བའི་ཡེ་ཤེས་དགའ་བ་
- 265 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ་
བཞི་དང་སྟོང་པ་བཞིའི་བདག་ཉིད་ཅན་འཁྲུངས་ནས་དེ་ཕྱིན་ཆད་བདེ་སྟོང་གི་ཡེ་ཤེས་ཁྱད་པར་ཅན་
ནར་མར་བསྐྱངས་པས། མཉམ་གཞག་ཏུ་བདེ་སྟོང་གི་ཡེ་ཤེས་རྒྱུད་སྡེ་ནས་གསུངས་ཤིང་། གྲུབ་ཆེན་
གྱི་གཞུང་ལས་འབྱུང་བ། ཕྱི་རོལ་པ་དང་ནང་པ་གཉིས་ཀའི་ཐུན་མོང་བའི་ཏིང་ངེ་འཛིན་གྱི་ཆར་གཏོགས་
ཙམ་རེ་ལ། བདེ་སྟོང་གི་ཡེ་ཤེས་སུ་མིང་བཏགས་པ་དེ་ལྟ་བུ་མ་ཡིན་པའི་ཏིང་ངེ་འཛིན་ལ་མཉམ་པར་
བཞག་ཅིང་། རྗེས་ཐོབ་ཏུ་གང་ཤར་ལྷའི་འཁོར་ལོ་བདེ་སྟོང་གི་རོལ་པར་འཆར་བས་དུས་འདའ་བར་
གྱུར་ཏོ། །ཞེས་གསང་བའི་རྣམ་ཐར་ལས་འབྱུང་ངོ༌། །དག་པའི་གཟིགས་སྣང་ནི་རགས་རིམ་གསང་
བའི་རྣམ་ཐར་ནས་གསུངས་པ་རྣམས་ཡིན་ལ། དོན་དུ་ཏིང་ངེ་འཛིན་ཐུན་གཅིག་ལ་གཟིགས་པ་རྣམས་
ཀྱང་ངག་གི་ཡུལ་ལས་འདས་ཤིང་། ཇོ་བོ་བཀའ་གདམས་པའི་གསུང་ལས། བྱང་ཆུབ་ཀྱི་སེམས་
བརྟན་ཞིང་ཚུལ་ཁྲིམས་དག་པ་ལ་ཡི་དམ་ལྷའི་ཞལ་གཟིགས་པ་ཆོས་ཉིད་ཡིན་གསུངས་སོ། །དེ་ལྟར་
ན༑ ཉམས་མགུར་ལས། དེ་ལྟར་རྒྱུ་དང་འབྲས་བུའི་ཐེག་ཆེན་གྱི། །ལམ་མཆོག་གཉིས་ཀར་དགོས་
པའི་ཐུན་མོང་ལམ། །ཇི་བཞིན་བསྐྱེད་ནས་མཁས་པའི་དེད་དཔོན་གྱི། །མགོན་ལ་བརྟེན་ནས་རྒྱུད་སྡེ་རྒྱ་
མཚོ་ཆེར། །ཞུགས་ནས་ཡོངས་རྫོགས་མན་ངག་བསྟེན་པ་དེས། །དལ་འབྱོར་ཐོབ་པ་དོན་དང་ལྡན་པར་
བྱས ་རྣལ་འབྱོར་ངས་ཀྱང་ཉམས་ལེན་དེ་ལྟར་བྱས། །ཐར་འདོད་ཁྱེད་ཀྱང་དེ་བཞིན་བསྐྱང་འཚལ་
ལོ༑ ༑ཞེས་གསུངས་སོ། །རྒྱུ་མཚན་དེ་ལྟར་ན། མདོ་སྔགས་གཞུང་བཟང་རྒྱ་ཆེར་ཐོས་པ་ཀུན། ། །
གདམས་པའི་མཆོག་ཏུ་ཤར་བའི་ཉམས་ལེན་གྱིས། །རྒྱལ་བ་དགྱེས་པའི་ཉམས་རྟོགས་དཔག་ཡས་
ཐོབ༑ ༑་ཚུལ་འདི་བསམས་ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་
གཏེར། །ཞེས་པ་ཞིག་དོན་གྱིས་ཐོབ་བོ། །
གཉིས་པ་འཆད་པ་ལ། རྒྱལ་སྲས་སྨོན་ལམ་གངྒཱའི་ཀླུང་རྣམས་ནི། །དམ་ཆོས་འཛིན་པའི་སྨོན་
ལམ་ནང་འདུས་པར། །གསུངས་ཕྱིར་དགེ་རྩ་ཇི་སྙེད་བསགས་པ་ནི། །ཀུན་ཀྱང་ཐུབ་བསྟན་རྒྱས་པའི་
ཆེད་དུ་བསྔོས། །ཚུལ་འདི་བསམས་ཤིང་མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་
མཁྱེན་པའི་གཏེར། །ཞེས་གསུངས། འདིའི་དོན་འཆད་པ་ལ། བསྟན་པ་རྒྱས་པའི་མཛད་པ་ཇི་ལྟར་
མཛད་པ་དང་། དེའི་དགེ་རྩ་ཐམས་ཅད་ཐུབ་བསྟན་རྒྱས་པའི་ཆེད་དུ་བསྔོས་ཚུལ་དངོས་སོ། །དང་པོ་
ནི༑ མཁས་པའི་བྱ་བ་ཐོས་བསམ་སྒོམ་གསུམ་ཕྱོགས་རེ་བར་མ་སོང་བས་བསྟན་པ་ལ་བྱ་བ་རྒྱ་ཆེན་པོ་
བཤད་མ་ཐག་པ་ལྟར་མཛད་ནས། རྩོད་པ། འཆད་པ། རྩོམ་པ། གནས་མལ་གཙུག་ལག་ཁང་བཞེངས་
- 266 -



） ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །ཀ༽
ཤིང་དཀོན་མཆོག་མཆོད་པ། དགེ་འདུན་རྣམས་འདུལ་ཁྲིམས་རྣམ་དག་ལ་བཀོད་པའི་རྣམ་ཐར་རེ་
རེའང་བརྗོད་ལས་འདས་ཀྱང་ཕྱོགས་ཙམ་ཞིག་བརྗོད་ན། དགུང་ལོ་བཅུ་དགུ་པ་ལ་གསང་ཕུ་དང་བདེ་
བ་ཅན་དུ་མཁས་མང་གསེར་རིའི་ཕྲེང་བའི་དབུས་སུ་ཕར་ཕྱིན་གྱི་གྲྭ་སྐོར་གནང་། ལུང་རིགས་སློབས་
པའི་བང་རིམ་མངོན་པར་འཕགས་ཤིང་སྙན་གྲགས་ཀྱི་དབྱར་རྔ་ཕྱོགས་སུ་གྲགས་པར་གྱུར། དེ་
ནས་ས་སྐྱ་འདར་བཟང་ལྡན། ངམ་རིམ་འགའ་རོང་ཆོས་སྡེ། བོ་དོང་ཨེ། གནས་རྙིང་རྣམས་སུ་ཕར་
ཕྱིན་གྱི་གྲྭ་སྐོར་མཛད། སླར་ཡང་ས་སྐྱ། སྣར་ཐང་། གསང་ཕུ། རྩེས་ཐང་རྣམས་སུ་དཀའ་ཆེན་གཞན་
རྣམས་ཀྱི་གྲྭ་སྐོར་མཛད་པས་མཁས་པའི་དབང་པོ་མཐའ་དག་དགའ་ཞིང་མགུ་ལ་ཡི་རངས་པས་གུས་
པས་འདུད་པ་ལྷུར་ལེན་པར་མཛད་དོ། །འཆད་པ་ལ། མདོ་སྨད་དུ་བཞུགས་སྐབས་ནས་མདོ་སྡེ་
རྒྱན་འཆད་པར་མཛད་ཅིང་། གནས་རྙིང་དུ་མངོན་པ་ཀུན་བཏུས་བཤད་པ་ནས་བརྩམས་ཏེ་འོན་གྱི་ལྷ་
ཁང་ཀེ་རུར་ཚ་ཁོ་དབོན་པོ་སོགས་ལ་ཕར་ཚད་དབུ་མ་སོགས་ཆོས་མང་དུ་གསུངས། བདེ་བ་ཅན་དང་
དབུས་སྟོད་བྱ་ཡུལ་དུ་ཕར་ཚད་དབུ་མ། མངོན་པ་ཀུན་བཏུས་རྣམས་གསུངས། སླར་ཡང་སྐྱོར་མོ་
ལུང་དང་། བདེ་བ་ཅན་དང་། སྟོད་ལུང་མཚོ་སྨད་དང་། ངང་དཀར་དུ་སྡེ་སྣོད་ཆེན་པོ་མང་དུ་
གསུངས། དེ་ནས་སྲིན་པོ་རིར་རིགས་ལྔ་ལྷ་ཁང་དུ་སྡེ་སྣོད་མང་པོ་གསུངས། དེ་ནས་ཡར་ལུང་ཕྱོགས་
མོན་མཁར་བཀྲ་ཤིས་གདོང་དུ་ཆོས་ཐོག་གཅིག་ལ་མཁས་གྲུབ་རིགས་པའི་མཆེ་བ་དྲུག་ལྡན་མང་
པོའི་དབུས་སུ། ཉིན་གཅིག་ལ་རྒྱ་གར་སྐད་བཅོ་ལྔའི་དབུ་བཙུགས་ཏེ་ཉིན་བཞིན་ཐོ་རངས་ནས་སྲོད་
ཀྱི་བར་ལ་ཆོས་ཐུན་བཅོ་ལྔ་རེ་ཟླ་བ་གསུམ་སྦྲེལ་ནས་ཐུགས་ཀྱི་སྟེང་རང་ནས་གནང་སྟེ་མི་འཇིགས་
པ་སེང་གེའི་ང་རོས་ཕྱོགས་ལས་རྣམ་པར་རྒྱལ་བའི་གནས་ལ་དབང་བསྒྱུར་རོ། །དེ་ཡང་པོ་ཏི་ཆུང་བ་
གཉིས་རྫོགས་མཚམས་སུ་སླར་ཡང་དེའི་དོད་དུ་པོ་ཏི་ཆུང་བ་གཉིས་བསྣན་ནས། ཚད་མ་རྣམ་འགྲེལ།
ཕར་ཕྱིན། མངོན་པ་གོང་འོག་གཉིས། འདུལ་བ་མདོ་རྩ་བ། བྱམས་ཆོས་ཕྱི་མ་བཞི། དབུ་མ་རིགས་
ཚོགས་ལྔ། འཇུག་པ། བཞི་བརྒྱ་པ། སྤྱོད་འཇུག་སྟེ་པོ་ཏི་བཅུ་བདུན་རང་རང་གི་འགྲེལ་པའི་སྟེང་ནས་
བརྒལ་ལན་གྱིས་མཐའ་ཆོད་པར་གསུངས་པས། ཐམས་ཅད་ཀྱང་མགུ་ཞིང་འདི་ནི་ཡི་དམ་གྱི་ལྷས་
རྗེས་སུ་བཟུང་ཞིང་། མི་བརྗེད་པའི་གཟུངས་ཐོབ་པའི་རྒྱལ་སྲས་ས་ལ་གནས་པ་ཞིག་ཡིན་པར་ངེས་སོ་
ཞེས་མཐུན་པར་གླེང་བ་བྱུང་། སླར་ཡང་སྐྱིད་ཤོད་སྐྱོར་མོ་ལུང་གི་བྲག་ཕུག་ཏུ་དུས་འཁོར། ཕར་
ཚད་དབུ་མ་མང་དུ་གསུངས། གཉལ་སྟོད་རབ་གྲོང་དུ་སྡེ་སྣོད་འཛིན་པ་དུ་མ་ལ་སྡེ་སྣོད་ཆེན་མོ་མང་
-267-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
པོ་འཆད་པར་མཛད་པ་ལ་ལུང་ར་ཆེན་མོར་གྲགས་པ་དང་། འོལ་ཁ་འགར་ཕུག །ཨེ་ཡི་ཏེའུ་རར་ཆོས་
མང་དུ་གསུངས། ཉང་པོ་མདངས་མདོར་ཆོས་མང་དུ་གསུངས། དེ་ནས་པོ་ཏ་ལར། གསང་བདེ་གུང་
གསུམ། དགའ་སྐྱོར་ཟུལ་གསུམ་གྱི་མཁས་མང་གཙོ་བོར་གྱུར་པ་བརྒྱ་ཕྲག་དུ་མ་ལ། དབུ་མ་སྣང་
བ༑ འདུལ་བ། ལམ་རིམ་ལ་སོགས་པ་མང་དུ་གསུངས། དགའ་བ་གདོང་དུ་ཆོས་མང་དུ་གསུངས། རྭ་
སྒྲེང་དུ་མདོ་སྡེ་རྒྱན། དབུས་མཐའ། ཀུན་ལས་བཏུས། ཉན་ས་རྣམས་གུང་བསྒྲིགས་ཏེ་ཞི་གནས་སྒྲུབ་
ཚུལ་རྒྱས་པར་གསུངས། འབྲི་ཁུང་མཐིལ་དུ་ཆོས་མང་དུ་གསུངས། སླར་ཡང་རྭ་སྒྲེང་དུ་ལམ་རིམ་ཆེན་
མོ་སོགས་ཆོས་མང་དུ་གསུངས། འོན་བདེ་ཆེན་སྟེང་དུ། ལམ་རིམ་གྱི་འཁྲིད་དང་དབུ་ཚད་གསུངས། འོལ་ཁ་
བྱམས་པ་གླིང་དུ་བསྐྱེད་རྫོགས་དང༌། བྱང་ཆུབ་ལུང་དུ་སྔགས་རིམ་ཆེན་མོ་གསུངས། སེ་ར་ཆོས་
སྡིངས་སུ་སྐུ་མཚམས་ཀྱི་ཁོག་ནས་གསང་འདུས་རིམ་ལྔ་དང༌། མ་རྒྱུད་ཀྱི་རྫོགས་རིམ་འགའ་ཞིག་
གསུངས། སེ་རར་དགེ་འདུན་དྲུག་བརྒྱ་ཙམ་ལ་རྩ་ཤེ། དྲང་ངེས་རྣམ་འབྱེད། བཞི་བརྒྱ་པ། གསང་སྔགས་
ལམ་རིམ། རྩ་ལྟུང་རྣམ་བཤད་དང་བླ་མ་ལྔ་བཅུ་པ་སོགས་ཞིབ་པར་གསུངས་ཤིང་ལམ་རིམ་གྱི་འཁྲིད་
ཀྱང་རྒྱས་པར་གནང་། དེ་ནས་སྐྱིད་སྨད་གྲུམ་བུ་ལུང་དུ་དགེ་འདུན་སྟོང་ཕྲག་ལོངས་པ་ལ། ལམ་
རིམ་དང་བདེ་མཆོག་མ་རྒྱུད་ཀྱི་རྫོགས་རིམ་སོགས་མང་དུ་གསུངས། སླར་ཡང་སེ་ར་ཆོས་སྡིངས་སུ་སྡེ་
སྣོད་འཛིན་པ་དྲུག་བརྒྱ་ཙམ་ལ་རྩ་ཤེ། ཚུལ་ཁྲིམས་ལེའུ། སྒྲུབ་ཐབས་ཀུན་བཟང་། ལམ་རིམ་ལ་
སོགས་པ་ཆོས་མང་དུ་གསུངས། ཟངས་རི་མཆིན་དུ་སྤྱན་སྔ་བསོད་ནམས་བཟང་པོ་སོགས་ལ་ལམ་
རིམ་སོགས་མདོ་སྔགས་མང་དུ་གསུངས། འོལ་ཁ་བསམ་གླིང་དུ་ཆོས་ཅི་རིགས་གསུངས། དེ་ནས་
གདན་ས་ཆེན་པོ་རི་བོ་དགའ་ལྡན་དུ་ཕྱག་ཕེབས། ལམ་རིམ། སྒྲོན་གསལ། རིམ་ལྔ། མངོན་པ་ཀུན་
བཏུས། ས་སྡེ་དང་། ཚད་མའི་དཀའ་གནས་སོགས་མཐའ་ཡས་པ་གནང་། སླར་ཡང་འོན་གྱི་བཀྲ་ཤིས་དོ་
ཁར་སྡེ་སྣོད་འཛིན་པ་བརྒྱ་ཕྲག་དུ་མ་ལ། དབུ་ཚད་ལམ་རིམ་ལ་སོགས་པ་རྒྱས་པར་གསུངས། དེ་
ནས་ཡང་དགེ་ལྡན་དུ་ཕེབས་ལོ་གྲངས་དུ་མར་གཙོ་བོར་རྒྱུད་སྡེ་བཞིའི་བཤད་སྲོལ་སོགས་ཟབ་ཆོས་
བགྲང་ལས་འདས་པ་གསུངས། ལྷག་པར་གསང་བ་འདུས་པའི་འགྲེལ་པ་སྒྲོན་གསལ་མཆན་དང་
བཅས་པ་དང་། རིམ་ལྔའི་འཁྲིད་རྒྱས་པ་དང་། སྦྱོར་དྲུག་གི་འཁྲིད་རྒྱས་པ་དང་། དུས་ཀྱི་འཁོར་
ལོའི་འགྲེལ་ཆེན་དྲི་མེད་འོད་རྒྱས་པ་དང་། བདེ་མཆོག་གི་སྐོར་མང་པོ་དང་། དབུ་ཚད་ཀྱི་བཤད་པ་དང་།
ལམ་རིམ་གྱི་འཁྲིད་སོགས་དཔག་ཏུ་མེད་པ་གནང་། དེ་ནས་དཔལ་ལྡན་འབྲས་སྤུངས་སུ་སྡེ་སྣོད་འཛིན་
-268-



༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །ཀ༽
པ་སྟོང་ཕྲག་གཉིས་ཙམ་ལ་ལམ་རིམ་གྱི་འཁྲིད། ནཱ་རོ་ཆོས་དྲུག་གི་འཁྲིད། དབུ་མ་འཇུག་པ། གསང་
བ་འདུས་པའི་རྒྱུད་ལ་སོགས་པའི་ཆོས་ཀྱི་འཁོར་ལོ་རྒྱ་ཆེན་པོ་བསྐོར་ནས་ཐུབ་པའི་བསྟན་པ་ཉིན་མོ་
ལྟར་གསལ་བར་མཛད་དོ། །རྩོམ་པ་ལ། ཚལ་གུང་ཐང་དུ་ལེགས་བཤད་གསེར་ཕྲེང་མཛད། ས་
སྐྱར་ཡིད་དང་ཀུན་གཞི་རྩ་འགྲེལ། སེ་ར་ཆོས་སྡིངས་སུ་ཤེར་ཕྱིན་གྱི་མདོ་ཡི་སྟོང་ཉིད་ཉི་ཤུའི་འགྲེས་
རྐང་རྣམས་ཀྱི་ཡི་གེ་གསེར་བཙོ་མ་ལྟ་བུས་ནམ་མཁའི་ཁམས་གང་བ་གཟིགས་པ་དང་། རྩ་ཤེའི་རྣམ་
བཤད་ཆེན་མོ་མཛད། ར་ཁ་བྲག་ཏུ་དབུ་སེམས་ཀྱི་ལྟ་བ་གཏན་ལ་འབེབས་པ་ལེགས་བཤད་སྙིང་པོ་
མཛད། རྭ་སྒྲེང་དུ་ཐུབ་པའི་དབང་པོ་ནས་གྲུབ་ཆེན་ལས་ཀྱི་རྡོ་རྗེའི་བར་གྱི་རྒྱ་ཆེན་སྤྱོད་བརྒྱུད་དང་ཟབ་
མོ་ལྟ་བརྒྱུད་ཀྱི་བླ་མ་རྣམས་ཞལ་གཟིགས། ལྷག་པར་དུ་ཇོ་འབྲོམ་གཉིས། པོ་ཏོ་བ་དང་ཤ་ར་བ་
གཉིས་ཟླ་བའི་བར་དུ་ཞལ་གཟིགས། མཐར་འབྲོམ་སོགས་ཇོ་བོ་ལ་ཐིམ་ཞིང་། ཨ་ཏི་ཤས་ཕྱག་
རྗེ་འདིའི་དབུ་ཐོག་ཏུ་བཞག་སྟེ། བསྟན་པ་ལ་བྱ་བ་རྒྱ་ཆེར་གྱིས་དང༌། བྱང་ཆུབ་སྒྲུབ་པ་དང་སེམས་
ཅན་གྱི་དོན་བྱེད་པའི་གྲོགས་བདག་གིས་བྱ་ཡིས་གསུངས་ནས་མི་སྣང་བར་གྱུར། དེ་ནས་བྱང་ཆུབ་
ལམ་རིམ་ཆེན་མོ་དང་། བྱང་སའི་ཚུལ་ཁྲིམས་ལེའུའི་རྣམ་བཤད། སྔགས་ཀྱི་རྩ་ལྟུང་རྣམ་བཤད། བླ་
མ་ལྔ་བཅུ་པའི་ཊིཀྐ་མཛད། འོལ་ཁ་གསང་སྔགས་ནང་དུ་རྣམ་གཞག་རིམ་པའི་ཊིཀྐ་དང་། སྔགས་རིམ་
ཆེན་མོ་མཛད། དགའ་ལྡན་དུ། བདེ་མཆོག་ལཱུ་ཨི་པའི་ཊིཀ་ཆེན། རྫོགས་རིམ་ཆེན་མོ་རྒྱས་བསྡུས།
སྒྲུབ་ཐབས། རྩ་རྒྱུད་ཀྱི་འགྲེལ་ཆེན། དྲིལ་བུ་པའི་སྒྲུབ་ཐབས་དབང་ཆོག །རྫོགས་རིམ་སྦས་དོན་ལྟ་
བའི་མིག་འབྱེད། གསང་འདུས་འཕགས་ལུགས་དང་ཡེ་ཤེས་ཞབས་གཉིས་ཀྱི་སྒྲུབ་ཐབས། མི་བསྐྱོད་
པའི་དབང་ཆོག །རྫོགས་རིམ་ཆེན་མོ་རིམ་ལྔ་གསལ་སྒྲོན། དེའི་དམར་འཁྲིད། གསང་འདུས་རྩ་རྒྱུད་
ཀྱི་འགྲེལ་པ་སྒྲོན་གསལ། འགྱུར་མི་འདྲ་བ་དུ་མ་ལ་འགྱུར་བཅོས་དག་ཐེར་མཛད་ནས། ཚིག་དོན་
ཞིབ་ཏུ་འཆད་པའི་མཆན་བུ། ལེའུ་སོ་སོ་དང་སྤྱིའི་དཀའ་གནས་ལ་མཐའ་དཔྱོད། དོན་ཚན་སོ་སོའི་
དམིགས་འབྱེད་པའི་བསྡུས་དོན་དང་བཅས་པ་མཛད། འཇིགས་བྱེད་བཅུ་གསུམ་མའི་སྒྲུབ་ཐབས།
བཅུ་གསུམ་མ་གསུམ་གྱི་དཀྱིལ་ཆོག །ལས་བཞིའི་སྦྱིན་སྲེག་མཛད། ལམ་རིམ་ཆུང་ངུ་དང་། འཇུག་
པའི་ཊིཀ་ཆེན་སོགས་མདོར་ན། མདོ་སྔགས་ཀྱི་བསྟན་བཅོས་དངོས་རྩོམ་དང་། ཟིན་བྲིས་བསྡོམས་པ་ལ་
པོ་ཏི་བཅོ་བརྒྱད་ཙམ་མཛད་ནས། ཐར་འདོད་རྣམས་ལ་ཐར་པ་དང་ཐམས་ཅད་མཁྱེན་པའི་ལམ་གསལ་
བར་མཛད་དོ། །
-269 -



ཟA
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽.…
གཙུག་ལག་ཁང་བཞེངས་ཤིང་དཀོན་མཆོག་མཆོད་པ་ལ། འོལ་ཁ་རྫིང་ཕྱིའི་གཙུག་ལག་ཁང་
ཞིག་གསོ་མཛད་དེ་ལྡེབས་བྲིས་ལ་རབ་གནས་མཛད། སྔ་ཕྱིར་མཆོད་འབུལ་སྨོན་ལམ་རྒྱ་ཆེར་གནང་
བ་དང་སྨན་ལུང་རྒྱ་སོག་ཕུར་ཆོ་འཕྲུལ་མཆོད་པ་རྒྱ་ཆེན་པོ་མཛད་པ་ཕྱོགས་བཅུའི་སངས་རྒྱས་ཕྱོགས་
མདོག་ཅན་གྱིས་བདག་གིར་མཛད་པ་དང༌། གཉལ་གསེར་ཕྱེ་འབུམ་པར་སཙྩ་འབུམ་ཕྲག་མང་དུ་
བཏབ་ཅིང་། མཆོད་འབུལ་གནང་བ་དང་། རྭ་སྒྲེང་དུ་ཆོ་འཕྲུལ་མཆོད་པ་རྒྱ་ཆེར་མཛད། ལྷ་སར་
གནམ་གཡང་རྡོ་རྗེའི་ར་བ་བཀབ་ཅིང་། ཇོ་བོ་རིན་པོ་ཆེ་ལ་དབུ་རྒྱན་སོགས། ལྷ་ཚོགས་རྣམས་ལ་
རྒྱན་དང་ན་བཟའ་ཕྱི་ནང་གི་མཆོད་པ་ཀུན་ཏུ་བཟང་པོའི་མཆོད་སྤྲིན་ལ་འགྲན་པ་ཕུལ་ཞིང་། དགེ་འདུན་ཁྲི་
རྭ་ཅན་ལ་ཞག་བཅོ་ལྔའི་བར་བསྙེན་བཀུར་ཕུན་སུམ་ཚོགས་པ་མཛད་ནས། འཁྲུངས་རབས་སོ་བཞི་
པ་འཆད་པ་དང་ཐུབ་བསྟན་རྒྱས་པའི་བསྔོ་སྨོན་བློས་དཔག་པར་དཀའ་བ་མཛད་པ་དང་། དགེ་ལྡན་
རྣམ་པར་རྒྱལ་བའི་གླིང་རྟེན་དང་བརྟེན་པར་བཅས་པ་བཞེངས་ནས་ཟང་ཟིང་དང་སྒྲུབ་པའི་མཆོད་པ་
མདོ་སྡེ་དུ་མ་ནས་བསྔགས་པ་རྣམས་ཕྱག་ལེན་ལ་ཐེབས་པར་མཛད་དོ། ། །
དགེ་འདུན་རྣམས་འདུལ་ཁྲིམས་རྣམ་དག་ལ་བཀོད་ཚུལ་ནི། གཉལ་གསེར་ཕྱེ་འབུམ་པར་འདུལ་བའི་
ཆོས་མང་དུ་གསུངས་ཤིང་དཔོན་སློབ་ཐམས་ཅད་ཀྱིས་བྱིན་ལེན་དང་རུང་ཆུ་འདེབས་པ་ཚུན་ཆད་ཕྱག་
ལེན་ལ་བསྟར་བ་དང་། འོལ་ཁ་གསང་སྔགས་ནང་དུ་གསོ་སྦྱོང་མཛད་པའི་ཚེ་དགེ་འདུན་རྣམས་ཀྱི་
ཆོས་གོས་ཀྱི་མདངས་ཀྱིས་འོ་དེ་གུང་རྒྱལ་གྱི་གངས་ཀྱང་མདོག་འགྱུར་བར་མཛད་པ་དང་། སྟོད་ལུང་
ཕུའི་གནམ་རྩིབ་སྟེང་དུ་བླ་མ་དམ་པ་རེད་མདའ་བ་ཆེན་པོ། ལོ་ཆེན་སྐྱབས་མཆོག་དཔལ་བཟང་། རྗེ་
རང་གི་ཞལ་སྔ་ནས་གསུམ་གྱིས་འདུལ་བའི་ཕྱག་ལེན་ལ་དག་ཐེར་མཛད་ནས། འཁོར་རྣམས་ཀྱང་
བཅས་ལྟུང་ཕྲ་མོ་ཚུན་ཆད་ངོ་འཕྲོད་ནས་སོ་སོའི་ཕྱིར་བཅོས་གཞུང་ནས་ཇི་ལྟར་འབྱུང་བ་བཞིན་མཛད་
པ་དང་། རྭ་སྒྲེང་དུ་སོ་སོ་ཐར་པ་དང་བྱང་སེམས་རིག་འཛིན་གསུམ་ཀའི་སྡོམ་པའི་བཅས་མཚམས་ཐམས་
ཆད་ཕྲ་ཞིབ་གཏན་ལ་ཕབ་ནས་དཔོན་སློབ་ཀུན་གྱིས་ཐུགས་དམ་གྱི་མཐིལ་དུ་མཛད་པ་དང་། དགའ་
ལྡན་དུ་འདུལ་བ་ནས་ཇི་ལྟར་འབྱུང་བའི་དགེ་སློང་ལག་གི་བླ་སྒོ་བ་དང་། དེས་ས་བརྟག་པ། དགེ་འདུན་ལ་
གནང་བ་ཞུ་བ་སོགས་ཀྱི་སྒོ་ནས། ཁང་པ་དང་ཁང་ཆེན་ཚུལ་བཞིན་དུ་བསྒྲུབས་ནས། དགེ་འདུན་
རྣམས་གཞི་མ་ཚུལ་ཁྲིམས་རྣམ་པར་དག་པ་ལ་གནས་ནས་ཐོས་བསམ་སྒོམ་གསུམ་འཆད་རྩོད་རྩོམ་
གསུམ་གྱིས། བསྟན་པ་ཐམས་ཅད་གྲུ་བཞི་ལམ་གྱིས་རང་རྒྱུད་ལ་ཉམས་སུ་ལེན་པའི་ཕྱག་ལེན་རྣམ་
- 270 -



(ཙ）༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
པར་དག་པ་ལ་བཀོད་ནས། རྗེ་བཙུན་བྱམས་པ་མགོན་པོས་རིགས་ཀྱི་བུ་ཁྱོད་སངས་རྒྱས་འཇིག་
རྟེན་དུ་བྱོན་པ་འདྲ་བ་ཞིག་འོང་བར་ཤེས་པར་གྱིས་ཞེས་གསུང་པ་དང་མཐུན་པར། ཐུབ་དབང་ཉི་མའི་
གཉེན་ཉིད་སླར་ཡང་བྱོན་པ་ལྟ་བུར་མཛད་ནས་འགྲོ་བ་ཀུན་མངོན་མཐོ་དང་ངེས་ལེགས་ཀྱི་ལམ་བཟང་
པོ་ལ་འགོད་པར་མཛད་དོ། །རྒྱུ་མཚན་དེ་དག་གི་ཕྱིར་ན། མཁས་གྲུབ་སྨྲ་བའི་ཉི་མས། མཐའ་ཡས་སྨོན་
ལམ་སྟོབས་མངའ་ཐབས་མཁས་ཀྱིས། །འབད་མེད་ལྷུན་གྲུབ་མཐའ་ཡས་གདུལ་བྱའི་ཚོགས། །རྒྱལ་
བ་དགྱེས་པའི་ལམ་ལ་འཁྲིད་མཛད་པ། །འཇིག་རྟེན་ཀུན་གྱི་སྐྱབས་ལ་གསོལ་བ་འདེབས། །ཚིག་སྤྱིའི་
བཤད་སྒྲུབ་རྟགས་ཀྱི་དགེ་སྦྱོང་གིས། །ཐུབ་བསྟན་མིང་ཙམ་ལྷག་མར་གྱུར་པའི་ཚེ། །བསླབ་གསུམ་
ལུང་རྟོགས་རྒྱལ་བའི་དམ་ཆོས་ཀུན། །ཁྱོད་ཀྱིས་ཉིན་མོར་མཛད་ལ་གསོལ་བ་འདེབས། །ཞེས་དོན་
གནས་ཀྱི་བསྔགས་པའི་མེ་ཏོག་དད་པའི་སྙིམ་པས་འཐོར་བར་མཛད་པ་འདི་རབ་བཏགས་དང་ཟོལ་
བསྟོད་མིན་གྱི། དོན་གནས་ཀྱི་བསྔགས་བརྗོད་ཡིན་པ་ལ། སྔ་ཕྱི་མང་པོར་སློབ་དཔོན་ཆེན་པོའི་
རྗེས་སུ་འབྲངས་པར་ཁས་འཆེ་ཞིང་མཁས་པའི་ཁུར་རི་རབ་ཙམ་བཞེས་པ་མང་པོས། རྗེ་རིན་པོ་ཆེའི་
ཆོས་ལུགས་ལ་དང་པོ་ནས་སྨོད་པ་དང་། འགའ་ཞིག་དང་པོ་རྗེའི་ཆོས་ལུགས་ལ་སྦྱངས་པས་ལུགས་
འདི་རྟོགས་དཀའ་ཞིང་ཉམས་སུ་ལེན་དཀའ་བར་མཐོང་ནས། བྱ་སླ་ལ་ཚེགས་ཆུང་བའི་ཆོས་སློབ་
དཔོན་སངས་རྒྱས་གཉིས་པ་ལ་ཁ་གཡར་བའི་བོན་དང་མུ་སྟེགས་འདྲེས་པའི་རྩིང་ཆོས་རེ་ལ་ཞུགས་
ནས༑ ཕྱི་ཚུལ་དང་ཁ་ནས་རྗེ་རིན་པོ་ཆེ་རྗེ་རིན་པོ་ཆེ་སྐད་ཟེར་ཞིང་། དོན་དུ་རྗེ་རིན་པོ་ཆེའི་ལྟ་སྤྱོད་སྒོམ་
གསུམ་སུན་འབྱིན་པ་རྣམས་ནི་དོན་དུ་རྒྱལ་བ་རྡོ་རྗེ་འཆང་དང༌། སློབ་དཔོན་རིན་པོ་ཆེ་ཡང་སུན་འབྱིན་
པ་ཡིན་ཏེ། པདྨ་བཀའ་ཐང་ལས། དགའ་ལྡན་ཞེས་བྱའི་དགོན་གནས་དམ་པ་རུ། །མཁས་པའི་མཆོག་
གྱུར་མདོ་རྒྱུད་ཀུན་ལ་མཁས། །རྡོ་རྗེ་འཆང་སྤྲུལ་གསང་སྔགས་བཀའ་སྒོ་འབྱེད། །འགྲོ་བའི་དེད་
དཔོན་ལམ་སྟོན་ས་མཁན་ནི། །བློ་དང་བཟང་གི་མཚན་ཅན་སྐྱེས་བུ་འབྱུང་། །གསང་མཚན་ལས་རབ་
རྡོ་རྗེ་བདེ་བ་རྩལ། །ཞེས་གསུངས་པའི་ཕྱིར། ཡང་འགའ་ཞིག་ལྷོ་བྲག་གྲུབ་ཆེན་ལས་ཀྱི་རྡོ་རྗེ་ཚད་
མར་འཛིན་པའི་ཁུལ་བྱེད་ཅིང་། རྗེ་བདག་ཉིད་ཆེན་པོའི་ལྟ་སྒོམ་སུན་འབྱིན་ཀྱང་གསང་བདག་ཕྱག་ན་
རྡོ་རྗེས། བདུད་རྩི་སྨན་མཆོག་ཆོས་ཀྱི་མཆོག །བློ་བཟང་གྲགས་པ་སློབ་མའི་མཆོག །ཅེས་དང་།
འབྲེལ་པ་ཐོགས་པ་ཁྲི་ཕྲག་བརྒྱ། །རྩོད་མེད་གྲུབ་ཐོབ་ལྔ་བཅུ་སྟེ། །ངེས་པར་གྲོལ་བ་བརྒྱད་དུ་ངེས། །
འགྲན་གྱི་དོ་མེད་བློ་བཟང་ཡིན། །ཞེས་དང་། མ་ཏི་བྷ་དྲའི་ཡོན་ཏན་གྱི་མཐའ་ང་ལག་ན་རྡོ་རྗེས་ཀྱང་
བ 271 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
རྟོགས་པར་མི་ནུས་སོ་ཞེས་གསུངས་པ་རྣམས་སུན་འབྱིན་པར་ཟད་དོ། །དེས་ན་གསང་སྔགས་གསར་
རྙིང་ཐམས་ཅད་ལ་གཟིགས་པ་ཆེ་ཞིང་རིག་པའི་གནས་ལྔ་ལ་མཁས་པ་ཐམས་ཅད་མཁྱེན་པ་ངག་དབང་
བློ་བཟང་རྒྱ་མཚོས། རྨད་བྱུང་རྣམ་ཐར་གཙང་མའི་ཁྲིམས་དང་ལྡན། །རླབས་ཆེན་རྒྱལ་སྲས་སྤྱོད་པའི་
སྙིང་སྟོབས་ཆེ། །བདེ་སྟོང་མཆོག་གི་རིམ་གཉིས་རྣལ་འབྱོར་སྤྱོད། །བློ་བཟང་རྒྱལ་བའི་བསྟན་དང་
མཇལ་བར་ཤོག །ཅེས་སྨོན་ལམ་མཛད་པ་འདི་ཡི་རྗེས་སུ་འཇུག་པར་རིགས་སོ། །
གཉིས་པ་མདོར་བསྡུ་ན་བསྟན་པ་རྒྱས་པའི་ཆེད་དུ་བསྔོས་ཚུལ་དངོས་ནི། བཤད་ཟིན་པ་དེ་ལྟར་
ཐོས་བསམ་སྒོམ་པ་སོགས་ཀྱི་དགེ་རྩ་ཇི་སྙེད་ (ཅི་ཅིག་)བསགས་པ་ཀུན་ཀྱང་། དང་པོ་ནས་འགྲོ་བའི་
ཕན་བདེ་རྒྱས་པའི་ཆེད་དུ་བསགས་པར་མཛད་ནས། རྣམ་དཀར་དེ་དང་དེ་མཛད་ཟིན་མ་ཐག་དམིགས་
མེད་ཀྱི་རྩིས་ཟིན་པའི་སྒོ་ནས་འགྲོ་བའི་ཕན་བདེ་མ་ལུས་པའི་འབྱུང་གནས་ཐུབ་པའི་ལུང་རྟོགས་ཀྱི་
བསྟན་པ་བཤད་སྒྲུབ་གཉིས་ཀྱི་སྒོ་ནས་ཕྱོགས་དུས་ཀུན་ཏུ་དར་ཞིང་རྒྱས་པའི་ཆེད་དུ་སྙིང་ཐག་པ་ནས་
བསྔོས་སོ། །སྔགས་རིམ་ཆེན་མོ་ལས། བསྟན་པ་ཁོ་ན་ལྷར་བཅས་འགྲོ་བ་ཡི། །བདེ་ལེགས་ཀུན་གྱི་རྩ་
བར་ཡིད་ཆེས་ནས། །ལུས་སྲོག་ཡལ་བར་གྱུར་ཀྱང་མི་གཏོང་བའི། །སྙིང་སྟོབས་ཆེན་པོས་དམ་ཆོས་འཛིན་
གྱུར་ཅིག །ཅེས་དང་། ལམ་རིམ་ཆེན་མོ་ལས་ཀྱང་། བསྟན་པ་རིན་ཆེན་མཆོག་གིས་མ་ཁྱབ་པའམ། །ཁྱབ་
ཀྱང་ཉམས་པར་གྱུར་པའི་ཕྱོགས་དེར་ནི། །སྙིང་རྗེ་ཆེན་པོས་ཡིད་རབ་བསྐྱོད་པ་ཡིས། །ཕན་བདེའི་
གཏེར་དེ་གསལ་བར་བྱེད་པར་ཤོག །ཅེས་གསུངས་ཤིང་བཀའ་རྩོམ་ཆེ་བ་ཐམས་ཅད་ཀྱི་མཇུག་ཏུ་
བསྟན་པ་རྒྱས་པའི་སྨོན་ཚིག་ངེས་ཅན་དུ་གསུངས་སོ། །དགེ་རྩ་བསྔོ་བའི་ཚུལ་མང་ཡང་འདི་ལྟར་བསྔོ་
བའི་རྒྱུ་མཚན་ནི། ལྷ་མོ་དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་བྱང་ཆུབ་སེམས་དཔའི་
སྨོན་ལམ་གངྒཱའི་ཀླུང་གི་བྱེ་མ་སྙེད་གང་ལགས་པ་དེ་དག་ཐམས་ཅད་ཀྱང་འདི་ལྟར་དམ་པའི་ཆོས་ཡོངས་
སུ་བཟུང་བའི་སྨོན་ལམ་ཆེན་པོ་གཅིག་གིས་ཁོངས་སུ་འདུས་ཤིང་ཁོངས་སུ་ཆུད་དེ། བཅོམ་ལྡན་འདས་
དམ་པའི་ཆོས་ཡོངས་སུ་འཛིན་པ་ནི་དེ་ལྟར་ཡུལ་ཆེ་བ་ལགས་སོ། །ཞེས་རྒྱལ་སྲས་དབང་ཐོབ་པ་
རྣམས་ཀྱི་སྨོན་ལམ་གངྒའི་ཆུ་རྡུལ་གྱི་གྲངས་དང་མཉམ་པ་མང་དུ་གསུངས་པ་རྣམས་ནི། བདེ་བར་
གཤེགས་པའི་ལུང་རྟོགས་ཀྱི་དམ་པའི་ཆོས་རང་གཞན་གྱི་རྒྱུད་ལ་འཛིན་པར་ཡིད་ཀྱིས་རྩེ་གཅིག་ཏུ་
འདུན་པའི་སྨོན་ལམ་གྱི་ནང་དུ་འདུས་པར་གསུངས་པའི་ཕྱིར་རོ། །འདི་ཡང་བཀའ་གདམས་བློ་སྦྱོང་
ལས༑ ཐོག་མཐའ་གཉིས་ལ་བྱ་བ་གཉིས། །ཞེས་དང་། བཟང་སྤྱོད་ལས། ལུས་དང་ངག་རྣམས་དང་
༣
-272 -



༄༅༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
ནི་སེམས་ཀྱིས་ཀྱང་། །སྤྱོད་པ་དག་དང་སྨོན་ལམ་གཅིག་ཏུ་སྤྱད། །ཅེས་དང་། རྒྱལ་བ་རྣམས་ཀྱིས་
དམ་པའི་ཆོས་འཛིན་ཅིང་། །བྱང་ཆུབ་སྤྱོད་པ་ཀུན་ཏུ་སྣང་བར་བྱེད། །ཅེས་གསུངས་པ་རྣམས་ཕྱག་ལེན་
ལ་ཐེབས་པར་མཛད་པ་ཡིན་ནོ། །ཚུལ་འདི་བསམས་ཤིང་འདུན་མ་ལེགས་ནས་གདའ། །ཞེས་
གསུངས་པ་ནི། བློ་སྦྱོང་ལས། དཔང་པོ་གཉིས་ཀྱི་གཙོ་བོ་བཟུང་། །ཞེས་པ་ལ་རང་གིས་ཆོས་བྱས་
པ་དེ་ཆོས་རྣམ་དག་ཏུ་སོང་མ་སོང་གི་དཔང་པོ་གང་ཟག་གཞན་གྱིས་མི་ཁྲེལ་བར་རང་ལ་ཡིད་ཆེས་པས་
ཚད་མར་འཛིན་པ་དང་། རང་རྒྱུད་ལ་རང་གིས་བརྟགས་པས་རང་ཞེ་རང་ལ་མ་ཁྲེལ་བ་གཉིས་ཀྱི་ནང་
ནས་གཙོ་བོར་ཕྱི་མ་བཟུང་ཞེས་པ་ཡིན་ལ། དེ་ཡང་རང་ཉིད་སྡེ་སྣོད་གསུམ་ལ་མཁས་པར་སྦྱངས་ནས།
ཐེག་པ་ཆེ་ཆུང་གི་སྤང་བླངས་ཕྲ་ཞིབ་ཐམས་ཅད་ངོ་ཤེས་པར་བྱས་ནས་དྲན་ཤེས་བཞིན་གྱི་བྱ་ར་མ་
ཡེངས་པས་རང་རྒྱུད་ལ་ལེགས་པར་བརྟགས་པ་ན། མདོ་སྔགས་གང་གི་ཐད་ནས་ཀྱང་སྤང་དགོས་པ་
རྣམས་སྤངས། བླང་དགོས་པ་རྣམས་ཉམས་སུ་བླངས་པར་མཐོང་ནས། རྒྱལ་བ་སྲས་བཅས་དང་
བསྟན་སྲུང་ཡེ་ཤེས་སྤྱན་ལྡན་རྣམས་ཀྱི་སྤྱན་སྔར་ཁས་བླངས་པའི་སྡོམ་ཁྲིམས་གོང་འོག་གང་ལ་ཡང་ངོ་
གནོང་མི་དགོས་པར་སྤྲོ་སང་ངེ་བའི་སྒོ་ནས་རང་ལ་རང་མགུ་བའི་རྟོགས་པ་ཕུལ་དུ་ཕྱིན་པ་ཐོབ་པའི་
གདེངས་གསུངས་པའོ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་པ་ནི། སྐུ་ཚེ་སྔ་མ་མང་
པོ་ནས་ཡོངས་འཛིན་མཛད་ཅིང་། ཁྱད་པར་དུ་སྐུ་ཚེ་འདིར་ཡང་སྐུའི་སྣང་བ་དངོས་སུ་བསྟན་པའི་སྒོ་
ནས་ཐོས་བསམ་སྒོམ་པ་ཇི་ལྟར་བྱ་བ་དང་། གནས་དང་འཁོར་ཇི་འདྲ་བསྟེན་པ་དང་། མདོ་སྔགས་
ཀྱི་དཀའ་གནས་ལ་རིགས་པ་ཇི་འདྲ་བས་དཔྱོད་པ་དང་། གཞུང་ཆེན་མོ་དང་མན་ངག་གྲགས་པ་ཅན་
མ་མཐུན་ན་འདོར་འོས་གང་ལ་བྱེད་པ་སོགས་ཡང་དང་ཡང་དུ་དགྱེས་བཞིན་དུ་གསུངས་པ་ལ་བརྟེན་
ནས༑ ཐོས་བསམ་སྒོམ་པ་སོགས་ཀྱི་མཛད་པ་སྤྱི་དང་ཁྱད་པར་དུ་དགེ་རྩ་ཅི་བྱས་ཐམས་ཅད་ཐུབ་
བསྟན་རྒྱས་པའི་ཆེད་དུ་བསྔོས་པས། དགེ་བ་གཞན་ཀུན་ཆུ་ཤིང་བཞིན་དུ་ནི། །འབྲས་བུ་ཕྱུང་ནས་ཟད་
པར་འགྱུར་པ་ཉིད། །བྱང་ཆུབ་སེམས་ཀྱི་ལྗོན་ཤིང་རྟག་པར་ཡང་། །འབྲས་བུ་འབྱིན་པས་མི་ཟད་འཕེལ་
བར་འགྱུར། །ཞེས་གསུངས་པ་ལྟར། བྱུང་འདུག་པ་འདི་ཡང་རྗེ་བཙུན་མཁྱེན་པའི་གཏེར་ཁྱོད་ཀྱི་
བཀའ་དྲིན་ཡིན་པས། བཀའ་དྲིན་ཆེའོ་ཞེས་ཚིག་གིས་ལེགས་སོ་བརྗོད་པའི་སྒོ་ནས། སྒྲུབ་པའི་མཆོད་
པར་མཉེས་པར་མཛོད་ཅིག་མཁྱེན་པའི་གཏེར་ཞེས་བཀའ་དྲིན་ཆེ་དྲགས་པས་མཚན་རྗེན་པ་ནས་གསུང་
མ་ནུས་པར་རྗེ་ས་མཛད་པའོ། །
-273 -



(?）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
གཉིས་པ་ནི། མདོ་སྔགས་ཀྱི་ཆོས་གང་ལ་ཡང་དང་པོར་ཐོས་པ་བཙལ། བར་དུ་གདམས་པར་
ཤར༑ ཐ་མར་ཉིན་མཚན་ཀུན་ཏུ་ཉམས་སུ་བླངས་པ་དང་། ཐོས་བསམ་སྒོམ་གསུམ་གྱིས་མཚོན་
པའི་དགེ་རྩ་ཆེ་ཆུང་ཇི་ལྟར་བསགས་པ་ཀུན་ཀྱང་འགྲོ་ལ་ཕན་བདེ་འབྱུང་བའི་སྒོ་གཅིག་པུ་ཐུབ་བསྟན་
རིན་པོ་ཆེ་རྒྱས་པའི་ཆེད་དུ་བསྔོས་པའི་སྐབས་ཏེ་གསུམ་པ་བཤད་ཟིན་ཏོ།། །།
གསུམ་པ་བརྩམས་པ་མཐར་ཕྱིན་པའི་བྱ་བ་ལ། རྟོགས་བརྗོད་བརྩམས་པའི་དགོས་པ་བསྟན་
པའི་སྒོ་ནས་དོན་བསྡུ་བ། རྟོགས་བརྗོད་བརྩམས་པའི་དགེ་རྩ་བསྔོ་བ། གང་ཟག་གང་གིས་གནས་
གང་དུ་བརྩམས་པ། རྟོགས་བརྗོད་འདིས་ཀྱང་བསྟན་པའི་བྱ་བ་རྒྱ་ཆེན་པོ་བྱེད་པར་བསྔོ་བ་བཞི་ལས།
དང་པོ་འཆད་པ་ལ། རང་གི་དགེ་བ་རྒྱ་ཆེར་སྤེལ་ཕྱིར་དང་། །རྣམ་དཔྱོད་ལྡན་པའི་སྐལ་བཟང་མང་པོ་
ལ༑ ༑འཇུག་སྒོ་མ་ནོར་ཚུལ་བཞིན་བསྟན་པའི་ཕྱིར། །རང་གི་རྟོགས་པ་བརྗོད་པ་འདི་བྱས་སོ། །ཞེས་
གསུངས། དོན་ནི། རྗེ་བཙུན་བླ་མ་དེ་ཉིད་ཆོས་ཅན། རང་གི་རྟོགས་པ་བརྗོད་པ་འདི་བྱས་པའི་དགོས་
པ་ཡོད་དེ། རང་གིས་སྔར་བྱས་པའི་དགེ་བའི་རྩ་བ་དེ་རྣམས་རྒྱ་ཆེར་སྤེལ་བའི་ཕྱིར་དང་། ཕྱི་ནང་གི་
ཁྱད་པར་དང་། ནང་པའི་ཐེག་པ་ཆེ་ཆུང་དང་། ཐེག་པ་ཆེན་པོ་ལ་རྒྱུ་འབྲས་ཀྱི་ཐེག་པ་གཉིས་དང་། །
འབྲས་བུ་རྡོ་རྗེ་ཐེག་པ་ལ་རྒྱུད་སྡེ་བཞིའི་དབྱེ་བས་ཐུབ་བསྟན་ཡོངས་སུ་རྫོགས་པ་ལ། ཕྲ་ཞིང་མཛངས་
ལ་ཞིབ་པའི་རྣམ་དཔྱོད་ཀྱིས་ལྟ་བའི་བློ་གྲོས་ཀྱི་མིག་ཡངས་པ་དང་ལྡན་པ་ཐེག་པ་མཆོག་གི་རིགས་ཀྱི་
ནུས་པ་མི་དམན་པའི་སྐལ་བ་བཟང་པོ་མང་པོ། ཐུབ་བསྟན་རིན་པོ་ཆེ་ཡོངས་སུ་རྫོགས་པ་ལ་དང་པོ་
ནས་གཅིག་ཅར་དུ་འཇུག་པ་ལྟ་བུ་མ་ཡིན་པར། སློབ་དཔོན་འཕགས་པ་ལྷས། སེམས་ཅན་དང་པོའི་
ལས་ཅན་རྣམས། །དམ་པའི་དོན་ལ་འཇུག་པ་ལ། །ཐབས་འདི་རྫོགས་པའི་སངས་རྒྱས་ཀྱིས། །སྐས་
ཀྱི་རིམ་པ་ལྟ་བུར་གསུངས། །ཞེས་གསུངས་པ་ལྟར། ཐོས་བསམ་སྒོམ་གསུམ་དང་། ས་ལམ་རིམ་
གྱིས་བགྲོད་ནས་སྤངས་རྟོགས་མཐར་ཐུག་པའི་གནས་སུ་འགྲོ་དགོས་སོ། །ཞེས་འཇུག་སྒོ་མ་ནོར་བ།
གོ་རིམ་མ་འཕྱུགས་པ། གྲངས་མ་ཆད་པའི་འཇུག་ཚུལ་ཇི་ལྟ་བ་བཞིན་དུ་བསྟན་པའི་ཕྱིར་དུ་རྟོགས་
བརྗོད་འདི་བྱས་སོ་སྟེ་བྱས་པའི་ཕྱིར།
གཉིས་པ་འཆད་པ་ལ། དེ་ལས་ཐོབ་པའི་དགེ་བའི་ཚོགས་རྣམས་ཀྱིས། །རིམ་པ་འདི་ཡིས་འགྲོ་
བ་མ་ལུས་ཀུན། །ཐུབ་པའི་བརྟུལ་ཞུགས་བླ་ན་མེད་བཟུང་ནས། །རྒྱལ་བ་དགྱེས་པའི་ལམ་ལ་འཇུག་
པར་ཤོག །ཅེས་གསུངས། དོན་ནི། གང་གིས་བསྔོ་ན་རྗེ་བླ་མས། གང་བསྔོ་ན་རྟོགས་བརྗོད་ཀྱི་དོན་ཡིད་ལ་
- 274



( ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽
བྱས་ཤིང་ཚིག་ངག་ཏུ་བརྗོད་པའི་སྒོ་ནས་ཡི་གེར་བཀོད་པ་དེ་ལས་ཐོབ་པའི་བསོད་ནམས་དང་ཡེ་ཤེས་
ཀྱི་དགེ་བའི་ཚོགས་གཉིས་ཀྱི་རིམ་པ་མང་དུ་བསགས་པ་འདི་རྣམས་བསྔོ། །འདི་ཡིས་ཅི་ཞིག་བྱེད་པར་
བསྔོ་ན། མཁའ་མཉམ་གྱི་འགྲོ་བ་རིགས་དྲུག་གིས་བསྡུས་པ་གཅིག་ཀྱང་མ་ལུས་པ་ཀུན། ཐུབ་པའི་
བརྟུལ་ཞུགས་ཏེ་ཐུབ་པའི་དབང་པོའི་སྔོན་གྱི་འཁྲུངས་རབས་བཟང་པོ་རྣམས་ཀྱི་མཛད་པ་ནི། ཐུགས་
རྒྱུད་སྙིང་རྗེ་ཆེན་པོའི་གཞན་དབང་དུ་སོང་བས་འགྲོ་བ་མ་ལུས་པ་བདག་ཉིད་གཅིག་པུས་སྒྲོལ་བའི་
དམ་བཅའ་བརྟན་པོས་འཇུག་སྡོམ་བླངས་ཏེ། དེའི་བསླབ་བྱ་ཚུལ་ཁྲིམས་རྣམ་པ་གསུམ་ལ་དུད་འགྲོར་
སྐྱེ་བ་བཞེས་པའི་ཚེ་ཡང་ཚུལ་བཞིན་དུ་སློབ་པ་ཡིན་པས། དེ་ལྟ་བུའི་བརྟུལ་ཞུགས་དེ་ལས་གོང་ནའམ་
བླ་ན་མེད་པ་ཁས་ལེན་པ་ལ་དཔའ་བ་ཙམ་མིན་པར་སྙིང་ཐག་པ་ནས་བཟུང་ནས། བདུད་བཞིའི་
གཡུལ་ལས་རྣམ་པར་རྒྱལ་བ་གང་དེ་དགྱེས་པ་སྐྱེད་པའི་ལམ། མདོ་སྔགས་ཀྱི་ལམ་ཐམས་ཅད་ཚ་གྲང་
ལྟར་མི་འགལ་ཞིང་གཅིག་གྲོགས་སུ་གཅིག་སོང་བའི་སྒོ་ནས་མདོ་དང་སྔགས་ཀྱི་ཕྱོགས་ནས་བཤད་
པའི་ཐུན་མོང་དང་ཐུན་མོང་མིན་པའི་ཐབས་ཤེས་ཟུང་དུ་འཇུག་པའི་ལམ་བཟང་པོ་ལ་འཇུག་པའི་བྱ་བ་
བྱེད་པར་ཤོག །
གསུམ་པ་ནི། ཅེས་རང་གི་རྟོགས་པ་བརྗོད་པ་མདོ་ཙམ་དུ་བཤད་པ་འདི་ནི། མང་དུ་ཐོས་པའི་
དགེ་སློང་ཤར་ཙོང་ཁ་པ་བློ་བཟང་གྲགས་པའི་དཔལ་གྱིས། འབྲོག་རི་བོ་ཆེ་དགེ་ལྡན་རྣམ་པར་རྒྱལ་
བའི་གླིང་དུ་སྦྱར་བའི་ཡི་གེ་པ་ནི་དཀའ་བཞི་པ་རིན་ཆེན་དཔལ་ལོ། །ཞེས་པ་སྟེ། རང་གི་རྟོགས་པ་
བརྗོད་པ་མདོ་ཙམ་དུ་བཤད་པ་ཞེས་པ་ནི། ཚིག་ནུས་པ་ཤིན་ཏུ་ཆེ་བ་སྟེ། གོང་དུ་བརྗོད་པའི་ཡོན་ཏན་
ངོ་མཚར་བ་རྨད་དུ་བྱུང་བ་གྲངས་མང་བ་དེ་དག་ཀྱང་རང་ཉིད་སྒྲོ་འདོགས་པའི་ཆེད་དུ་མིན་པར་དགོས་
པ་ཁྱད་པར་ཅན་མཐོང་ནས་མདོ་ཙམ་བཤད་པ་ཡིན། རྒྱས་པར་བརྗོད་པ་ནི་རྟོག་གེའི་བློས་བསམ་
པ་དང་ཚིག་གི་བརྗོད་པའི་ཡུལ་ལས་འདས་ཏེ། ཏིང་ངེ་འཛིན་གཅིག་ལ་མཉམ་པར་བཞག་པའི་ཡོན་
ཏན་དང་། ཡི་གེ་ར་ལྟ་བུ་གཅིག་ལས་བརྩམས་ནས་སྒྲ་སྐད་ཀྱི་བྱེ་བྲག་དང་། རྫུ་འཕྲུལ་གྱི་མཐུ་
ལ་སོགས་པ་གསང་བའི་བདག་པོས་ཀྱང་བརྗོད་པར་མི་ནུས་པའི་ཕྱིར་རོ། །མང་དུ་ཐོས་པའི་དགེ་སློང་
ཞེས་བྱ་བ་ནི། རྒྱལ་བས་གསུངས་པའི་མདོ་རྒྱུད་བོད་ན་འགྱུར་རོ་ཅོག་དང་། ཤིང་རྟ་ཆེན་པོ་གཉིས་
རྗེས་འབྲང་དང་བཅས་པའི་དགོངས་འགྲེལ་རྣམས་དང་། དེ་དག་གི་དོན་ཉམས་སུ་ལེན་པའི་མན་ངག་
གི་ཡི་གེ་ཟུར་དུ་མཛད་པ་རྣམས་དང༌། གཞན་སྒྲ། བཟོ། གསོ་བ། ཚད་མ་རྣམས་ཀྱི་གཞུང་རྣམས་
- 275 -



བ་ཡང
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ལ་དཔེ་ཀློག་ཙམ་མ་ཡིན་པར་མཁས་པ་ཚད་ཐུབ་བསྟེན་ནས་མང་དུ་ཐོས་ཤིང་། དེར་མ་ཟད་བླ་མ་
འཇམ་པའི་དབྱངས་ཀྱིས་དངོས་སུ་རྗེས་སུ་བཟུང་བས་དུས་གཞན་དུ་གནས་གཞན་ན་རྒྱལ་བ་གཞན་
གྱིས་གསུངས་པའི་གདམས་ངག་ཐུན་མོང་དུ་མ་གྲགས་པ་ཡང་བསམ་གྱིས་མི་ཁྱབ་པ་ཐོས་ལ། དེ་ལྟར་
ཐོས་དོན་སྒྲུབ་པ་སྙིང་པོར་བྱས་ནས་གསང་སྔགས་ཀྱི་རྟོགས་པ་མཐོན་པོར་སླེབ་ཀྱང་སྔགས་ལ་སྙད་
བཏགས་པའི་སྐྱ་མིན་སེར་མིན་དེ་འདྲ་མིན་གྱིས། སྔགས་འདུལ་བའི་གྲོགས་སུ་སོང་བའི་སྡོམ་པ་གསུམ་
ལྡན་གྱི་རྡོ་རྗེ་འཛིན་པ་འཁྲུངས་ཡུལ་དབུས་གཙང་ནས་ཤར་ཕྱོགས་ན་ཙོང་ཆུ་ཞེས་པ་ཆུ་བོ་ཆེན་པོའི་
འགྲམ་ན་གནས་པས་ཙོང་ཁ་པ། རབ་ཏུ་བྱུང་བའི་མཚན་བློ་བཟང་གྲགས་པའི་དཔལ་ཏེ་ཕུན་སུམ་
ཚོགས་པས། སྐྱེ་བོའི་འདུ་འཛིས་དབེན་པའི་འབྲོག་གམ་དགོན་པ། ཆོས་རྒྱལ་སྲོང་བཙན་སྒམ་པོ་ལ་
ལྷའི་ཆུ་བོས་དབང་བསྐུར་བའི་རི་བོ་ཆེན་པོའི་ལྡེབས། བཙུན་མོ་སྡིང་གི་ངོས་རྒྱལ་བས་ལུང་བསྟན་
པའི་འགོག་པ་རིར། སྐུ་ཚེ་ཕྱི་མ་འཁྲུངས་གནས་ཀྱི་མིང་དགའ་ལྡན་ནམ་དགེ་ལྡན། བསྟན་པ་རིན་པོ་
ཆེ་བཤད་སྒྲུབ་གཉིས་ཀྱི་སྒོ་ནས་འཛིན་པའི་དམ་པ་མང་དུ་འདུ་བའི་བསྟི་གནས། ཕྱི་ནང་གི་མི་མཐུན་
པའི་ཕྱོགས་ཐམས་ཅད་ལས་རྣམ་པར་རྒྱལ་བ། མདོ་དང་སྔགས་ཀྱི་བཅས་པ་ཕྲ་ཞིབ་མང་པོས་བསྐོར་
ཞིང་༑ དེ་ལས་མི་འདའ་བའི་གླིང་དེར་ཡི་གེར་འགོད་པ་པོ་ནི་འདུལ་མངོན་ཕར་ཚད་དེ་དཀའ་ཆེན་བཞི་
ལ་བྱང་ཆུབ་པ་རིན་ཆེན་དཔལ་ཞེས་བྱ་བ་རྗེ་རང་གི་སློབ་མ་དེས་བྲིས་པའོ། །
བཞི་པ། འཆད་པ་ལ། འདིས་ཀྱང་བསྟན་པ་རིན་པོ་ཆེ་ཕྱོགས་ཀུན་ཏུ་རྒྱས་པར་བྱེད་ནུས་པར་
གྱུར་ཅིག །ཅེས་གསུངས་ལ། དོན་ནི། རྗེ་རང་གི་སྐུ་གསུང་ཐུགས་ཀྱི་མཛད་པ་གཞན་དང་། ལེགས་
བཤད་རྒྱ་ཆེ་ལ་གྲངས་མང་བ་གཞན་རྣམས་ཀྱིས་བསྟན་པ་རྒྱས་པར་བྱེད་ནུས་པ་ཙམ་དུ་མ་ཟད།
རྟོགས་བརྗོད་མདུན་ལེགས་མ་འདིས་ཀྱང་ལུང་རྟོགས་ཀྱི་བསྟན་པ་འཇིག་རྟེན་ན་འབྱུང་བ་དཀོན་ཞིང་
ཕན་ཡོན་ཆེ་བའི་རིན་པོ་ཆེ་སྒོ་དུ་མ་ནས་ཕྱོགས་དུས་གནས་སྐབས་ཀུན་ཏུ་རྒྱས་པར་བྱེད་ནུས་པར་གྱུར་
ཅིག ༑ཅེས་རྗེ་ཉིད་འགྲོ་བ་ཀུན་ལ་ཐུགས་བརྩེ་བས་བསྟན་པ་རིན་པོ་ཆེ་དར་ཞིང་རྒྱས་པ་ཐུགས་ལ་
རྣམ་པ་ཀུན་ཏུ་ཐུ་རེ་འཆང་བ་གསལ་བར་བྱེད་པའོ། ། །
རྒྱལ་བ་རྒྱ་མཚོའི་ཡབ་གཅིག་མཁྱེན་པའི་གཏེར། །རྒྱལ་བའི་བསྟན་པ་ཉམས་པ་མ་བཟོད་ནས། །
རྒྱལ་བའི་གདུང་འཚོབ་གསུམ་ལྡན་ངུར་སྨྲིག་འཆང་། །རྒྱལ་བ་བློ་བཟང་གྲགས་པའི་དཔལ་དུ་འཁྲུངས།
ཐུབ་དབང་མ་དྲོས་མཚོ་ལས་འོངས་པ་ཡི། །མདོ་རྒྱུད་ཆུ་ཀླུང་མ་ལུས་མགོན་པོ་འདིའི། །ཟབ་ཡངས་
- 276 -
པར



( ༄༅། །རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ། །༼ཀ༽ ….
ཐུགས་ཀྱི་ཆུ་གཏེར་ཆེར་བསྐྱིལ་ཏེ། །སྤངས་རྟོགས་རིན་ཆེན་འབུམ་གྱིས་ལེགས་བཀང་བ། །མ་ལུས་འགྲོ་
ལ་བརྩེ་བས་སྙོམས་པར་ཁྲིམས། །དེ་ལྟ་ན་ཡང་སྐལ་མེད་སྐྱེ་བོ་ནི། །ཕལ་ཆེར་ལུགས་བཟང་འདི་ཡི་
བགོ་སྐལ་མེད། །འགའ་ཞིག་ཐོབ་ཀྱང་བླུན་པས་ཆེད་དུ་འདོར། །སྐལ་ལྡན་བློ་གྲོས་མཆོག་རྣམས་ཚུལ་
འདི་ལ། །ཚད་མས་དྲངས་པའི་ངེས་པ་རྙེད་གྱུར་ནས། །ཟབ་ཆོས་སྐད་པའི་རི་བོང་ཅལ་སྒྲོགས་ལ། །
སྙིང་རྗེའི་ཡུལ་གྱུར་ཁྲེལ་རྒོད་གནས་སུ་འཛིན། །རྩོད་དུས་ལྔ་བཅུ་ཁ་རལ་སྐལ་མེད་ལ། །ཉེ་བར་མཁོ་
བ་གཡོ་སྒྱུ་བུད་མེད་ཆང་། །འདྲེས་བརླམས་ཟ་ཟིའི་སྣང་བ་རང་བྱོན་དང་། །གླུ་གཞས་བྲོ་གར་བག་མེད་
རྩིང་སྤྱོད་ཀྱི། །མཚང་འགེབ་སྔགས་ལ་འཆའ་བའི་ཆོས་འདི་བྲིམ། །ཕྱི་མ་ངན་འགྲོའི་གཡང་སར་མི་
འཇིགས་ཤིང་། །ཁྲེལ་དང་ངོ་ཚ་ཆུང་ངུའང་མེད་པ་རྣམས། །མི་གཙང་དྲི་ལ་སྦྲང་བུ་ཇི་བཞིན་ནོ། །སྟོན་
པ་འཇིག་རྟེན་མིག་ནི་ཟུམ་གྱུར་ཅིང་། །དཔང་གྱུར་སྐྱེ་བོ་ཕལ་ཆེར་ཟད་པ་ན། །དེ་ཉིད་མ་མཐོང་རང་
དགར་གྱུར་པ་ཡི། །ངན་རྟོག་རྣམས་ཀྱིས་བསྟན་པ་འདི་དཀྲུགས་སོ། །རང་བྱུང་རང་བྱུང་བསྟན་པ་
གཅེས་འཛིན་རྣམས། །མཆོག་ཏུ་ཞིར་གཤེགས་འགྲོ་མགོན་མེད་པ་ན། །འདོམས་མེད་ཡོན་ཏན་འཇོམ
ས་པར་བྱེད་པ་ཡི། །དྲི་མས་དིང་སང་དགའ་མགུར་འདི་ན་སྤྱོད། །དེ་ལྟར་ཐུབ་པ་དག་གི་བསྟན་པ་
ནི༑ ༑ལྐོག་མར་སྲོག་ཕྱིན་འདྲ་དང་དྲི་མ་རྣམས། །སྟོབས་དང་ལྡན་པའི་དུས་སུ་རིག་ནས་ནི། །ཐར་
པ་འདོད་པ་དག་གིས་བག་ཡོད་གྱིས། །དེ་སྐད་དབྱིག་གཉེན་གསུང་བ་ཐོག་ཏུ་བབ། །རྒྱལ་བས་གྲངས་
མེད་དཀའ་བ་སྤྱད་པ་དང་། །དམ་པ་རྣམས་ཀྱིས་འཆད་རྩོད་རྩོམ་པ་དང༌། །ལོ་པཎ་རྣམས་ཀྱིས་མདོ་
རྒྱུད་བསྒྱུར་བ་ཀུན། །ཐུབ་བསྟན་བཤད་སྒྲུབ་རྒྱས་ཕྱིར་ཡིན་མོད་ཀྱི། །བཀའ་དང་བསྟན་བཅོས་ཐམས་
ཅད་རས་སུ་བོར། །ཁྱི་ཕག་གདོལ་པའི་རྣམ་ཐར་སྤྱོད་བཞིན་དུ། །ཐམས་ཅད་གདོད་ནས་སངས་རྒྱས་
ཡིན་ཞེས་པར། །དེང་དུས་བླུན་པོ་མིན་པ་སུ་ཡིད་རྟོན། །ཀྱེ་མ་སྣོད་བཅུད་འཇིག་རྟེན་སྣ་ཚོགས་པ། །
སྣ་ཚོགས་ལས་ཀྱི་འདུ་བྱེད་དག་གིས་འགྲུབ། །བརྟེན་ནས་འབྱུང་ཞིང་བལྟོས་ནས་བཞག་པ་ཙམ། །
རང་བཞིན་མེད་དེ་སྒྱུ་མ་རྨི་ལམ་བཞིན། །རང་བཞིན་བྲལ་ཡང་རྒྱུ་ཡི་ཁྱད་པར་ལས། །འབྲས་བུའི་ཁྱད་
པར་སྣ་ཚོགས་འབྱུང་བས་ན། །ལྟ་བ་མཐོ་བཞིན་སྤང་བླངས་ཞིབ་པར་བྱ། །སེམས་ཅན་སངས་རྒྱས་རང་
བཞིན་མེད་མཚུངས་ཀྱང་། །གློ་བུར་དྲི་མ་སྒྲིབ་གཉིས་དག་མ་དག །སེམས་ཅན་སངས་རྒྱས་གཉིས་ཀྱི་
ཁྱད་པར་ལགས། །དེ་ཕྱིར་གདོད་ནས་རང་བཞིན་མེད་མོད་ཀྱང་། །ཚོགས་གཉིས་གོམས་པ་ཆེ་ཆུང་
ཁྱད་པར་གྱིས། །སྒྲིབ་གཉིས་ཅི་རིགས་བྱང་དང་གཏན་བྱང་བ། །ཐེག་གསུམ་འཕགས་པ་བཟང་ངན་
- 277 -



（）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཁྱད་པར་ཡིན། །དེ་ཕྱིར་རྟེན་འབྱུང་སྟོན་པའི་བསྟན་པ་ལ། །ཐོས་བསམ་སྒོམ་པས་རིམ་བཞིན་ས་ལམ་
བགྲོད། །དག་པ་གཉིས་ལྡན་ཆོས་སྐུ་མངོན་གྱུར་ནས། །སྣང་སྟོང་རྟེན་འབྱུང་ཆོས་ཆར་འབེབས་པར་
སྨོན་༑ ༑རྟོགས་བརྗོད་འདུན་ལེགས་ནམ་མཁའི་རྒྱ་ཁྱོན་ལ། །ཚུར་མཐོང་བྱིས་བློ་སྦྲང་བུའི་གཤོག་
རྩལ་གྱིས། །བགྲོད་པའི་ཡུལ་མིན་འདིར་ནི་ནོངས་པའི་ཚོགས། །རྗེ་བཙུན་ཐུགས་རྗེའི་གཏེར་ཆེན་ཉིད་
ལ་བཤགས། །འདིར་འབད་དགེ་བ་ཇི་སྙེད་བསགས་པ་དེས། །ཐུབ་བསྟན་མདོ་སྔགས་ཟབ་གནད་མ་ལུས་
པ༑ །དཔྱད་གསུམ་རིགས་ལམ་ནས་དྲངས་ཞྭ་སེར་བསྟན། །སྲིད་པའི་ཕྱི་མཐའ་ཇི་སྲིད་རྒྱས་པར་ཤོག །
སྐྱེ་ཞིང་སྐྱེ་བར་བློ་བཟང་གྲགས་པའི་དཔལ། །ཡབ་སྲས་རྣམས་ཀྱིས་དགྱེས་བཞིན་རྗེས་བཟུང་ནས། །
ཐོས་བསམ་སྒོམ་པས་རྒྱལ་བསྟན་འཛིན་པ་ལ། །རྒྱལ་བ་ཡབ་སྲས་རྣམས་དང་མཚུངས་པར་ཤོག །
ཅེས་པ་འདི་ནི་ལུང་དང་མངོན་པར་རྟོགས་པའི་ཡོན་ཏན་གྱིས་ཕྱུག་པ་ཀོང་པོ་མཁན་ཆེན་སྐུ་སྐྱེ་ཡེ་ཤེས་བསྟན་སྒྲོན་གྱིས་
ཁ་བཏགས་བདེ་ཆེན་ལྷུན་གྲུབ་མ་དང་བཅས་ནན་གྱིས་བསྐུལ་ཞིང་། རང་ཉིད་ཀྱང་རྗེ་བདག་ཉིད་ཆེན་པོའི་རྣམ་ཐར་ལ་མཆོག་
ཏུ་དད་པས་རྐྱེན་བྱས་ནས་རི་ཁྲོད་པ་ངག་དབང་བྱམས་པ་ཞེས་པས། མཁས་གྲུབ་སྨྲ་བའི་ཁྱུ་མཆོག་གིས་རྣམ་ཐར་དད་པའི་
འཇུག་ངོགས་སུ་གསུངས་པ་རྣམས་ལ་གཞི་བྱས་ཏེ། ཕུར་བུ་ལྕོག་བྱང་ཆུབ་གླིང་དུ་བྲིས་པ་འདིས་ཀྱང་༧རྗེ་རྒྱལ་བ་གཉིས་པའི་
བཤད་སྒྲུབ་ཀྱི་བསྟན་པ་རིན་པོ་ཆེ་ཕྱོགས་དུས་ཀུན་དུ་རྒྱས་པར་བྱེད་ནུས་པར་གྱུར་ཅིག །མངྒལཾ།། །།
-278-



༄༅། །རྟེན་འབྲེལ་བསྟོད་པའི་ཊཱིཀྐ་འོད་དཀར་འཕྲེང་བ། །༼ཁ༽
༄༅། །རྟེན་འབྲེལ་བསྟོད་པའི་ཊིཀྐ་འོད་དཀར་
འཕྲེང་བ་བཞུགས་སོ། །
བ།
འTA-
g
ཏུ
༈ ན་མོ་གུ་རུ་མཉྫ་གྷོ་ཥཱ་ཡ། སྣང་སྟོང་རྟེན་འབྲེལ་ཇི་བཞིན་ལེགས་གཟིགས་ནས། །རྟག་ཆད་
གཡང་ལས་འགྲོ་བ་དྲངས་མཛད་པ། །སྟོན་པ་ཉིད་དང་དབྱེར་མེད་བློ་བཟང་གྲགས། །སྨྲ་བའི་ཁྱུ་མཆོག་
ཞབས་ལ་ཕྱག་འཚལ་ལོ། །གང་ཞིག་འོལ་སྤྱི་ཙམ་ཞིག་རྟོགས་པས་ཀྱང་། །སྲིད་པའི་རྩ་བ་ཧྲུལ་པོར་
བྱེད་པ་དང་། །བསྟན་དང་སྟོན་པ་གཞན་ལས་ཕུལ་བྱུང་དུ། །ཡིད་ཆེས་འདྲེན་བྱེད་རྟེན་འབྱུང་ཅུང་ཟད་
འཆད། །
འདིར་ཆོས་ཀྱི་རྗེ་དེ་ཉིད་ཀྱིས། རྟེན་འབྱུང་གི་གནད་ཇི་ལྟ་བ་བཞིན་དུ་གཟིགས་ཤིང་གསུངས་པས།
རང་གི་སྟོན་པ་སྨྲ་བ་གཞན་ལས་ཁྱད་པར་དུ་འཕགས་པར་གཟིགས་ནས་བསྟོད་པ་མཛད་པ་ལེགས་
པར་བཤད་པའི་སྙིང་པོ་འཆད་པ་ལ། མཆོད་པར་བརྗོད་པ། བསྟན་བཅོས་ཀྱི་ལུས་དངོས། མཇུག་གི་
བྱ་བ་དང་གསུམ་ལས། །
དང་པོ་ནི། སྤྱིར་ལེགས་ཚོགས་ཀྱི་རྩ་བ་བླ་མ་ཡིན་པ་དང་། ཁྱད་པར་རྟེན་འབྱུང་གི་གནད་ཇི་ལྟ་
བ་བཞིན་རྗེ་བཙུན་གྱི་དྲིན་ལས་རྙེད་པས། ན་མོ་གུ་རུ་མཉྫགྷོ་ཥཱ་ཡ། ཞེས་རྗེ་བཙུན་འཇམ་དཔལ་
དབྱངས་ལ་བསྟོད་ཕྱག་མཛད་ཅིང་། གཞན་གྱི་སྟོན་པ་རྣམས་ནི་རྟེན་འབྱུང་གི་གནད་རང་གིས་མི་ཤེས་
བཞིན་དུ་གཞན་གྱི་སྟོན་པར་ཁས་འཆེ་བས་ལོང་བས་ལོང་བ་ཁྲིད་པ་ལྟར་རང་གཞན་གཉིས་ཀ་དོན་
ཆེན་པོ་ལས་ཉམས་པར་བྱེད་ལ། རང་གི་སྟོན་པ་ནི་དེ་ལས་བཟློག་པར་གཟིགས་ནས་བསྟན་བཅོས་ཀྱི་
བརྗོད་བྱ་མདོར་བསྡུས་པའི་སྒོ་ནས་ཕྱག་འཚལ་བ་སྟོན་པ་ལ། གང་ཞིག་གཟིགས་ཤིང་གསུང་པ་
ཡིས་༑ ༑མཁྱེན་དང་སྟོན་པ་བླ་ན་མེད། །རྒྱལ་བ་རྟེན་ཅིང་འབྲེལ་བར་འབྱུང་། །གཟིགས་ཤིང་འདོམས་
པ་དེ་ལ་འདུད། །ཅེས་གསུངས། སྣང་བ་དང་སྟོང་པའི་རྟེན་འབྱུང་གི་གནས་ཚུལ་གང་ཞིག་ཇི་ལྟ་བ་
- 279 -



-
-，
- --
-------- -
-
-
- -
་ ----=
-+--
--
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
བཞིན་དུ་གཟིགས་པས་མཁྱེན་པ་བླ་ན་མེད་པ་དང་། དོན་དེ་ཐུགས་རྗེས་གཞན་ལ་དངོས་དང་བརྒྱུད་
པས་ཇི་ལྟ་བ་བཞིན་དུ་གསུངས་པ་ཡིས་མཁྱེན་པ་དང་སྟོན་པ་བླ་ན་མེད་པ་སྒྲིབ་པ་གཉིས་སམ་བདུད་
བཞིའི་གཡུལ་ལས་རྣམ་པར་རྒྱལ་བ་རྒྱུ་འདི་ལ་རྟེན་ཅིང་འབྲེལ་ནས་འབྲས་བུ་འདི་འབྱུང་དང་། དེ་ཉིད་
རྒྱུ་མཚན་དུ་བྱས་ནས་སྟོང་པ་རྟེན་འབྱུང་གི་དོན་རང་གིས་ཇི་ལྟ་བ་བཞིན་དུ་གཟིགས་ཤིང་། གཟིགས་
པ་ལྟར་གཞན་ལ་འདོམས་པ་དེ་ལ་སྒོ་གསུམ་གུས་པ་ཆེན་པོས་དུས་བྱང་ཆུབ་སྙིང་པོའི་བར་དུ་འདུད་
ཅེས་པ་སྟེ། དེ་ཡང་། གང་ཞིག་གཟིགས་པས་མཁྱེན་པ་བླ་ན་མེད། ཅེས་སྦྲེལ་བས་རང་དོན་རྟོགས་པ་
ཕུན་ཚོགགས་དང་། གང་ཞིག་གསུངས་པ་ཡིས་སྟོན་པ་བླ་ན་མེད། ཅེས་སྦྲེལ་བས་གཞན་དོན་བརྩེ་བ་
ཕུན་ཚོགས་དང་། རྒྱལ་བ་ཞེས་པས་སྤངས་པ་ཕུན་ཚོགས་ཀྱི་ཡོན་ཏན་བརྗོད་པ་ཡིན་ལ། དེ་ཡང་རང་
གྲོལ་ནས་གཞན་སྒྲོལ་དགོས་པས། སྤངས་པ་ཕུན་ཚོགས་རང་གིས་ཐོབ་དགོས། དེ་ལ་རྒྱུ་མཁྱེན་པ་
ཕུན་ཚོགས་ངེས་པར་ཐོབ་དགོས། སྤངས་རྟོགས་ཕུན་ཚོགས་ཐོབ་ནས་ཞི་བར་མི་གནས་པར་སེམས་
ཅན་གྱི་དོན་བྱེད་པ་ལ་བརྩེ་བ་ཕུན་ཚོགས་དགོས། ཕུན་ཚོགས་གསུམ་ལྡན་ཐོབ་ནས་སེམས་ཅན་གྱི་
དོན་བྱེད་པ་ལ། ཆོས་སྟོན་པ་ལས་ཐབས་གཞན་མེད་ཅིང་། ཆོས་སྟོན་ཚུལ་ལ་དང་པོར་སྣང་བ་རྟེན་
འབྱུང་བསྟན་ནས་ལས་འབྲས་ལ་ངེས་པ་བསྐྱེད། དེ་ནས་དབང་པོ་དང་འཚམས་པར་སྟོང་པ་རྟེན་འབྱུང་
ཕྲ་རགས་རིམ་གྱིས་སྟོན་པས་འཕྲིན་ལས་ཕུན་ཚོགས་ཀྱང་གསུང་བ་ཞེས་དང་། འདོམས་པ་ཞེས་པས་
བསྟན་ཏོ། །རྟེན་འབྱུང་ཇི་བཞིན་གཟིགས་ནས་གསུངས་ཚུལ་ནི་བརྗོད་བྱ་ཡིན་ལ། བསྟན་བཅོས་འདི་
ལ་ཐོས་བསམ་བྱས་པས་རྟེན་འབྱུང་ཇི་བཞིན་རྟོགས་པ་ནི་དགོས་པ་དང་། རྟོགས་ཟིན་གོམས་པར་བྱས་
པས་སྒྲིབ་པ་གཉིས་ཀྱི་གཡུལ་ལས་རྒྱལ་བ་ནི་ཉིང་དགོས་མཐར་ཐུག་སྟེ། དེ་དག་ཀྱང་ཕྱི་མ་ཕྱི་མ་སྔ་མ་
སྔ་མ་ལ་འབྲེལ་བ་ནི་འབྲེལ་པ་ཡིན་ནོ། །
གཉིས་པ་ལུས་དངོས་ལ། རྟེན་འབྱུང་གི་སྒོ་ནས་བསྟོད་པའི་རྒྱུ་མཚན་དང་། དེ་ཡི་སྒོ་ནས་བསྟོད་
པ་དངོས། བསྟོད་པ་མཛད་པ་པོའི་ཁྱད་པར་བསྟན་པ་དང་གསུམ་མོ། །དང་པོ་ནི། སྤྱིར་སངས་རྒྱས་ལ་
བསྟོད་པའི་སྒོ། སེམས་བསྐྱེད་པ། ཚོགས་བསགས་པ། སྐུ་དང་གསུང་དང་ཐུགས་ཀྱི་ཡོན་ཏན་གཞན་
བརྗོད་པའི་བྱེ་བྲག་མང་དུ་ཡོད་ན། འདིར་རྟེན་འབྱུང་གཟིགས་ཤིང་གསུངས་པ་ཁོ་ནའི་སྒོ་ནས་བསྟོད་
པ་ལ་རྒྱུ་མཚན་ཇི་ལྟར་ཡོད། བརྗོད་པར་བྱ་སྟེ། འཇིག་རྟེན་རྒུད་པ་ཇི་སྙེད་པ། །དེ་ཡི་རྩ་བ་མ་རིག་
སྟེ༑ ༑གང་ཞིག་མཐོང་བས་དེ་ལྡོག་པ། །རྟེན་ཅིང་འབྲེལ་བར་འབྱུང་བར་གསུངས། །དེ་ཚེ་བློ་དང་ལྡན་
- 280 -



བ= ་ ་བ =-༔ - - - ཚ，་
༄༅། །རྟེན་འབྲེལ་བསྟོད་པའི་ཊིཀྐ་འོད་དཀར་འཕྲེང་བ། །༼ཁ༽
པ་ཡིས། །རྟེན་ཅིང་འབྲེལ་བར་འབྱུང་བའི་ལམ། །ཁྱོད་ཀྱི་བསྟན་པའི་གནད་ཉིད་དུ། །ཇི་ལྟར་ཁོང་དུ་ཆུད་མི་
འགྱུར། །དེ་ལྟ་ལགས་ན་མགོན་ཁྱོད་ལ། །བསྟོད་པའི་སྒོར་ནི་སུ་ཞིག་གིས། །རྟེན་ནས་འབྱུང་བ་གསུང་
བ་ལས། །ངོ་མཚར་གྱུར་པ་ཅི་ཞིག་རྙེད། །ཅེས་གསུངས་ཏེ། དེ་ལ་སངས་རྒྱས་བཅོམ་ལྡན་འདས་ཀྱི་རྒྱུ་
དང་འབྲས་བུའི་ཕུན་སུམ་ཚོགས་པ་ཇི་སྙེད་པ་ཐམས་ཅད་ནི། འཇིག་རྟེན་གྱི་རྒུད་པ་སེལ་བའི་ཐབས་
འབའ་ཞིག་ཡིན་ལ། ཉེར་ལེན་གྱི་ཕུང་པོ་ལྔ་ནི་འཇིག་རྟེན་ཞེས་བྱ་སྟེ། བཞི་བརྒྱ་པའི་འགྲེལ་པ་ལས།
ཕུང་པོ་ལྔ་རྒྱུར་བྱས་ནས་གདགས་པའི་བདག་ནི་སྐྱེ་བའི་གནས་དེ་དང་དེར་འཇིག་ཅིང་རབ་ཏུ་འཇིག་
པས་འཇིག་རྟེན་ནོ་ཞེས་གསུངས་པ་ལྟར་རོ། །དེ་ལ་ཡང་དང་ཡང་དུ་འཁོར་བའི་འགྲོ་བ་རིགས་དྲུག་ལ་
ཡང་འཇིག་རྟེན་ཞེས་བྱའོ། །འཇིག་རྟེན་དེ་དག་གི་རྒུད་པ་སྐྱེ་རྒ་ན་འཆི་སོགས་སྤྱི་དང་བྱེ་བྲག་གི་སྡུག་
བསྔལ་ཐམས་ཅད་ནི་ཉེར་ལེན་གྱི་ཕུང་པོ་བླངས་པ་ལས་འབྱུང་ཞིང་། ཉེར་ལེན་གྱི་ཕུང་པོ་ནི་ལས་ལས་
འབྱུང་། ལས་སྔར་ཡོད་ལ་གསོས་འདེབས་པ་སྲེད་ལེན་དང་། སྔར་མེད་གསར་དུ་གསོག་པར་བྱེད་
པའི་རྩ་བ་ནི་མ་རིག་པ་སྟེ། ཆོས་དང་གང་ཟག་རང་བཞིན་གྱིས་གྲུབ་པར་འཛིན་པ་ལྷན་སྐྱེས་སོ། །
བདག་འཛིན་དེ་དག་ལྡོག་པར་བྱེད་པ་ནི། དེ་དག་དང་འཛིན་སྟངས་དངོས་འགལ་དུ་སོང་བའི་བདག་
མེད་པར་རྟོགས་པའི་ཤེས་རབ་རྟོགས་ཟིན་གོམས་པར་བྱེད་པ་ལས་ཐབས་གཞན་མེད་ལ། ཤེས་རབ་
དེས་གང་ཞིག་སྟེ། རྒྱུ་རྐྱེན་ལ་རག་ལས་པ་རྒྱུ་མཚན་དུ་བྱས་ནས་ཆོས་དང་གང་ཟག་རང་ངོས་ནས་གྲུབ་
པ་རྡུལ་ཙམ་ཡང་མེད་པའི་སྟོང་པ་རྟེན་འབྱུང་མཐའ་གཉིས་དང་བྲལ་བ་མཐོང་ཟིན་གོམས་པས་རྒུད་པ་
ཀུན་གྱི་རྩ་བ་དེ་ལྡོག་ལ་དེ་ཡང་རིགས་པ་རྒྱས་བསྡུས་དང་། གོམས་པ་ཡུན་རིང་ཐུང་དང་། ཚོགས་རྒྱ་
ཆེན་པོས་བརྒྱན་མ་བརྒྱན་གྱི། མ་རིག་པ་ས་བོན་དང་བཅས་པ་ཙམ་དང་། བག་ཆགས་ལྷག་མ་མ་ལུས་
པར་ལོག་པའི་ཐེག་པ་ཆེ་ཆུང་གི་མྱ་ངན་ལས་འདས་པ་ཐོབ་པར་འགྱུར་བས། རྟེན་ཅིང་འབྲེལ་བར་
འབྱུང་བ་ཐབས་ཚུལ་སྣ་ཚོགས་པས་གསུངས་པ་ཡིན་ལ། དེ་ལྟར་ཡིན་པ་དེའི་ཚེ། བསྟན་པའི་གནས་
ཚུལ་ཤེས་པའི་བློ་དང་ལྡན་པ་ཡིས་སྟོང་པ་ཉིད་ཀྱི་དོན། རྟེན་ཅིང་འབྲེལ་བར་འབྱུང་བའི་དོན་དུ་རྟོགས་
པའི་ལམ་སྒོམ་པ་ཉིད། ཐུབ་པའི་དབང་པོ་ཁྱོད་ཀྱིས་ཆོས་ཇི་སྙེད་བསྟན་པ་ཐམས་ཅད་ཀྱི་གནད་
འགག་མཐར་ཐུག་ཉིད་དུ་ཇི་ལྟར་ཁོང་དུ་ཆུད་པར་མི་འགྱུར་ཏེ་ངེས་པར་རྟོགས་པར་འགྱུར་རོ། །མདོ་
ལས་ སེམས་ཅན་རྣམས་ནི་ངར་འཛིན་པ་དང་། ང་ཡིར་འཛིན་པས་འཁོར་བར་འཁོར་རོ་ཞེས་དང་།
འཇུག་པ་ལས། དང་པོར་ང་ཞེས་བདག་ལ་ཞེན་གྱུར་ཅིང་། །བདག་གི་འདི་ཞེས་དངོས་ལ་ཆགས་
- 281-



A
©) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ -
བསྐྱེད་པ། །ཟོ་ཆུན་འཕྱན་ལྟར་རང་དབང་མེད་པ་ཡི། །འགྲོ་ལ་ཞེས་དང༌། དབུ་མ་རྩ་བ་ལས། མ་རིག་
འགག་པར་འགྱུར་བ་ནི། །ཤེས་པས་དེ་ཉིད་བསྒོམ་པས་སོ། །ཞེས་དང་། བཞི་བརྒྱ་པ་ལས། རྟེན་ཅིང་
འབྲེལ་བར་འབྱུང་བ་ནི། །མཐོང་ན་གཏི་མུག་འབྱུང་མི་འགྱུར། །ཞེས་དང་། བུདྡྷ་པཱ་ལི་ཏ་ལས། མི་
མཁས་པ་གཏི་མུག་གི་མུན་པས་བློ་གྲོས་ཀྱི་མིག་སྒྲིབ་པ་ནི། དངོས་པོ་རྣམས་ལ་ངོ་བོ་ཉིད་དུ་རྣམ་པར་
རྟོག་པ་ན་དེ་དག་ལ་འདོད་ཆགས་དང་། ཞེ་སྡང་དག་བསྐྱེད་པར་བྱེད་དོ། །གང་གི་ཚེ་རྟེན་ཅིང་འབྲེལ་
བར་འབྱུང་བ་ཤེས་པའི་སྣང་བས་གཏི་མུག་གི་མུན་པ་བསལ་ཅིང་ཤེས་རབ་ཀྱི་མིག་གིས་དངོས་པོ་
རྣམས་ཀྱི་ངོ་བོ་ཉིད་མེད་པ་ཉིད་མཐོང་བ་དེའི་ཚེ་ན། གནས་མེད་པ་ལ་དེའི་འདོད་ཆགས་དང་ཞེ་སྡང་
དག་མི་སྐྱེའོ། །ཞེས་དང་། ཚིག་གསལ་ལས། སངས་རྒྱས་རྣམས་ཀྱི་མདོ་ཡི་སྡེ་སོགས་བདེན་པ་གཉིས་
བརྟེན་བསྟན་པ་རྣམ་པ་དགུ །འཇིག་རྟེན་རྣམས་ཀྱི་སྤྱོས་དོར་རྒྱ་ཆེ་གང་ཞིག་འདིར་ནི་ཡང་དག་བསྒྲགས་
གྱུར་པ། །དེར་ནི་འདོད་ཆགས་བསལ་ཕྱིར་གསུངས་པས་ཞེ་སྡང་ཟད་པར་བྱེད་མི་འགྱུར། །ཞེ་སྡང་
བསལ་བར་བྱ་ཕྱིར་གསུངས་པས་ཀྱང་ནི་འདོད་ཆགས་ཟད་པར་བྱེད་འགྱུར་མིན། །གང་ཞིག་ང་རྒྱལ་
སོགས་ཟད་བྱ་ཕྱིར་གསུངས་པ་དེས་ཀྱང་དྲི་མ་གཞན་མི་འཇོམས། །དེ་ཕྱིར་དེ་ནི་ཆེར་ཁྱབ་མ་ཡིན་
གསུངས་དེ་དག་དང་དེ་དག་དོན་ཆེན་མིན། །གཏི་མུག་ཟད་པར་གསུངས་པ་གང་ཡིན་དེས་ནི་ཉོན་
མོངས་མ་ལུས་འཇོམས། །ཉོན་མོངས་མཐའ་དག་གཏི་མུག་ལ་ནི་ཡང་དག་བརྟེན་པར་རྒྱལ་བ་རྣམས་
ཀྱིས་གསུངས། །ཞེས་གསུངས་སོ། །རྒུད་པ་ཐམས་ཅད་ཀྱི་རྩ་བ་མ་རིག་པ་དྲུངས་ནས་འབྱིན་པའི་
ཐབས་མཆོག་ཏུ་གྱུར་པ་རྟེན་འབྱུང་ཇི་ལྟར་བསྟན་པ་ལྟར་རྟོགས་པ་བསྟན་པའི་སྙིང་པོ་ཡིན་པ་དེ་ལྟར་
ལགས་ན། མགོན་པོ་ཁྱོད་ལ་བསྟོད་པའི་སྒོར་ནི་མཁས་པ་སུ་ཞིག་གིས་རྟེན་ནས་འབྱུང་བ་ཇི་ལྟ་བ་
བཞིན་གཟིགས་ནས་གསུངས་པ་ལས། ཆེས་ངོ་མཚར་དུ་གྱུར་པ་ཅི་ཞིག་རྙེད་དེ་མི་རྙེད་དོ། ། །
གཉིས་པ་བསྟོད་པ་དངོས་ལ། མདོར་བསྟན་པ། རྒྱས་པར་བཤད་པ། དོན་བསྡུས་ཏེ་ཚུལ་དེས་
སངས་རྒྱས་རྗེས་སུ་དྲན་པར་གཞན་ཡང་བསྐུལ་པའོ། །དང་པོ་ནི། འོ་ན་རྟེན་འབྱུང་གི་སྒོ་ནས་བསྟོད་
ཚུལ་ཇི་ལྟར་བྱེད་ཅེ་ན། རྒྱུ་རྐྱེན་ལ་རག་ལས་པས་རང་བཞིན་མེད་པར་གསུངས་པ་ངོ་མཚར་བ། དེའི་
ཚེ་མི་མཁས་པ་རྣམས་ལ་རང་བཞིན་ཡོད་པར་འཁྲུལ་པ་སྐྱེ་བའི་རྒྱུ་མཚན་དེ་ཉིད་མཁས་པ་ལ་རང་
བཞིན་མེད་པར་ངེས་པ་སྐྱེ་བའི་རྒྱུ་མཚན་ཡང་དག་དུ་སོང་བས་ངོ་མཚར་བ། སྟོན་ཚུལ་དེ་སྟོན་པ་
གཞན་ལ་མེད་པས་ངོ་མཚར་བ་གསུམ་གྱི་སྒོ་ནས་ཡིད་ཆེས་ཤིང་གུས་པས་བསྟོད་ཅིང་ཕྱག་འཚལ་བ་
- 282 -



) ༄༅། །རྟེན་འབྲེལ་བསྟོད་པའི་ཊཱིཀྐ་འོད་དཀར་འཕྲེང་བ། །༼ཁ༽
གསུམ་ལས། དང་པོ་ནི། གང་གང་རྐྱེན་ལ་རག་ལས་པ། །དེ་དེ་རང་བཞིན་གྱིས་སྟོང་ཞེས། །གསུངས་
པ་འདི་ལས་ཡ་མཚན་པའི། །ལེགས་འདོམས་ཚུལ་ནི་ཅི་ཞིག་ཡོད། །ཅེས་གསུངས་ཏེ། སྡུག་བསྔལ་
བདེན་པ་འབྲས་བུ་དང་། །ཀུན་འབྱུང་ལས་ཉོན་གཉིས་རྒྱུ་དང་། །འགོག་པའི་བདེན་པ་འབྲས་བུ་དང་། །ལམ་
གྱི་བདེན་པ་རྒྱུ་ཡིན་ལ། །ཡང་ན་ངན་སོང་གི་སྣོད་བཅུད་གཉིས་བསོད་ནམས་མ་ཡིན་པའི་ལས་ཀྱི་
འབྲས་བུ་དང་འདོད་ཁམས་ཀྱི་ལྷ་མི་གཉིས་སྣོད་དང་བཅས་པ་བསོད་ནམས་ཀྱི་ལས་ཀྱི་འབྲས་བུ་
ཁམས་གོང་མའི་སྣོད་བཅུད་མི་གཡོ་བའི་ལས་ཀྱི་འབྲས་བུ་དེ་ཀུན་ནས་ཉོན་མོངས་ཕྱོགས་ཀྱི་རྒྱུ་འབྲས་
དང༑ ཐེག་པ་གསུམ་གྱི་ལམ་འབྲས་བུ་དང་བཅས་པ་རྣམས། བྱང་ཕྱོགས་ཀྱི་རྒྱུ་འབྲས་ཏེ། མདོར་ན།
དངོས་པོ་གང་དང་གང་རང་རང་གི་རྒྱུ་རྐྱེན་ཡོད་ན་ཡོད་ལ། མེད་ན་མེད་པ་དེ་དག་ཆོས་ཅན། རང་གིས་
ངོ་བོས་གྲུབ་པའི་རང་བཞིན་གྱིས་སྟོང་སྟེ། རང་གི་རྒྱུ་རྐྱེན་ལ་རག་ལས་པའི་གཞན་དབང་ཅན་ཡིན་
པའི་ཕྱིར། ཞེས་རྒྱུ་རྐྱེན་ལ་རག་ལས་པའི་རྒྱུ་མཚན་གྱིས་རང་བཞིན་མེད་པར་གསུངས་པ་འདི་ལས་ཡ་
མཚན་པའི་སློབ་མ་ལ་གདམས་ངག་ལེགས་པར་འདོམས་ཚུལ་ནི་གང་ཞིག་ཡོད་དེ། རྟགས་འདི་ཡི་
སྒྲུབ་བྱ་བློ་ཡུལ་དུ་ངེས་པས་རྟག་མཐའ་སེལ་ཞིང་། ཕྱོགས་ཆོས་བློ་ཡུལ་དུ་ངེས་པས་ཆད་མཐའ་སེལ་
ལ༑ རང་བཞིན་མེད་པ་གཏན་ལ་འབེབས་པའི་རྟགས་ཆོས་གཞན་ལ་རྟག་ཆད་ཀྱི་མཐའ་སེལ་བའི་
ནུས་པ་དེ་ཙམ་མེད་པའི་ཕྱིར་རོ། །ཀླུའི་རྒྱལ་པོ་མ་དྲོས་པས་ཞུས་པ་ལས། གང་ཞིག་རྐྱེན་ལས་སྐྱེས་པ་
དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པར་བཤད་། །གང་
ཞིག་སྟོང་ཉིད་ཤེས་དེ་བག་ཡོད་ཡིན། །ཞེས་པ་ལ་སོགས་པ་མདོ་དུ་མ་ནས། རྒྱུ་རྐྱེན་ལ་རག་ལས་པའི་
རྒྱུ་མཚན་གྱིས་རང་བཞིན་མེད་པར་གསུངས་ཤིང་། ལམ་རིམ་ཆེན་མོ་ལས། འདི་ནི་དབུ་མ་པ་མ་
གཏོགས་གང་ཟག་གཞན་སུའི་ངོར་ཡང་འགལ་བ་འདུ་བར་མཐོང་ནས་མི་འགལ་བར་འཆད་མི་ཤེས་
པ་ལ་ཕྲ་ཞིང་མཛངས་ལ་ཤིན་ཏུ་རྒྱ་ཆེ་བའི་རྣམ་དཔྱོད་དང་ལྡན་པའི་མཁས་པ་དབུ་མ་པ་ཞེས་པ་དེས།
བདེན་པ་གཉིས་རྟོགས་པའི་ཐབས་ལ་མཁས་པས་འགལ་བའི་དྲི་ཙམ་ཡང་མེད་པར་གཏན་ལ་ཕབ་
ནས་རྒྱལ་བའི་དགོངས་པའི་མཐར་ཐུག་པ་རྙེད་དེ། དེ་ལ་བརྟེན་ནས་རང་གི་སྟོན་པ་དང་བསྟན་པ་ལ་
ཤིན་ཏུ་གུས་པ་རྨད་དུ་བྱུང་བ་སྐྱེས་པས་དྲངས་པའི་ངག་ཚིག་རྣམ་པར་དག་པས་ཤེས་ལྡན་དག་རང་
བཞིན་གྱིས་སྟོང་པའི་སྟོང་པ་ཉིད་ཀྱི་དོན་ནི་རྟེན་ཅིང་འབྲེལ་པར་འབྱུང་བའི་དོན་ཡིན་གྱི། དོན་བྱེད་
པའི་ནུས་པས་སྟོང་པའི་དངོས་པོ་མེད་པའི་དོན་ནི་མ་ཡིན་ནོ་ཞེས་སྐད་གསང་མཐོན་པོས་ཡང་དང་ཡང་
-203-



* ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
------ ---- -། -- --- --
-
-
-- 1 ཤ
ས ས ： +- - -
-
-
དུ་སྒྲོག་པར་མཛད་དོ་ཞེས་གསུངས་སོ། །
གཉིས་པ་ནི། གང་དུ་བཟུང་བས་བྱིས་པ་རྣམས། །མཐར་འཛིན་འཆིང་བ་བརྟན་བྱེད་པ། །དེ་
ཉིད་མཁས་ལ་སྤྲོས་པ་ཡིས། །དྲ་བ་མ་ལུས་གཅོད་པའི་སྒོ། ཞེས་གསུངས་ཏེ། ཕྱི་ནང་གི་གྲུབ་མཐའ་
སྨྲ་བ་དངོས་པོ་རང་བཞིན་གྱིས་གྲུབ་པར་སྨྲ་བ་བྱིས་པ་ཤེད་མ་བྱེ་བ་ལྟ་བུ་རྣམས་ནི། ནས་ཀྱི་ས་བོན་
ལས་ནས་ཀྱི་མྱུ་གུ་སྐྱེ་ཡིས་གཞན་གྱི་མྱུ་གུ་མི་སྐྱེ་བ་སོགས་རྒྱུ་འབྲས་སོ་སོར་ངེས་པ་གང་དུ་མངོན་སུམ་
གྱིས་བཟུང་བས། རིགས་མཐུན་པའི་རྒྱུ་ལས། དེ་དང་འདྲ་བའི་འབྲས་བུ་སྐྱེ་བས་དངོས་པོ་རྣམས་ལ་
གནས་ཚུལ་གྱི་ངོས་ནས་ཚུར་གྲུབ་པའི་རང་བཞིན་ཡོད་པ་ཁོ་ནའོ་སྙམ་ནས་རྟག་པའི་མཐར་འཛིན་ཐོག་
མ་མེད་པ་ནས་ཞུགས་པའི་ལྷན་སྐྱེས། འཐད་པ་དང་བཅས་ནས་རང་བཞིན་གྱིས་གྲུབ་པར་འཛིན་པའི་
ཀུན་བརྟགས་ཀྱིས་བརྟན་པོར་བྱེད་པ་ཡིན་ལ། མཁས་པ་དབུ་མ་པ་ལ་ནི། རང་རང་གི་རྒྱུ་རྐྱེན་ཡོད་ན་
ཡོད་ལ། མེད་ན་མེད་པའི་རྒྱུ་མཚན་དེ་ཉིད་ཀྱིས་རང་བཞིན་མེད་པར་ངེས་ནས། བདེན་འཛིན་གྱི་སྤྲོས་
པའི་དྲ་བ་མ་ལུས་པ་གཅོད་པའི་སྒོའི་ཐབས་དམ་པར་འགྱུར་རོ། །ལམ་རིམ་ཆེན་མོ་ལས། སེམས་ཅན་
གཞན་རྣམས་ནི་རྒྱུ་དང་རྐྱེན་ལ་བརྟེན་ནས་སྐྱེ་བར་བཟུང་བ་ན། དེ་ལ་བརྟེན་ནས་རང་གི་ངོ་བོ་ཉིད་
ཀྱིས་གྲུབ་པའི་རང་བཞིན་ཡོད་པར་འཛིན་པས་འཆིང་བར་འགྱུར་བ་ལ། མཁས་པ་དག་ལ་ནི་རྒྱུ་
མཚན་དེ་ལ་བརྟེན་ནས་རང་བཞིན་ཡོད་པ་འགོག་ཅིང་རང་བཞིན་མེད་པ་ལ་ངེས་པ་དྲངས་ཏེ། མཐར་
འཛིན་གྱི་ལྟ་བའི་འཆིང་བ་གཅོད་པས་ན། རྟེན་འབྲེལ་གྱི་རྟགས་ཀྱིས་རང་བཞིན་མེད་པ་འགྲུབ་པ་འདི་
ནི་རྨད་དུ་བྱུང་བའི་ཐབས་ལ་མཁས་པ་ཆེན་པོའོ་ཞེས་གསུངས་སོ། །
གསུམ་པ་ནི། བསྟན་འདི་གཞན་དུ་མ་མཐོང་བས། །སྟོན་པ་ཞེས་བྱ་ཁྱོད་ཉིད་དེ། །ཝ་སྐྱེས་ལ་ནི་
སེང་གེ་བཞིན། །མུ་སྟེགས་ཅན་ལའང་གཅམ་བུའི་ཚིག །ཨེ་མའོ་སྟོན་པ་ཨེ་མའོ་སྐྱབས། །ཨེ་མའོ་སྨྲ་
མཆོག་ཨེ་མའོ་མགོན། །རྟེན་ཅིང་འབྲེལ་འབྱུང་ལེགས་གསུངས་པའི། །སྟོན་པ་དེ་ལ་བདག་ཕྱག་
འཚལ། །ཞེས་གསུངས་ཏེ། ཐུབ་པའི་དབང་པོ་ཁྱོད་ཀྱིས་རྒུད་པའི་རྩ་བ་གཅོད་བྱེད་དུ། མཐའ་གཉིས་
གཅིག་ཅར་དུ་སེལ་བའི་ཆོས་བསྟན་པ་འདིའི་ཕྱོགས་མཐུན་ཙམ་ཡང་། དྲང་སྲོང་སེར་སྐྱ་དང་རྐང་མིག་
སོགས་སྟོན་པའི་མིང་བཏགས་པ་གཞན་གྱི་ལུགས་ལ་ཅི་ཙམ་དཔྱད་ཀྱང་མ་མཐོང་བས། སྟོན་པ་ཞེས་
བྱ་བའི་མཚན་འདི་མགོན་པོ་ཁྱོད་ཉིད་ཁོ་ན་ལ་དོན་དང་ལྡན་པ་ཡིན་ལ། གཞན་གྱི་སྟོན་པ་ལ་སྟོན་པའི་
མིང་བཏགས་པ་ནི། དཔེར་ན་ཝ་སྐྱེས་ལ་སེང་གེ་ཞེས་བརྗོད་པ་བཞིན་དུ་འཁོར་བའི་མུ་ལ་དེ་ལས་
- 284 -



» ༄༅། །རྟེན་འབྲེལ་བསྟོད་པའི་ཊིཀྐ་འོད་དཀར་འཕྲེང་བ། །༼ཁ༽ ,
ཀྐ
ན
འདའ་བའི་སྟེགས་ཡང་དག་པ་མ་ཡིན་པ་བཙུགས་པའི་ཆོས་ཅན་དེ་དག་ལ་ནི། རང་རང་གི་སློབ་མས་
སྟོན་པ་སྟོན་པ་ཞེས་བརྗོད་ཀྱང་གཅམ་བུའི་ཚིག་ངོ་བསྟོད་ཁོ་ན་ཡིན་གྱི་དོན་དང་ལྡན་པ་མ་ཡིན་ནོ། །དེ་
ལྟར་རིགས་པ་ཡང་དག་གི་ལམ་ནས་དྲངས་པའི་སྟོན་པ་ལ་ངེས་ཤེས་སྐྱེས་ནས་ངོ་མཚར་བའི་ཚིག །ཨེ་
མའོ་ཞེས་པ་བཞིའོ། །དེ་ཡང་རང་ཉིད་ལམ་མ་ནོར་བ་ལ་ཞུགས་པའི་བགྲོད་པ་མཐར་ཕྱིན་ནས། ལམ་
དེ་ཉིད་གཞན་ལ་སྟོན་པས་སྟོན་པ་དང་། རང་ཉིད་རྒུད་པ་ཀུན་གྱི་རྩ་བ་མ་རིག་པ་སོགས་ཉེས་པ་མཐའ་
དག་ལས་གྲོལ་ཞིང་གཞན་སྒྲོལ་བའི་ཐབས་ལ་མཁས་ཐུགས་རྗེ་ཆེན་པོ་ཉེ་རིང་མེད་པར་ཀུན་ལ་་་་་
སྙོམས། ཕན་བཏགས་མ་བཏགས་ཐམས་ཅད་ཀྱི་དོན་མཛད་པའི་སྐྱབས་དང༌། འཐད་པ་དང་བཅས་
པའི་དངོས་པོའི་གནས་ཚུལ་ཇི་ལྟ་བ་བཞིན་གཟིགས་ནས་གསུངས་པ་ལ་རྒོལ་བ་གཞན་གྱི་ཀླན་ཀའི་
གླགས་མེད་པས་སྨྲ་མཆོག་དང་། ཕ་བཟང་པོས་བུ་གཅེས་པ་ལ་སྐྱོན་སེལ་ཞིང་ཡོན་ཏན་ཞི་དྲག་སྣ་
ཚོགས་པས་སྒྲུབ་པ་ལྟར། སློབ་མའི་སྐྱོན་ཞི་དྲག་སྣ་ཚོགས་པས་སེལ་བས་ཨེ་མའོ་མགོན་ཞེས་བྱ་བའི་
ཚིག་བཞི་པོ་འདི་བཅོམ་ལྡན་འདས་ཁྱོད་ཁོ་ན་ལ་དངོས་པོ་ལ་གནས་པའི་བསྟོད་པའོ། །རྒྱུ་མཚན་དེའི་
ཕྱིར༑ གང་གིས་སྟོང་དང་རྟེན་འབྱུང་དག །དབུ་མའི་ལམ་དུ་དོན་གཅིག་པར། །གསུང་མཆོག་
མཚུངས་པ་མེད་པ་ཡི། །སངས་རྒྱས་དེ་ལ་ཕྱག་འཚལ་ལོ། །ཞེས་གསུངས་པ་དང་མཚུངས་པར། རྟེན་
ཅིང་འབྲེལ་འབྱུང་ལེགས་གསུངས་པའི། །སྟོན་པ་དེ་ལ་བདག་ཕྱག་འཚལ། །ཞེས་གསུངས་སོ། །
གཉིས་པ་རྒྱས་པར་བཤད་པ་ལ། ཡིད་ཆེས་ཀྱི་དད་པའི་སྒོ་ནས་བསྟོད་པ་རྒྱས་པར་བཤད་པ་
དང༑ བཀའ་དྲིན་རྗེས་དྲན་གྱི་གུས་པའི་སྒོ་ནས་བསྟོད་པ་རྒྱས་པར་བཤད་པ་དང༌། དད་གུས་དེ་
གཉིས་རང་གིས་ཇི་ལྟར་བཙལ་ཞིང་རྙེད་པའི་ཚུལ་དང་གསུམ་ལས། དང་པོ་ལ་བསྟན་པ་སྐྱོན་མེད་དུ་
ཡིད་ཆེས་རྙེད་ཚུལ་དང༌། དེ་ལ་བརྟེན་ནས་སྟོན་པ་སྐྱོན་མེད་དུ་ཡིད་ཆེས་རྙེད་ཚུལ། ཡིད་ཆེས་རྙེད་པའི་
སྟོན་པའི་བསྟན་པ་འཛིན་པར་སྤྲོ་བ་སྐྱེས་ཚུལ་དང་གསུམ། དང་པོ་ལ། མདོར་བསྟན་དང་པོ་གཉིས་ཀྱི་
དོན་རྒྱས་པར་བཤད་པ་དང་། དེ་གཉིས་ལ་ངེས་པ་རྙེད་ན་མི་འཇིགས་པ་བཞི་དམ་བཅས་པ་སོགས་
གསུང་རབ་ཀྱི་གནད་གཞན་ལ་ཡང་ངེས་པ་བདེ་བླག་ཏུ་རྙེད་ཚུལ་གཉིས་ལས་དང་པོ་ལ་ཡང་། རྒྱུ་རྐྱེན་
ལ་རག་ལས་པའི་རྒྱུ་མཚན་གྱིས་རང་བཞིན་མེད་པར་གསུངས་པའི་སྒོ་ནས་བསྟོད་པ་རྒྱས་པར་བཤད་
པ་དང་། དེ་ཉིད་མི་མཁས་པ་ལ་མཐར་འཛིན་བརྟན་བྱེད་མཁས་པ་ལ་སྤྲོས་པའི་དྲ་བ་མ་ལུས་པ་གཅོད་
པའི་སྒོར་གྱུར་པའི་དོན་རྒྱས་པར་བཤད་པའི་སྒོ་ནས་བསྟོད་པ་གཉིས་ལས། དང་པོ་ནི། ཁྱོད་ཀྱིས་གང་
285-



ཡི
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
གང་རྐྱེན་ལ་རག་ལས་པ། །དེ་དེ་རང་བཞིན་གྱིས་སྟོང་ཞེས་སྨྲས་པ་དེ་ལ་རིགས་པ་མེད་ན་དམ་བཅས་
པ་ཙམ་གྱིས་སུ་ཞིག་ཡིད་ཆེས་པར་བྱེད། སྨྲས་པ། དེ་ཡི་ཕྱིར་བརྗོད་པར་བྱ་སྟེ། འདི་ལ་སྟོན་པའི་
བཞེད་པ་མཐར་ཐུག་གི་ལྟ་བ་ངོས་བཟུང་བ། དེ་དེས་བྱེད་ཀྱི་རིགས་པ་ཡང་དག་འགོད། རིག་པས་
གྲུབ་པའི་དོན་དེའི་ལྡོག་ཕྱོགས་ལ་གནོད་པ་བསྟན་པ། མཐུན་ཕྱོགས་ལ་བྱ་བྱེད་ཐམས་ཅད་འཐད་པ་
གྲུབ་དོན་དེ་ལ་བསྔགས་པའི་སྒོ་ནས་སྟོན་པ་ལ་བསྟོད་པ་དང་བཞི་ལས། །
དང་པོ་ནི། ཕན་མཛད་ཁྱོད་ཀྱིས་འགྲོ་བ་ལ། །སྨན་པའི་སླད་དུ་བཀའ་བསྩལ་པ། །བསྟན་པའི་
སྙིང་པོ་སྟོང་པ་ཉིད། །ངེས་པའི་རྒྱུ་མཚན་ཟླ་མེད་པ། །རྟེན་ཅིང་འབྲེལ་བར་འབྱུང་བའི་ཚུལ། །འགལ་
བ་དང་ནི་མ་གྲུབ་པར། །མཐོང་བ་འདི་ཡིས་ཁྱོད་ཀྱི་ལུགས། །ཇི་ལྟར་ཁོང་དུ་ཆུད་པར་ནུས། །ཁྱོད་ནི་
ནམ་ཞིག་སྟོང་པ་ཉིད། །རྟེན་འབྱུང་དོན་དུ་མཐོང་བ་ན། །རང་བཞིན་གྱིས་ནི་སྟོང་པ་དང་། །བྱ་བྱེད་
འཐད་པའང་མི་འགལ་ཞིང་། །དེ་ལས་བཟློག་པར་མཐོང་བ་ན། །སྟོང་ལ་བྱ་བ་མི་རུང་ཞིང་། །བྱ་དང་
བཅས་ལ་སྟོང་མེད་པས། །ཉམ་ངའི་གཡང་དུ་ལྷུང་བར་བཞེད། །དེ་ཕྱིར་ཁྱོད་ཀྱི་བསྟན་པ་ལ། །རྟེན་
འབྱུང་མཐོང་བ་ལེགས་པར་བསྔགས། །ཞེས་པ་སྟེ། འགྲོ་བ་ཀུན་ལ་ཕན་པ་མཛད་པ་ཁྱོད་ཀྱིས། འགྲོ་
བ་རྣམས་ལ་སྨན་པའི་སླད་དུ་བཀའ་སྩལ་པ་སྟེ་ཆོས་ཇི་སྙེད་བསྟན་པ་ཐམས་ཅད་ཀྱི་སྙིང་པོ་སྟོང་པས་
མེད་མཐའ་དང་། སྣང་བས་ཡོད་མཐའ་སེལ་བའི་རྟེན་འབྱུང་གི་དོན་ཉིད་སྟོང་པ་ཉིད་ཀྱི་དོན་དུ་ངེས་
པའི་རྒྱུ་མཚན་ཟླ་མེད་པ། ཕྱི་ནང་གི་དངོས་པོ་རྣམས་ཆོས་ཅན། རང་བཞིན་གྱིས་མེད་དེ། རྒྱུ་རྐྱེན་ལ་
རག་ལས་ནས་འབྱུང་བའི་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར་ཞེས་པའི་སྦྱོར་ངག་ཚུལ་གསུམ་
ཚད་མས་གྲུབ་པ་འདི་ཡིས། ཁྱབ་པ་འགལ་བར་འདོད་པ་ནང་པའི་གྲུབ་མཐའ་སྨྲ་བ་དང་། རྟགས་མ་
གྲུབ་པར་མཐོང་བ་སྟེ་འདོད་པ་ཕྱི་རོལ་པའི་གྲུབ་མཐའ་སྨྲ་བ་ཐོས་པ་མང་ཞིང་རིག་པ་རྣོ་ལ་བཟང་དུ་
ཟིན་ཡང་། འདི་ཡིས་ཐུབ་པ་ཁྱོད་ཀྱི་ལུགས་ཀྱི་སྟོང་པ་ཆད་སྟོང་མིན་པར་རྟེན་འབྱུང་གི་དོན་དུ་ཇི་ལྟར་
ཁོང་དུ་ཆུད་པར་འགྱུར་ཏེ་མི་འགྱུར་རོ། །དེ་ཡི་རྒྱུ་མཚན། ཁྱོད་ནི་སྟོང་ཉིད་མ་རྟོགས་པ་རྣམས་ཀྱི་བློ་ལ་
འགལ་བའི་དོན་ནམ་ཞིག་རང་བཞིན་གྱིས་གྲུབ་པ་ཕྲ་མོ་ཡང་མེད་པའི་སྟོང་པ་ཉིད་དེ་ཉིད་ལ་འདི་ལས་
འདི་འབྱུང་གི་འབྲེལ་བ་ཐམས་ཅད་འཐད་པའི་སྟོང་པའི་དོན་རྟེན་འབྱུང་གི་དོན་དུ་མཐོང་བ་ན། རང་
བཞིན་གྱིས་སྟོང་པ་ཞེས་པ་སྤྱིར་སྟོང་པའམ་མེད་པའི་དོན་མིན་པས། རང་བཞིན་གྱིས་ནི་སྟོང་པ་དང༌།
དེ་ལ་བྱ་བྱེད་ཐམས་ཅད་འཐད་པ་མི་འགལ་ཞིང་། དེ་ལས་གོ་བཟློག་ནས་རང་བཞིན་མེད་པའི་དོན་
གོ
ན
- 286 -



༄༅། །རྟེན་འབྲེལ་བསྟོད་པའི་ཊཱིཀྐ་འོད་དཀར་འཕྲེང་བ། །༼ཁ༽
གཏན་མེད་དང་། རྟེན་ནས་འབྱུང་བའི་དོན་རང་བཞིན་གྱིས་གྲུབ་པར་བཟུང་བ་ན། སྟོང་པ་ཁས་བླངས་
པ་ལ་བྱ་བྱེད་ཐམས་ཅད་མི་རུང་བའི་ཆད་མཐར་ལྷུང་ཞིང་། རྟེན་འབྱུང་གི་བྱ་བྱེད་འཐད་ལྡན་དུ་ཁས་
བླངས་པ་མ་དོར་བར་དེ་དང་བཅས་བཞིན་པ་ལ་རང་གིས་གྲུབ་པས་སྟོང་པ་མེད་པ་སྟེ་མི་རུང་བས་རྟག་
མཐར་ལྷུང་བས། མདོར་ན་སྟོང་པ་དང་རྟེན་འབྱུང་གཅིག་གྲོགས་སུ་གཅིག་མི་འགྲོ་བར་ཚ་གྲང་ལྟར་བློ་
ངོར་འགལ་བ་དེ་སྲིད་ཀྱི་བར་དུ་ཉམ་ང་བའི་གནས་རྟག་ཆད་ཀྱི་མཐའི་གཡང་དུ་ལྷུང་བར་བཞེད་པའི་
ཕྱིར་རོ། །དེ་ལྟར་སྟོང་པ་ངེས་པ་ཙམ་གྱིས་སྣང་བ་ལ་ངེས་ཤེས་རྙེད་དུ་འགྲོ་ལ། སྣང་བ་ལ་ངེས་ཤེས་
རྙེད་པ་ཙམ་དུ་སྟོང་པ་ལ་ངེས་ཤེས་རྙེད་པ་ལ་ཚེ་སྔ་མ་ནས་སྟོང་ཉིད་རྟོགས་པའི་བག་ཆགས་ཡོད་པ།
བསོད་ནམས་རྒྱ་ཆེར་བསགས་པ་ཞིག་དགོས་པས། ངེས་ཤེས་དེ་གཉིས་རྙེད་པ་སྲིད་མཐའ་ཙམ་དུ་
སོང་བ་དེའི་ཕྱིར། ཁྱོད་ཀྱིས་བསྟན་པ་ལ་ཞུགས་པ་རྣམས་ཀྱི་ནང་ནས་སྟོང་པ་རྟེན་འབྱུང་གི་དོན་དུ་
མཐོང་བ་ལ། གསུང་རབ་རྣམས་ལས་བསྔགས་པ་རྒྱ་ཆེར་བརྗོད་ཀྱི། བོད་ཀྱི་དབུ་མ་པར་ཁས་ལེན་པ་
རྣམས་ལྟར། རང་ལུགས་ལ་རང་བཞིན་མེད་པའི་སྟོང་ཉིད་ཁས་བླངས་ནས་བྱ་བྱེད་ཐམས་ཅད་རང་
ལུགས་ལ་གཞི་མ་གྲུབ་པར་གཞན་ངོར་སྐྱེལ་བ་ལ་ལྟ་བའི་ཡང་རྩེར་རེ་ན་ཅི་ཞིག་བསྔགས་པར་འོས་ཏེ།
ཁྱོད་ཀྱིས་ཆོས་ཐམས་ཅད་རང་བཞིན་མེད་པར་ཁས་བླངས་པས། རྒྱུ་འབྲས་ཀྱི་བྱ་བྱེད་ཐམས་ཅད་ཁྱོད་
ལ་མི་རུང་བར་ཐལ་བ་འཕངས་པ་ན། ད་ཆད་མཐར་མི་ལྟུང་སྟེ། འཇིག་རྟེན་རང་འགའ་བ་རྣམས་ཀྱིས་
རྒྱུ་འབྲས་ཁས་བླངས་པའི་ཕྱིར་རོ། །ཞེས་པའི་འབྲེལ་མེད་སྨྲ་བ་ལ་དབུ་མ་པར་རློམ་པའི་ཕྱིར་རོ། །གོང་
གི་སྦྱོར་ངག་ལ་ཕྱི་རོལ་པས་རྟགས་མ་གྲུབ་དང་། ནང་པའི་དངོས་སྨྲ་བ་སོགས་ཀྱིས་ཁྱབ་པ་འགལ་
བར་འདོད་ཅིང་རྟག་ཆད་ཀྱི་མཐར་ངེས་པར་ལྟུང་སྟེ། ལེགས་བཤད་སྙིང་པོ་ལས། གང་ཟག་དང་ཆོས་
བརྟེན་ནས་འབྱུང་བའི་རྟེན་འབྲེལ་མི་འདོད་པར་དེ་གཉིས་བདེན་པར་འདོད་པའི་གཞན་སྡེ་ནི་རྟག་ཆད་
ཀྱི་ལྟ་བའི་གཡང་དུ་ལྟུང་ལ། དེ་གཉིས་རྟེན་འབྲེལ་དུ་འདོད་ཀྱང་དེ་ཁོ་ན་ཉིད་དུ་གྲུབ་པ་དང་རང་གི་
མཚན་ཉིད་ཀྱིས་གྲུབ་པར་འདོད་པའི་རང་སྡེ་དེ་དག་ཀྱང་རྟག་ཆད་ཀྱི་ལྟ་བའི་དབང་དུ་འགྱུར་བས།
རྟག་ཆད་ཀྱི་ལྟ་བ་དང་བྲལ་བར་འདོད་ན་གང་ཟག་དང་ཆོས་རྣམས་རྟེན་ནས་འབྱུང་བ་ཆུ་ཟླ་བཞིན་དུ་
རང་བཞིན་གྱིས་སྟོང་པར་ཁས་བླང་ངོ་། །ཞེས་དང་། ལམ་གྱི་གཙོ་བོ་རྣམ་གསུམ་ལས། གང་ཞིག་
འཁོར་འདས་ཆོས་རྣམས་ཐམས་ཅད་ཀྱི། །རྒྱུ་འབྲས་ནམ་ཡང་བསླུ་བ་མེད་མཐོང་ཞིང་། །དམིགས་པའི་
གཏད་སོ་གང་ཡིན་ཀུན་ཞིག་པ། །དེ་ནི་རྒྱལ་བ་དགྱེས་པའི་ལམ་ལ་ཞུགས། །ཞེས་དང་། བྱང་ཆུབ་
-287 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། ༼༡༽
སེམས་འགྲེལ་ལས། ཆོས་རྣམས་སྟོང་པ་འདི་ཤེས་ནས། །ལས་དང་འབྲས་བུ་བསྟེན་པ་གང་། །ངོ་
མཚར་བས་ཀྱང་འདི་ངོ་མཚར། །རྨད་བྱུང་བས་ཀྱང་འདི་རྨད་བྱུང་། །ཞེས་གསུངས་སོ། །བསྔགས་པའི་
འོས་སུ་གྱུར་བའི་ལྟ་བ་དེ་ཇི་ལྟ་བུ་སྙམ་ན། དེ་ཡང་ཀུན་ཏུ་མེད་པ་དང་། །རང་བཞིན་གྱིས་ནི་ཡོད་པས་
མིན༑ ༑རྟེན་འབྲེལ་གྱི་རྟགས་ཀྱིས་སྒྲུབ་བྱ་དེ་ཡང་རང་བཞིན་མེད་པ་ཉིད་ཡིན་གྱི། ཀུན་ཏུ་མེད་པ་མ་
ཡིན་ལ། སྒྲུབ་བྱེད་ཀྱི་གཏན་ཚིགས་དེ་ཡང་རྒྱུ་རྐྱེན་ལ་བརྟེན་ནས་འབྱུང་བ་ཙམ་ཡིན་གྱི། རང་བཞིན་
གྱིས་ཡོད་པས་མ་ཡིན་ནོ། །
གཉིས་པ་ནི། གོང་གི་སྦྱོར་ངག་དེ་ཡི་ཕྱོགས་ཆོས་སྒྲུབ་པ་ལ། ལྟོས་མེད་ནམ་མཁའི་མེ་ཏོག་
བཞིན། །དེས་ན་མ་བརྟེན་ཡོད་མ་ཡིན། །ཞེས་གསུངས་ཏེ། དངོས་པོ་གང་དང་གང་ཡིན་ཀྱང་རུང་བ་དེ་
དག་ཆོས་ཅན། རང་གི་རྒྱུ་རྐྱེན་ནམ། ཆ་ཤས་ལ་མ་བརྟེན་པར་ཡོད་པ་མ་ཡིན་ཏེ། རྒྱུ་རྐྱེན་ཚང་བ་ལ་
ལྟོས་མེད་དུ་ཡོད་ན། རྒྱུ་རྐྱེན་མ་ཚང་བའི་ནམ་མཁའ་སྟོང་པ་ལ་མེ་ཏོག་གི་ཚལ་ཆེན་པོ་ཡོད་པར་འགྱུར་
ལ་ དེ་བཞིན་དུ་རྒྱུ་རྐྱེན་གང་ཡང་མ་ཚང་བའི་སར་ལོ་ཏོག་སོགས་དངོས་པོ་ཐམས་ཅད་ཡོད་པར་
འགྱུར་པའམ། ཡང་ན་རྒྱུ་རྐྱེན་ལ་མི་ལྟོས་པའི་ཕྱིར་རྒྱུ་རྐྱེན་ཚང་ཡང་གཏན་དུ་མེད་པར་འགྱུར་བའི་
ཕྱིར༑ དེས་ན་རྒྱུ་རྐྱེན་ལ་མ་བརྟེན་པའི་དངོས་པོ་ནམ་མཁའི་མེ་ཏོག་བཞིན་དུ་མི་སྲིད་དོ། །ལྡོག་ཁྱབ་
སྒྲུབ་པ་ལ། ངོ་བོས་གྲུབ་ན་དེ་འགྲུབ་པ། །རྒྱུ་དང་རྐྱེན་ལ་ལྟོས་པ་འགལ། །གསུངས། དངོས་པོ་རྣམས་
ཆོས་ཅན། ཁྱོད་འགྲུབ་པའམ་ཡོད་པ་རྒྱུ་རྐྱེན་ལ་ལྟོས་པ་འགལ་ཏེ། ཁྱོད་ཡོད་པ་རང་དབང་དུའམ་རང་
གི་ངོ་བོ་ཉིད་ཀྱིས་གྲུབ་པའི་ཕྱིར། དེ་ལྟར་རྗེས་འགྲོ་དང་ལྡོག་པ་བསྟན་ནས་སྦྱོར་བ་དངོས་འགོད་པ་ནི།
དེ་ཕྱིར་བརྟེན་ནས་འབྱུང་བ་ལས། །མ་གཏོགས་ཆོས་འགའ་ཡོད་མིན་པས། །རང་བཞིན་གྱིས་ནི་སྟོང་
པ་ལས། །མ་གཏོགས་ཆོས་འགའ་མེད་པར་གསུངས། །ཞེས་གསུངས་ཏེ། དེ་ལྟར་རྗེས་འགྲོ་དང་ལྡོག་
པ་ངེས་པ་དེའི་ཕྱིར། ཐུབ་པའི་དབང་པོས་ཀུན་ནས་ཉོན་མོངས་དང་རྣམ་བྱང་གི་ཆོས་འགའ་ཡང་སྟེ།
སྲིད་ཚད་ཆོས་ཅན། རང་བཞིན་གྱིས་ནི་སྟོང་པ་ཁོ་ན་ཡིན་གྱི། དེ་ལྟར་མ་གཏོགས་པ་འགའ་ཡང་ཡོད་
པ་མ་ཡིན་ཏེ། རང་རང་གི་རྒྱུ་རྐྱེན་ལ་བརྟེན་ནས་འབྱུང་བའམ། ལྟོས་ནས་འགྲུབ་པ་ལས་མ་གཏོགས་
པའི་ཆོས་འགའ་ཡང་ཡོད་པ་མ་ཡིན་པའི་ཕྱིར། ཞེས་གསུངས་སོ། །དབུ་མ་རྩ་བ་ལས། གང་ཕྱིར་རྟེན་
འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་པ། །དེ་ཕྱིར་སྟོང་པ་མ་ཡིན་པའི། །ཆོས་འགའ་ཡོད་པ་
མ་ཡིན་ནོ། །ཞེས་དང་། རྩོད་བཟློག་གི་རང་འགྲེལ་ལས་ཀྱང་། འདིར་ནི་དངོས་པོ་རྣམས་རྟེན་ནས་
}
A
- 288-



༄༅། །རྟེན་འབྲེལ་བསྟོད་པའི་ཊཱིཀྐ་འོད་དཀར་འཕྲེང་བ། །༼ཁ༽
འབྱུང་བ་གང་ཡིན་པ་དེ་ནི་སྟོང་པ་ཉིད་ཡིན་ནོ། །ཅིའི་ཕྱིར་ཞེ་ན། རང་བཞིན་མེད་པ་ཉིད་ཡིན་པའི་ཕྱིར་
རོ༑ ་དངོས་པོ་གང་དག་རྟེན་ཅིང་འབྲེལ་བར་འབྱུང་བ་དེ་དག་ནི་རང་བཞིན་དང་བཅས་པ་མ་ཡིན་ཏེ།
རང་བཞིན་མེད་པའི་ཕྱིར་རོ། །ཅིའི་ཕྱིར་ཞེ་ན། རྒྱུ་དང་རྐྱེན་ལ་ལྟོས་པ་དང་བཅས་པའི་ཕྱིར་རོ། །གལ་
ཏེ་དངོས་པོ་རྣམས་རང་བཞིན་གྱིས་ཡོད་ན་ནི་རྒྱུ་དང་རྐྱེན་མེད་ཀྱང་ཡོད་པར་འགྱུར་བ་ཞིག་ན། དེ་ལྟ་
ཡང་མ་ཡིན་པ་དེའི་ཕྱིར་རང་བཞིན་མེད་པ་ཡིན་ཏེ། དེས་ན་སྟོང་པའོ་ཞེས་བྱ་བར་འཆད་དོ་ཞེས་
གསུངས་སོ། །འདིར་རྟེན་འབྱུང་གི་དོན་ལྟོས་ནས་འབྱུང་བ་དང་། ལྟོས་ནས་འགྲུབ་པ་གཉིས་ཀྱི་འབྱུང་
བའི་དོན་སྐྱེ་བ་ཁོ་ན་ལ་མི་བཟུང་སྟེ། དེ་ལྟར་ན་འདུས་མ་བྱས་ལ་མ་ཁྱབ་པའི་ཕྱིར་རོ། །རྩ་ཤེའི་རྣམ་
བཤད་ཆེན་མོ་ལས། དེ་ལ་ཕྲད་ལྟོས་རྟེན་གསུམ་རྣམ་གྲངས་པར་གསུངས་པས། རྟེན་པའི་སྒྲ་དོན་ནི་
ཤེས་བྱ་ཐམས་ཅད་ལ་ཡོད་ལ། འབྱུང་བ་ལ་གཉིས་ཡོད་པའི་སྐྱེ་བ་ནི་འདུས་བྱས་མ་ཡིན་པ་ལ་མེད་
ཀྱང༑ དེ་ལ་བརྟེན་ནས་འགྲུབ་པ་ཡང་འབྱུང་བའི་དོན་དུ་གསུངས་པ་ཡོད་དེ། བྱེད་པོ་ལས་ལ་བརྟེན་
བྱས་ཤིང་། །ལས་ཀྱང་བྱེད་པོ་དེ་ཉིད་ལ། །བརྟེན་ནས་འབྱུང་བ་མ་གཏོགས་པ། །འགྲུབ་པའི་རྒྱུ་ནི་མ་
མཐོང་ངོ༌། །ཞེས་ལས་ལ་བརྟེན་ནས་བྱེད་པ་པོ་འབྱུང་བར་གསུངས་ཀྱང་ལས་བྱེད་པ་པོའི་སྐྱེད་བྱེད་མ་
ཡིན་པ་དང་། རིག་པ་དེ་ཆོས་གཞན་ལ་ཡང་སྦྱར་བར་གསུངས་པའི་སྐབས་སུ་ཚད་མ་དང་གཞལ་བྱ་
དང་བསྒྲུབ་བྱ་དང་སྒྲུབ་བྱེད་ཕན་ཚུན་ལ་བརྟེན་ནས་འབྱུང་བར་གསུངས་ཀྱང་ཕན་ཚུན་སྐྱེད་བྱེད་དུ་མི་
རུང་ངོ་། །རིན་ཆེན་འཕྲེང་བ་ལས་ཀྱང་། འདི་ཡོད་ན་ནི་འདི་འབྱུང་སྟེ། །ཐུང་ངུ་ཡོད་ན་རིང་པོ་བཞིན། །
ཞེས་གསུངས་ཀྱང་ཐུང་ངུ་རིང་པོའི་སྐྱེད་བྱེད་མ་ཡིན་པ་བཞིན་ནོ། །ཞེས་གསུངས་སོ། །
གསུམ་པ་ནི། དེ་ལྟར་རྟེན་འབྲེལ་གྱི་རྟགས་ཀྱིས་ཆོས་ཐམས་ཅད་རང་བཞིན་གྱི་མེད་པར་སྒྲུབ་ན།
ཆོས་ཐམས་ཅད་རང་བཞིན་གྱིས་གྲུབ་པ་མེད་ན་འཁོར་འདས་ཀྱི་རྒྱུ་འབྲས་ཐམས་ཅད་མི་རུང་བས་
རང་བཞིན་མེད་པའི་ལྟ་བ་འདི་ནི་ཐ་ཆད་ཞིག་གོ་ཞེ་ན། ཁྱོད་ལྟ་བུ་བློ་རྨོངས་པ་ལ་རང་བཞིན་གྱིས་གྲུབ་
པ་ཕྲ་མོ་ཡང་བཀག་ན། དེ་ལ་བྱ་བྱེད་རྒྱུ་འབྲས་ཐམས་ཅད་མི་རུང་སྙམ་པར་འབྱུང་བ་ནི་ཤིན་ཏུ་བདེན་
མོད་ཀྱི་དེ་ནི་འཐད་པ་མ་ཡིན་ཏེ། གལ་ཏེ་རང་བཞིན་གྱིས་གྲུབ་པའི་ཆོས་སྐུའི་རྩེ་མོ་ཙམ་ཞིག་ཡོད་ན་
ཡང་རང་བཞིན་དུ་སྒྲོ་འདོགས་པ་སྤོང་མི་ནུས་ཏེ། རང་བཞིན་གྱིས་ཡོད་པའི་དོན་ནི་གཞན་དུ་བསྒྱུར་དུ་
མི་རུང་བ་ཡིན་པས། དེ་ལ་ལམ་བསྒོམས་པས་གོམས་པ་ཆེར་འགྲོ་བ་དང་། ཉོན་མོངས་ཆུང་དུ་འགྲོ་བ་
གང་ཡང་མི་རུང་ངོ་། །འདི་ལྟར། རང་བཞིན་ལྡོག་པ་མེད་པའི་ཕྱིར། །ཆོས་རྣམ་རང་བཞིན་འགའ་ཡོད་
- 289-



༄༅ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ན༑ ༑མྱ་ངན་འདས་པ་མི་རུང་ཞིང་། །སྤྲོས་ཀུན་ལྡོག་པ་མེད་པར་གསུངས། །གང་ལས་གསུངས་ན་
ཡུམ་གྱི་མདོ་དང་གླང་པོ་རྩལ་གྱི་མདོ་སོགས་དང་དབུ་མ་རྩ་བ་སོགས་ལས་གསུངས་སོ། །ཡུམ་གྱི་མདོ་
ལས༑ ཐ་ན་དངོས་པོ་སྐྲའི་རྩེ་མོ་ཙམ་རང་བཞིན་གྱིས་གྲུབ་ན་ཡང་། བྱང་ཆུབ་སེམས་དཔའ་སེམས་
དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་
མི་འགྱུར་རོ་ཞེས་དང་། གླང་པོ་རྩལ་གྱི་མདོ་ལས། གལ་ཏེ་ཆོས་རྣམས་རང་བཞིན་ཡོད་གྱུར་ན། །རྒྱལ་
བ་ཉན་ཐོས་བཅས་པས་དེ་མཁྱེན་འགྱུར། །ཐེར་ཟུག་ཆོས་ནི་མྱ་ངན་འདའ་མི་འགྱུར། །མཁས་རྣམས་
ནམ་ཡང་སྤྲོས་དང་བྲལ་མི་འགྱུར། །ཞེས་དང་། དབུ་མ་རྩ་བ་ལས། གལ་ཏེ་འདི་ཀུན་མི་སྟོང་ན། །འབྱུང་བ་
མེད་ཅིང་འཇིག་པ་མེད། །འཕགས་པའི་བདེན་པ་བཞི་པོ་རྣམས། །ཁྱོད་ལ་མེད་པར་ཐལ་བར་འགྱུར། །ཞེས་
གསུངས་སོ། །གྲོལ་བ་དོན་གཉེར་གྱི་ལམ་བསྒོམས་པས་མྱ་ངན་ལས་འདས་པ་ཐོབ་པ་མི་རུང་བ་དང་།
བདག་འཛིན་གྱི་སྤྲོས་པ་ཀུན་ལྡོག་པ་མེད་པར་མི་འདོད་ལ། དེ་མི་འདོད་ན་རང་བཞིན་སྒྲོ་འདོགས་པའི་
བློ་ལྷན་སྐྱེས་ཀྱི་འཛིན་སྟངས་ཀྱི་ཡུལ་འགྱུར་ལྡོག་མེད་པ་དེ་ལྟ་བུའི་ངོ་བོ་འགའ་ཡང་ཆོས་རྣམས་ལ་
ཡོད་པར་ཁས་ལེན་མི་རུང་བར་གསུངས་པ་དེ་ཡི་ཕྱིར། ཀུན་བྱང་གི་ཆོས་རྣམས་རང་བཞིན་གྱིས་གྲུབ་
པ་དང་དང་པོ་ནས་རྣམ་པར་བྲལ་བ་ཡིན་ནོ་ཞེས། རིགས་པ་ཡང་དག་གིས་གྲུབ་པའི་དོན་དེ་ཉིད་རྒོལ་
བ་ངན་པའི་ཀླན་ཀས་བག་ཚ་བ་མེད་པར་རྒྱལ་སྲས་འཕགས་པ་སོགས་མཁས་པ་ཆོས་ཀྱི་གནས་ལུགས་
མངོན་དུ་གྱུར་པའི་ཚོགས་ཀྱི་དབུས་སུ་མི་ཡི་སེང་གེས་ཡན་ལག་ལྔ་དང་ལྡན་པའི་སྒྲས་ཡང་དང་ཡང་
དུ་ལེགས་པར་བསྔགས་པ་འདི་ལས། དགེ་སྦྱོང་བྲམ་ཟེ་རིགས་པ་སྨྲ་བ་སུ་ཞིག་གིས་འགོང་པར་ནུས།
དེའི་ཕྱིར། དེ་ཕྱིར་རང་བཞིན་རྣམ་བྲལ་ཞེས། །སེང་གེའི་སྒྲ་ཡིས་ཡང་ཡང་དུ། །མཁས་པའི་ཚོགས་སུ་
ལེགས་གསུངས་པ། །འདི་ལ་སུ་ཡིས་འགོང་བར་ནུས། །ཞེས་གསུངས་སོ། །རང་བཞིན་མེད་པའི་
ཕྱོགས་ལ་ནི་འཁོར་འདས་ཀྱི་རྒྱུ་འབྲས་བྱ་བྱེད་ཐམས་ཅད་ཆེས་ཤིན་ཏུ་རུང་བ་ཡིན་ནོ། །འདི་ལྟར།
རང་བཞིན་འགའ་ཡང་མེད་པ་དང་། །འདི་ལ་བརྟེན་ནས་འདི་འབྱུང་བའི། །རྣམ་གཞག་ཐམས་ཅད་
འཐད་པ་གཉིས། །མི་འགལ་འདུ་བ་སྨོས་ཅི་དགོས། །བརྟེན་ནས་འབྱུང་བའི་རྒྱུ་མཚན་གྱིས། །མཐར་ལྟ་བ་
ལ་མི་བརྟེན་ཞེས། །ལེགས་གསུངས་འདི་ནི་མགོན་ཁྱོད་ཀྱི། །སྨྲ་བ་བླ་ན་མེད་པའི་རྒྱུ། །རང་བཞིན་
གྱིས་གྲུབ་པ་འགའ་ཡང་མེད་པ་དང་། འཁོར་འདས་དང་ཕྱི་ནང་གི་རྒྱུ་འདི་ལ་བརྟེན་ནས་འབྲས་བུ་འདི་
བྱུང་བའི་རྣམ་གཞག་ཐམས་ཅད་རང་བཞིན་མེད་པར་སྨྲ་བའི་ལུགས་ལ་འཐད་པ་གཉིས་མི་འགལ་བར་
- 290 -



(༡）༄༅། །རྟེན་འབྲེལ་བསྟོད་པའི་ཊཱིཀྐ་འོད་དཀར་འཕྲེང་བ། །༼ཁ༽ -
གཞི་གཅིག་གི་སྟེང་དུ་འདུ་བ་སྲིད་པ་སྨོས་ཅི་དགོས། བརྟེན་ནས་འབྱུང་བའི་རྒྱུ་མཚན་ཉིད་ཀྱིས་རང་
བཞིན་གྲུབ་པ་མེད་པར་མཉམ་གཞག་དུ་ངེས་པ་བརྟན་པོ་བསྐྱངས་པའི་རྗེས་ཐོབ་ཏུ་རྒྱུ་འབྲས་རྟེན་
འབྲེལ་རྣམས་ལ་བལྟས་པ་ན། དེ་ལྟ་བུའི་རྣལ་འབྱོར་པ་དེ་ལ། བརྟེན་ནས་འབྱུང་བའི་རྒྱུ་མཚན་དེ་ཉིད་
ཀྱིས་རང་བཞིན་མེད་པ་ལ་ངེས་པ་ཆེར་འགྲོ། རང་བཞིན་མེད་པའི་རྒྱུ་མཚན་དེ་ཉིད་ཀྱིས་རྒྱུ་རྐྱེན་བཟང་
ངན་གྱི་འབྲས་བུ་བཟང་ངན་མ་འཆོལ་བར་འབྱིན་ནུས་པ་ལ་ངེས་པ་ཆེར་འགྲོ་བས། རྟག་ཆད་གཉིས་
ཀའི་མཐར་འཛིན་པའི་ལྟ་བ་ལ་ཡིད་མི་བརྟེན་པ་ཞིག་འབྱུང་ཞེས་སངས་རྒྱས་ཀྱིས་གསུངས་ལ། དེ་
ལྟར་ལེགས་པར་གསུངས་པ་འདི་ནི་འགྲོ་བ་ལྟ་ངན་གྱི་བྲན་དུ་བྱས་ཏེ་མགོན་མེད་པ་རྣམས་ཀྱི་མགོན་པོ་
ཁྱོད་ཀྱི་ཆོས་སྨྲ་བ་བླ་ན་མེད་པའི་རྒྱུ་མཚན་ཕུལ་དུ་བྱུང་བའོ། །མདོ་ལས། མཁས་པས་རྟེན་འབྱུང་ཆོས་
རྣམས་རྟོགས་གྱུར་ཏེ། །མཐར་ལྟ་བ་ལ་བརྟེན་པར་ཡོངས་མི་བྱེད། །ཞེས་དང་། ལམ་གཙོ་ལས་ཀྱང་།
གཞན་ཡང་སྣང་བས་ཡོད་མཐའ་སེལ་བ་དང་། །སྟོང་པས་མེད་མཐའ་སེལ་ཞིང་སྟོང་པ་ཉིད། །རྒྱུ་དང་
འབྲས་བུར་འཆར་བའི་ཚུལ་ཤེས་ན། །མཐར་འཛིན་ལྟ་བས་འཕྲོག་པར་མི་འགྱུར་རོ། །ཞེས་གསུངས་
བཞི་པ་ནི། དེ་ལྟར་རྟག་ཆད་ཀྱི་མཐར་འཛིན་གཉིས་ཀ་དུས་གཅིག་ཏུ་འགོག་ནུས་པའི་རིགས་པ།
བརྟེན་ནས་འབྱུང་བའི་རྒྱུ་མཚན་གྱིས་རང་བཞིན་མེད་པ་གཏན་ལ་འབེབས་ཚུལ་གྱི་དོན་དེ་ལེགས་པར་
ཁོང་དུ་ཆུད་པ་ན་ཆོས་བསྟན་པ་དེ་ལ་ཡ་མཚན་སྐྱེས། དེ་ལ་བརྟེན་ནས་གསུང་པ་པོ་ལ་ཡ་མཚན་སྐྱེས་
ཏེ༑ བསྔགས་པ། འདི་ཀུན་ངོ་བོས་སྟོང་པ་དང་། །འདི་ལས་འདི་འབྲས་འབྱུང་བ་ཡི། །ངེས་པ་གཉིས་
པོ་ཕན་ཚུན་དུ། །གེགས་མེད་པར་ནི་གྲོགས་བྱེད་པ། །འདི་ལས་ངོ་མཚར་གྱུར་པ་དང་། །འདི་ལས་
རྨད་དུ་བྱུང་བ་གང་། །ཚུལ་འདིས་ཁྱོད་ལ་བསྟོད་ན་ནི། །བསྟོད་པར་འགྱུར་གྱི་གཞན་དུ་མིན། །ཕྱི་ནང་
གི་ཆོས་འདི་ཀུན་རང་གི་ངོ་བོས་གྲུབ་པས་གཏན་དུ་སྟོང་པ་དང་སྟོང་བཞིན་དུ་རྒྱུ་འདི་ལས་འབྲས་བུ་
འདི་འབྱུང་གི་གཞན་མི་འབྱུང་ཞེས་དཀར་ནག་གི་ལས་འབྲས་སོ་སོར་ངེས་པ་དང༌། མ་བྱས་པ་དང་མི་
འཕྲད་ཅིང་། བྱས་པ་ཆུད་མི་ཟ་བ་རྒྱུ་འབྲས་འཕེལ་ཆེ་བའི་ངེས་པ་སྟེ། སྣང་སྟོང་གི་ངེས་པ་གཉིས་པོ་ཚ་
གྲང་ལྟར་མི་འགལ་བར་ཕན་ཚུན་གཅིག་ལ་ངེས་པ་དྲངས་ན། རིགས་པ་གཞན་ལ་ལྟོས་མེད་དུ་ངེས་པ་
དེ་ཉིད་ཀྱིས་གཅིག་ཤོས་ལ་ངེས་པ་མེ་ལ་ཤིང་བསྣན་པ་ལྟར་ཆེར་འགྲོ་བས། ཕན་ཚུན་གེགས་མེད་པའི་
ཕྱིར་གྲོགས་བྱེད་པ་འདི་ལས་ངོ་མཚར་ཆེ་བར་གྱུར་པ་དང་། འདི་ལས་རྨད་དུ་བྱུང་བའི་ཆོས་མཁས་
- 291-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། ༣༡༽
_ft
，
- --- ------
-
པའི་ཡིད་འཕྲོག་པ་གང་ཞིག་ཡོད་དེ། སྣང་བ་ལ་ངེས་པ་དྲངས་པས། ལས་འབྲས། ངེས་འབྱུང་རྣམ་
དག་སྙིང་རྗེ། བྱང་སེམས་སོགས་རྒྱ་ཆེ་བའི་ལམ་ལ་བསླབས་པས་འབྲས་བུ་གཟུགས་སྐུ་རྣམ་གཉིས་
ཐོབ་ནས་འཁོར་བ་ཇི་སྲིད་བར་སེམས་ཅན་གྱི་དོན་བྱེད་པས། གནས་སྐབས་སུ་ངན་འགྲོར་མི་ལྟུང་
ཞིང་ཕུགས་ཞི་མཐར་མི་གནས། སྟོང་པ་ལ་ངེས་པ་དྲངས་པས་ཟབ་མོ་ལྟ་བའི་ལམ་གྱིས་སྲིད་མཐའ་
འགོག་ཅིང༌། མཐར་ཐུག་ཆོས་སྐུ་མངོན་དུ་འགྱུར་བའི་ཕྱིར། ཚིག་ཚོགས་ཆུང་ལ་འཕྲུལ་ཆེ་བའི་ཆོས་
གསུངས་ཚུལ་འདིའི་སྒོ་ནས་ཁྱོད་ལ་བསྟོད་ན་བསྟོད་པ་བླ་ན་མེད་པར་འགྱུར་གྱིས། གཞན་མཚན་དཔེ་
དང༑ གསུངས་དབྱངས་སོགས་ཀྱི་སྒོ་ནས་བསྟོད་པ་ནི། ནོར་བུ་ལ་མི་བསྟོད་པར་ནོར་བུ་འཇོག་པའི་
ཟ་མ་ཏོག་ལ་བསྟོད་པ་ལྟར་བསྟོད་པ་ཆེན་པོར་མི་འགྱུར་རོ། །དེའི་ཕྱིར། ལམ་རིམ་ཆེན་མོ་ལས། ཨེ་
མའོ་ལས་དང་ཉོན་མོངས་པའི་སྒྱུ་མ་མཁན་གྱིས་བྱས་པའི་ཤིང་རྟ་ལ་སོགས་པའི་སྒྱུ་མ་འདི་ནི་ཤིན་ཏུ་
ཡ་མཚན་སྟེ། འདི་ལྟར་རང་རང་གི་རྒྱུ་དང་རྐྱེན་ལས་ཅུང་ཟད་ཀྱང་མ་འཆོལ་བར་འབྱུང་ལ། རང་རང་
གི་ངོ་བོས་གྲུབ་པའི་རང་བཞིན་ཡང་ཅུང་ཟད་ཀྱང་མེད་པའི་ཕྱིར་སྙམ་དུ་རྟེན་ཅིང་འབྲེལ་བར་འབྱུང་
བའི་དོན་རང་བཞིན་གྱིས་མ་སྐྱེས་པ་ལ་ངེས་པ་རྙེད་པར་འགྱུར་བའི་ཕྱིར་རོ་ཞེས་དང་། ལེགས་བཤད་
སྙིང་པོ་ལས་ཀྱང་། དེ་ལྟར་རྒྱུ་དང་རྐྱེན་ལ་བརྟེན་ནས་འབྱུང་བའི་གཏན་ཚིགས་ཉིད་ཀྱིས་ཆོས་རྣམས་
ལ་རང་གི་མཚན་ཉིད་ཀྱིས་གྲུབ་པའི་རང་བཞིན་མེད་དོ་ཞེས་རང་བཞིན་གྱིས་སྟོང་པའི་དོན་རྟེན་འབྱུང་
གི་དོན་དུ་གསུངས་པ་འདི་ཉིད་རང་གི་སྟོན་པ་སྨྲ་བ་གཞན་ལས་ཁྱད་པར་དུ་འཕགས་པའི་འཕགས་
ཆོས་བླ་ན་མེད་པར་གཟིགས་ནས་སློབ་དཔོན་གྱི་གཞུང་མང་པོར་བཅོམ་ལྡན་འདས་ལ་རྟེན་འབྱུང་
གསུང་བའི་སྒོ་ནས་བསྟོད་དེ་ཞེས་གསུངས་སོ། །དེ་ལྟར་ན་གང་གང་རྐྱེན་ལ་ཞེས་པ་ཤློ་ཀ་གཅིག་གི་
དོན་རྒྱས་པར་བཤད་པས། སྟོན་པ་སྨྲ་བ་ཟླ་མེད་དུ་གྲུབ་པ་ཡིན་ནོ། །
མདོར་བསྟན་གཉིས་པ་ནི། གོང་དུ། གང་དུ་བཟུང་བས་ཞེས་སོགས་རྒྱུ་རྐྱེན་ལ་རག་ལས་པའི་རྒྱུ་
མཚན་གྱིས་བྱིས་པ་རྣམས་མཐར་འཛིན་བརྟན་པར་བྱེད་ལ། དེ་ཉིད་ལ་བརྟེན་ནས་མཁས་པ་རྣམས་ནི་
བདག་འཛིན་གྱི་སྤྲོས་པ་གཅོད་པའི་སྒོར་འགྱུར་བར་བཤད་པ། འདིའི་ཚུལ་ཇི་ལྟར་ཡིན་པ་སྨྲ་དགོས་
སོ་ཞེ་ན། འདི་ལ་གཉིས་ལས། དང་པོ་བྱིས་པ་རྣམས་འཆིང་བའི་སྒོར་འགྱུར་ཚུལ་ནི། རྨོངས་པས་བྲན་
དུ་བཟུང་བ་ཡི། །གང་ཞིག་ཁྱོད་དང་ཞེ་འགྲས་པ། །དེ་ཡིས་རང་བཞིན་མེད་པའི་སྒྲ། །མི་བཟོད་གྱུར་
ལ་མཚར་ཅི་ཡོད། །ཁྱོད་ཀྱི་གསུང་གི་གཅེས་པའི་མཛོད། །བརྟེན་ནས་འབྱུང་བར་ཁས་བླངས་ནས། །སྟོང་
- 292 -



) ༄༅། །རྟེན་འབྲེལ་བསྟོད་པའི་ཊཱིཀྐ་འོད་དཀར་འཕྲེང་བ། །༼ཁ༽
ཉིད་ང་རོ་མི་བཟོད་པ། །འདི་ལ་ཁོ་བོ་ངོ་མཚར་གྱུར། །རང་བཞིན་མེད་ལ་བཀྲི་བའི་སྒོ། །བླ་མེད་རྟེན་
ཅིང་འབྲེལ་འབྱུང་གི། །མིང་ཉིད་ཀྱིས་ནི་རང་བཞིན་དུ། །འཛིན་ན་དཀོ་སྐྱེ་བོ་འདི། །འཕགས་མཆོག་རྣམས་
ཀྱིས་ལེགས་བགྲོད་པའི། །འཇུག་ངོགས་ཟླ་དང་བྲལ་གྱུར་པ། །ཁྱོད་དགྱེས་གྱུར་པའི་ལམ་བཟང་
དེར༑ ༑ཐབས་གང་གིས་ནི་བཀྲི་བར་བྱ། །ཞེས་གསུངས་ཏེ། འདི་ལྟར་ཐོག་མ་མེད་པ་ནས་རྟག་པ་
དང་ཆད་པར་ལྟ་བའི་མཐར་འཛིན་གྱི་བག་ཆགས་བརྟན་པོ་རྒྱུན་མ་ཆད་པ། འདིར་ཡང་སློབ་དཔོན་
ངན་པའི་ཕྱིན་ཅི་ལོག་གི་བཤད་པས་རབ་ཏུ་བརྟན་པར་བྱས་ཏེ། རང་གསོད་པའི་གཤེད་མ་གཡོ་ཅན་
ལྟ་བུའི་ལྟ་བ་ངན་པ་ལ་ཞེན་ཅིང་། རྐྱེན་འདི་པ་ཙམ་གྱིས་རྟེན་འབྲེལ་ཙམ་ཞིག་བསྟན་པ་ཡང་མི་བཟོད་པར།
ལས་འབྲས་དང་དེ་ཁོ་ན་ཉིད་ལ་རྨོངས་པས་བྲན་དུ་བཟུང་ཞིང་བཀོལ་བའི་མུ་སྟེགས་ཅན་གང་ཞིག་
ཐུབ་པ་ཁྱོད་དང་ཞེ་འགྲས་པ་སྟེ། ཁྱོད་ལ་དགྲ་ལྟ་བུར་འཛིན་པ་དེ་ཡིས། ཆོས་ཐམས་ཅད་རང་བཞིན་
གྱིས་མེད་དོ་ཞེས་པའི་སྒྲ་ཐོས་པ་ན་བློར་མ་ཆུད་པས་མི་བཟོད་པར་འགྱུར་བ་ལ་དེ་ཙམ་དུ་ཁྲེལ་ནས་ངོ་
མཚར་བ་ཅི་ཡོད། ཐུབ་པ་ཁྱོད་ཀྱི་རྗེས་སུ་ཞུགས་ཏེ་སྡེ་སྣོད་ལ་ཐོས་བསམ་གྱི་ངལ་བ་མང་དུ་བསྟེན་
པའི་མཁས་པ་བྱེ་བྲག་སྨྲ་བ་དང་། མདོ་སྡེ་པ་དང་། སེམས་ཙམ་པ་དང་། དབུ་མ་རང་རྒྱུད་པ་རྣམས་
ཀྱིས༑ རྒྱལ་བ་ཁྱོད་ཀྱི་གསུང་གི་གཅེས་མཛོད་ཀྱི་ནང་གི་སྙིང་པོ་ནོར་ལྟ་བུ། རང་བཞིན་མེད་པ་ངེས་
པར་བྱེད་པའི་ཐབས་བླ་ན་མེད་པ་ཕྱི་ནང་གི་དངོས་པོ་རྣམས་རྒྱུ་རྐྱེན་ལ་རག་ལས་ནས་འབྱུང་བའི་རྟེན་
འབྲེལ་འདི་ཁས་བླངས་ནས་རྒྱུ་མཚན་དེ་ཉིད་ཀྱི་ཕྱིར་རང་བཞིན་ཡོད་པར་བཟུང་ནས་དངོས་པོ་འདི་
དག་ཐམས་ཅད་ནི་རང་བཞིན་གྱིས་མ་གྲུབ་པས་གདོད་མ་ནས་སྟོང་པ་ཉིད་དོ་ཞེས་པའི་སེང་གེའི་ང་རོ་
ལྟ་བུ་འདི་མི་བཟོད་པ་འདི་ལ་ཁོ་བོ་བློ་བཟང་གྲགས་པའི་དཔལ་ངོ་མཚར་བ་སྟེ་ཁྲེལ་རྒོད་ཀྱི་གནས་སུ་
གྱུར་ཏོ། །ལེགས་བཤད་སྙིང་པོ་ལས། དངོས་པོ་རྣམས་རྟག་པར་སྨྲ་བའི་ཕྱི་རོལ་པ་རྟེན་འབྲེལ་ཁས་མི་
ལེན་པས་ཆོས་བདེན་པར་གྲུབ་པར་འདོད་པ་ནི་རང་གི་སྟོན་པའི་ལུགས་ཡིན་པས་མཚར་བའི་གནས་
མིན་ལ། རྒྱུ་རྐྱེན་ལ་བརྟེན་ནས་སྐྱེ་ཞིང་འབྱུང་བའི་རྟེན་འབྲེལ་ཁས་བླངས་ནས་བདེན་པར་གྲུབ་པར་
འདོད་པ་ནི་ཆེས་བཞད་གད་ཀྱི་གནས་སོ། །ཞེས་གསུངས་སོ། །དེ་དག་རང་རང་གི་ལུགས་ཀྱི་བདེན་
པར་ཡོད་མེད་དང་རང་གི་མཚན་ཉིད་ཀྱིས་གྲུབ་མ་གྲུབ་ཀྱི་ཁྱད་པར་སྨྲ་མོད་ཀྱི། ཐལ་འགྱུར་བའི་
ལུགས་ཀྱི་ཐ་སྙད་བཏགས་པའི་བཏགས་དོན་བཙལ་བའི་ཚེ་རྙེད་པའི་རང་བཞིན་གྱིས་གྲུབ་པ་དེ་ཆོས་
ཐམས་ཅད་ཀྱི་སྟེང་དུ་མེད་ན་ཆོས་དེ་གཏན་མེད་དུ་སོང་སྙམ་ནས་དེ་མི་བཟོད་པ་ཡིན་ལ། དེ་ཡང་ཐལ་
བ 293 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
འགྱུར་བའི་ལྟ་བ་རྟོགས་མ་ཟིན་པ་ཐམས་ཅད་ཀྱི་བློ་ལ། དེ་ལྟ་བུའི་རང་བཞིན་མེད་པ་དང་། རྒྱུ་འབྲས་
ཀྱི་འབྲེལ་བ་ངེས་པ་ཅན་གཉིས་གཞི་གཅིག་གི་སྟེང་དུ་མི་འགལ་བར་འཇོག་མི་ཤེས་པར་གསུངས་སོ། །དེ་
ལྟར་ན་གདུལ་བྱ་རང་བཞིན་མེད་པའི་ལྟ་བ་ལ་བཀྲི་བའི་སྒོ་བླ་ན་མེད་པ་རྟེན་ཅིང་འབྲེལ་བར་འབྱུང་
བའི་དོན་ཇི་ལྟ་བ་བཞིན་དུ་མ་རྟོགས་པར་རྟེན་ཅིང་འབྲེལ་བར་འབྱུང་བའི་མིང་ཙམ་ལ་ཞེན་པ་ཉིད་
ཀྱིས༑ སླར་ཡང་དངོས་པོ་འདི་ཐམས་ཅད་རང་བཞིན་གྱིས་གྲུབ་པར་དམ་དུ་འཛིན་ན། ད་ཀོ་སྟེ་ད་ནི་
འདི་འདྲ་བའི་སྐྱེ་བོ་དངོས་སྨྲ་བ་སོགས་འདི་རྣམས། ཐེག་པ་གསུམ་གྱི་འཕགས་མཆོག་རྣམས་ཀྱིས་དུས་
གསུམ་དུ་ལེགས་པར་བགྲོད་པའི་ལམ་མཐའ་དང་བྲལ་བའི་ལྟ་བའི་རྒྱ་མཚོར་འཇུག་པའི་ངོགས་ཏེ་
ཐབས་ཟླ་དང་བྲལ་བར་གྱུར་པ། རྒྱལ་བ་དགྱེས་པར་འགྱུར་བའི་ལམ་བཟང་པོ་དེར། རྟེན་འབྲེལ་
ལས་གཞན་པའི་རང་བཞིན་མེད་པར་སྒྲུབ་པའི་ཐབས་སམ། གཏན་ཚིགས་གང་གིས་བཀྲི་བར་བྱ་སྟེ།
དེ་ལས་མཆོག་ཏུ་གྱུར་པ་མི་སྲིད་པའི་ཕྱིར་རོ། །
གཉིས་པ་མཁས་པ་ལ་སྤྲོས་པ་མ་ལུས་པ་གཅོད་བྱེད་དུ་འགྱུར་ཚུལ་ནི། རང་བཞིན་བཅོས་མིན་
ལྟོས་མེད་དང་། །རྟེན་འབྲེལ་བལྟོས་དང་བཅོས་མ་གཉིས། །ཇི་ལྟ་བུར་ན་གཞི་གཅིག་ལ། །མི་འགལ་
འདུ་བ་ཉིད་དུ་འགྱུར། །དེ་ཕྱིར་བརྟེན་ནས་འབྱུང་བ་གང་། །རང་བཞིན་གྱིས་ནི་གདོད་མ་ནས། །རྣམ་
པར་དབེན་ཡང་དེར་སྣང་བས། །འདི་ཀུན་སྒྱུ་མ་བཞིན་དུ་གསུངས། །ཞེས་གསུངས་ཏེ། དབུ་མའི་ལྟ་
བ་རྙེད་ཟིན་པའི་མཁས་པ་ལ་ནི། རང་བཞིན་གྱིས་གྲུབ་པ་ཡིན་ན་ནི་རྒྱུ་རྐྱེན་གྱིས་བཅོས་པ་མིན་པ་དང་།
རྒྱུ་རྐྱེན་དེ་དང་གདགས་གཞི་ལ་བལྟོས་པ་མེད་པ་ཡིན་དགོས། དེ་དང་རྟེན་ནས་འབྱུང་བའམ། བལྟོས་
ནས་གྲུབ་པའི་རྟེན་འབྲེལ་ལམ། རང་གི་ཆ་ཤས་སམ། རྒྱུ་རྐྱེན་ལ་བལྟོས་པ་དང་། དེ་དག་གིས་བཅོས་
མ་གཉིས་ཇི་ལྟ་བུར་ན་གཞི་གཅིག་ལ་མི་འགལ་བར་འདུ་བ་ཉིད་དུ་འགྱུར་ཏེ། བལྟོས་མ་བལྟོས་དང་།
བཅོས་མ་བཅོས་གཉིས་དངོས་འགལ་ཡིན་པའི་ཕྱིར་རོ། །བུདྡྷ་པཱ་ལི་ཏ་ལས། ངོ་བོ་ཉིད་ནི་བཅོས་མིན་
དང༑ ༑གཞན་ལ་བལྟོས་པ་མེད་པ་ཡིན། །ཞེས་དང་། རྒྱུ་དང་རྐྱེན་ལ་ཡང་བལྟོས་པར་འགྱུར་བ་དེ་ནི།
གཞན་ལ་རག་ལས་པ་གཞན་ལ་བལྟོས་པ། རང་གི་བདག་ཉིད་ཀྱིས་རབ་ཏུ་མ་གྲུབ་པ་ཡིན་པས་ངོ་བོ་
ཉིད་ཅེས་བྱ་བར་ཇི་ལྟར་འཐད་པར་འགྱུར་ཞེས་གསུངས་སོ། །བཅོས་མ་བཅོས་དང་། བལྟོས་མ་
བལྟོས་དངོས་འགལ་ཡིན་པ་དེའི་ཕྱིར། དངོས་པོ་རྟེན་ཅིང་འབྲེལ་བར་འབྱུང་བ་གང་ཡིན་པ་འདི་དག་
ཀུན་ཆོས་ཅན། ཁྱོད་རྒྱལ་བས་སྒྱུ་མ་ལྟ་བུར་གསུངས་པའི་རྒྱུ་མཚན་ཡོད་དེ། རང་བཞིན་གྱིས་གྲུབ་
- 294 -



( ༄༅) ༄༅། །རྟེན་འབྲེལ་བསྟོད་པའི་ཊིཀྐ་འོད་དཀར་འཕྲེང་བ། །༼ཁ༽
པས་ནི་གདོད་མ་ནས་དབེན་ཡང་། ཚུར་མཐོང་གི་དབང་པོའི་མངོན་སུམ་ལ། རང་བཞིན་གྱིས་གྲུབ་པ་
དེར་སྣང་བ་བསྙོན་དུ་མེད་པས་དེ་ལྟར་གསུངས་པའི་ཕྱིར་དེས་ན་མཁས་པ་དབུ་མ་པ་ལ་ནི། དངོས་སྨྲ་
བ་སོགས་གཞི་གང་ལ་བརྟེན་ནས་རང་བཞིན་ཡོད་པར་འཛིན་པའི་རྒྱུ་མཚན་དེ་ཉིད་རང་བཞིན་མེད་པ་
ལ་ངེས་ཤེས་རྙེད་པའི་ཐབས་དང་། བདེན་སྣང་གི་སྤྲོས་པ་མ་ལུས་པ་གཅོད་པའི་སྒོ་དམ་པར་འགྱུར་
པས༑ དུག་སྨན་དུ་བསྒྱུར་བ་ལྟ་བུའི་ཆོས་འདི་ལྟ་བུ་གསུངས་མཁྱེན་པས་རང་གི་སྟོན་པ་སྨྲ་བའི་ཁྱུ་
མཆོག་གོ་སྙམ་དུ་ངེས་པ་སྐྱེའོ། །འདིར་རྣམ་བཤད་རིགས་པའི་རྒྱ་མཚོ་ལས། གལ་ཏེ་རང་བཞིན་གྱིས་
གྲུབ་པས་སྟོང་པའི་དོན་རྟེན་འབྱུང་གི་དོན་ཡིན་ནོ་ཞེས་མང་དུ་གསུང་ན་འདིའི་དོན་གང་ཡིན། ཇི་ལྟར་
ལྟོ་ལྡིར་བ་བུམ་པའི་དོན་དུ་འཇོག་པ་ལྟ་བུའི་དོན་ཡིན་ན་ནི། འབྲས་བུ་རྣམས་རྒྱུ་རྐྱེན་ལ་བརྟེན་ནས་
འབྱུང་བར་ངེས་པའི་བློ་དེ་ཉིད་ཀྱིས་སྟོང་པའི་དོན་ཡང་ངེས་པར་འགྱུར་བས་མི་རིགས་སོ། །འོན་ཏེ་རྟེན་
འབྲེལ་རྗོད་བྱེད་ཀྱི་སྒྲའི་དོན་ཉིད་སྟོང་པའི་དོན་དུ་འདོད་ནའང་གནོད་པ་དེ་ཉིད་དོ། །ཅི་སྟེ་རྟེན་འབྲེལ་
དངོས་སུ་ངེས་པའི་ཤུགས་ཀྱི་དོན་ལ་འདོད་ནའང་སྔར་ལྟར་མི་འཐད་པས་འདིའི་དོན་གང་ཡིན་སྙམ་ན་
དེ་ལྟར་ནི་མི་འདོད་དོ། །འོ་ན་ཇི་ལྟར་འཇོག་སྙམ་ན། སྟོང་པའི་དོན་རྟེན་འབྱུང་གི་དོན་དུ་འགྲོ་བ་ནི་རང་
བཞིན་གྱིས་གྲུབ་པ་ཚད་མས་ཁེགས་པའི་དབུ་མ་པ་རྣམས་ལ་ཡིན་གྱི་གཞན་ལ་མ་ཡིན་ནོ། །དེ་འདྲ་
བའི་དབུ་མ་པ་ལ་ནི་ཕྱི་ནང་གི་དངོས་པོ་རྣམས་རྒྱུ་ལ་རག་ལས་པའི་རྟེན་འབྱུང་དུ་དངོས་སུ་ངེས་པ་ན།
བློ་དེ་ཉིད་ཀྱི་མཐུ་ལ་བརྟེན་ནས་རང་བཞིན་གྱིས་ཡོད་པས་སྟོང་པའི་དོན་དུ་ངེས་པར་འགྱུར་རོ། །རང་
བཞིན་གྱིས་གྲུབ་པ་གཞན་ལ་བལྟོས་པ་མེད་པར་རྟོགས་ཤིང་དེ་དང་རྟེན་འབྱུང་གཉིས་འགལ་བར་ཚད་
མས་རྟོགས་པའི་ཕྱིར་རོ། །དེས་ན་རྟེན་འབྱུང་ཉིད་ཀྱིས་རང་བཞིན་གྱིས་ཡོད་པ་ཁེགས་པའི་སྟོང་ཉིད་
ལ་ངེས་པ་རྙེད་པས་ནི། ནམ་མྱུ་གུ་ལ་སོགས་པ་རྒྱུ་རྐྱེན་ལ་བལྟོས་པར་མཐོང་བ་དང་ཐོས་པ་དང་དྲན་
པའི་མོད་ལ་རྒྱུ་མཚན་དེ་ཉིད་ཀྱིས་རང་བཞིན་མེད་པ་ཡིན་པའི་ཚུལ་སེམས་པ་ལ་གོམས་པར་བྱའོ། །དེ་
ལྟར་བྱས་ན་ཚེ་རབས་གཞན་དུ་རང་བཞིན་མེད་པའི་སྟོང་པ་དངོས་སུ་མ་བཤད་ཀྱང་། རྟེན་འབྱུང་གི་
ཆོས་བཤད་པ་ཉིད་ཀྱིས་སྟོང་པ་ཉིད་ཀྱི་ལྟ་བའི་བག་ཆགས་སད་པར་འགྱུར་ཏེ། རྟ་ཐུལ་གྱིས་ཀུན་ཏུ་རྒྱུ་
ཉེ་རྒྱལ་ལ་བདེན་པ་བཞིའི་རྟེན་འབྲེལ་ཙམ་ཞིག་བཤད་པས་དེ་ཁོ་ན་ཉིད་རྟོགས་པ་བཞིན་ནོ། །ཞེས་
གསུངས་པ་འདི་གོང་འོག་ཀུན་ཏུ་གལ་ཆེ་བས་རྟེན་འབྱུང་དང་སྟོང་པ་དོན་གཅིག་ཚུལ་དེ་ལྟར་ཤེས་པར་
བྱའོ༑ ༑དེ་ལྟར་མདོར་བསྟན་གྱི་དོན་རྟེན་འབྱུང་གི་རྟགས་ཀྱིས་རང་བཞིན་མེད་པ་རྒྱས་པར་སྒྲུབ་པ་
- 295 -



© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དང༑ ཚུལ་དེ་བྱིས་པ་ལ་འཆིང་བ་དང་། མཁས་པ་ལ་གྲོལ་བའི་སྒོར་འགྱུར་ཚུལ་འདི་གཉིས་ལ་ངེས་པ་
གཏིང་ཚུགས་པ་ཞིག་རྙེད་ན། དེ་ལ་བརྟེན་ནས་མི་འཇིགས་པ་བཞི་དམ་བཅས་པ་ལ་སྨྲ་བ་གཞན་གྱིས་
མི་ཚུགས་པ་ལ་ངེས་པ་རྙེད་ཅིང་། དེ་ལས་ཤིན་ཏུ་ལྐོག་གྱུར་སྟོན་པའི་གསུང་རབ་ནས་ཇི་ལྟར་བསྟན་པ་
ལ་ཡང་ངེས་ཤེས་རྙེད་པར་འགྱུར་བས། ཁྱོད་ཀྱིས་ཇི་ལྟར་བསྟན་པ་ལ། །རྒོལ་བ་འགས་ཀྱང་ཆོས་
མཐུན་དུ། །གླགས་མི་རྙེད་པར་གསུངས་པ་ཡང་། །འདི་ཉིད་ཀྱིས་ནི་ལེགས་པར་འཁུམས། །ཅི་སླད་
ཅེ་ན་འདི་བཤད་པས། །མཐོང་དང་མ་མཐོང་དངོས་པོ་ལ། །སྒྲོ་འདོགས་པ་དང་སྐུར་འདེབས་ཀྱི། །གོ་
སྐབས་རིང་དུ་མཛད་ཕྱིར་རོ། །ཁྱོད་ཀྱི་སྨྲ་བ་ཟླ་མེད་པར། །མཐོང་བའི་རྒྱུ་མཚན་རྟེན་འབྱུང་གི །ལམ་
འདི་ཉིད་ཀྱིས་གསུང་གཞན་ཡང་། །ཚད་མར་གྱུར་པར་ངེས་པ་སྐྱེ། །སངས་རྒྱས་བཅོམ་ལྡན་འདས་ཁྱོད་
ཀྱིས༑ ངས་ཆོས་ཐམས་ཅད་རྣམ་པ་ཐམས་ཅད་དུ་ཐུགས་སུ་ཆུད་ཅེས་དང་། ང་སྒྲིབ་པ་ཐམས་ཅད་
ལས་རྣམ་པར་གྲོལ་ཞེས་དང་། བདེན་འཛིན་ལ་སོགས་པའི་ཉོན་མོངས་པས་ཐར་པ་ཐོབ་པ་ལ་བར་དུ་
གཅོད་ཅེས་དང་། བདག་མེད་རྟོགས་པའི་ཤེས་རབ་ལྟ་བུའི་ལམ་འདིས་ངེས་པར་གྲོལ་བ་འཐོབ་ཅེས་
དམ་བཅས་པ་ལ་ཕྱིར་རྒོལ་བ་དགེ་སྦྱོང་ངམ་བྲམ་ཟེ་འགས་ཀྱང་ཆོས་དང་མཐུན་པར་རྒོལ་བས་གླགས་
མི་རྙེད་པར་གསུངས་པ་ཡང་། རྟེན་འབྱུང་གི་རྟགས་ཀྱིས་རང་བཞིན་མེད་པར་གསུངས་པ་འདི་ཡི་དོན་
ལ་རིགས་པས་གནོད་པ་མེད་ཅིང་། ཚད་མས་གྲུབ་པ་འདི་ཉིད་ཀྱི་ནི་ལེགས་པར་འཁུམས་པ་སྟེ་ལེགས་
པར་ཤེས་ནུས་སོ། །ཅིའི་སླད་དུ་དེ་ལྟར་ཤེས་ནུས་ཅེ་ན་རྟེན་འབྱུང་གི་རྒྱུ་མཚན་གྱིས་རང་བཞིན་མེད་པ་
འདི་ཡི་དོན་རྣམ་པར་ཕྱེ་སྟེ་བཅོམ་ལྡན་འདས་ཁྱོད་ཀྱིས་མདོ་སྡེ་དུ་མ་ལས་བཤད་པས། མཐོང་བ་
མངོན་འགྱུར་རང་གི་དབང་པོའི་མངོན་སུམ་ལ་དངོས་སུ་སྣང་བའི་དངོས་པོ་རྣམས་ལ་གཙང་བདེ་རྟག་
བདག་ཏུ་སྒྲོ་འདོགས་པ་དང་། མ་མཐོང་བ་ལྐོག་གྱུར། མི་རྟག་པ་དང་། བདག་མེད་ཕྲ་རགས་ཐར་པ་
དང༑ ཐམས་ཅད་མཁྱེན་པ་ལྟ་བུ་དང་ཤིན་ཏུ་ལྐོག་གྱུར་འཇིག་རྟེན་ཕྱི་མ་དང་། དགེ་སྡིག་གི་འབྲས་བུ་
སོགས་ལ། དེ་དག་མེད་དོ་ཞེས་སྐུར་པ་འདེབས་པའི་གོ་སྐབས་རིང་དུ་མཛད་ཕྱིར་རོ། །ཇི་ལྟར་གཞལ་
བྱ་མངོན་གྱུར་ལ་སྒྲོ་འདོགས་པའི་གོ་སྐབས་རིང་དུ་མཛད་ན། རྫ་མཁན་གྱིས་བྱས་པའི་རྫ་མ་དང་ས་
བོན་དང་ཆུ་ལུད་ཀྱིས་བྱས་པའི་མྱུ་གུ་སོགས་མཐར་འཇིག་པ་མངོན་སུམ་གྱིས་གྲུབ་པ་ན་བྱས་ན་མི་རྟག་
པས་ཁྱབ། དཔེར་ན། བུམ་པ་བཞིན་ཞེས་བརྗོད་པས་འདུས་བྱས་རྣམས་མཐར་འཇིག་པའི་མི་རྟག་པ་
རགས་པ་བློ་ལ་གྲུབ། དེ་ལ་བརྟེན་ནས་སྐད་ཅིག་རེ་རེར་ཡང་འཇིག་པའི་ཕྲ་བའི་མི་རྟག་པ་བློ་ངོར་
AS
- 296 -



༄༅། །རྟེན་འབྲེལ་བསྟོད་པའི་ཊཱིཀྐ་འོད་དཀར་འཕྲེང་བ། །༼ཁ༽
གྲུབ༑ དེ་ལ་བརྟེན་ནས་ཕུང་པོ་ལ་དབང་བསྒྱུར་བ་པོའི་བདག་རྟག་པ་གཅིག་པུ་རང་དབང་ཅན་ཕུང་
པོའི་ངོ་བོར་གྱུར་པ་དང་། ཕུང་པོ་ལས་དོན་གཞན་པ་གང་ཡང་མེད་པར་གྲུབ། དེ་ནས་ཁམས་གསུམ་
པོ་འདི་ཐམས་ཅད་སེམས་ཙམ་ཞིག་གིས་བྱས་པ་འགྲུབ། དེ་ནས་ཕྱི་ནང་གི་དངོས་པོ་གང་ལ་ཡང་བློ་ལ་
སྣང་བ་དང་། མིང་གིས་བཏགས་པ་ཙམ་ལས་རང་ཚུགས་ཐུབ་པའི་རང་བཞིན་མེད་པར་རྟོགས་པ་ན།
གཙང་བདེ་རྟག་བདག་ཏུ་སྒྲོ་འདོགས་པ་མི་འབྱུང་ཞིང་། རང་བཞིན་གྱིས་གྲུབ་པ་ཆོས་གང་ལ་ཡང་མེད་
པར་ངེས་པས། བདེན་འཛིན་གྱི་སྒྲོ་འདོགས་ལྷག་མ་མ་ལུས་པར་སེལ་ལོ། །ལྐོག་གྱུར་ལ་སྐུར་
འདེབས་ཇི་ལྟར་སེལ་ན། རང་བཞིན་མེད་པར་ལེགས་པར་ངེས་པའི་ངེས་ཤེས་ཇི་སྲིད་མངོན་གྱུར་དུ་
རྒྱུད་ལ་ཡོད་པ་དེའི་ཚེ་རང་བཞིན་སྒྲོ་འདོགས་པའི་བདེན་འཛིན་མངོན་གྱུར་དུ་མི་འབྱུང་བ་མྱོང་བས་
གྲུབ༑ དེ་ཡི་ཚེ་གང་གཉེན་པོའི་ཕྱོགས་ཉེ་བ་ན་འགྲིབ་པའི་ཆོས་ཅན་ཡིན་པ་དེ་དག་ནི་ལྷག་མ་མ་ལུས་
པར་གཏན་ཟད་པར་སྲིད་པ་ཡིན་ཏེ། དཔེར་ན། གསེར་གྱི་གཡའ་བཞིན་ནོ། །བདག་འཛིན་འདི་ཡང་
དེ་བཞིན་ནོ། །ཞེས་པས་ཐར་པ་བློ་ལ་འགྲུབ། བདག་མེད་རྟོགས་པའི་རིགས་ཤེས་དང་
། མི་རྟག་པ་
རྟོགས་པའི་བློ་རྣམས་ཆོས་ཅན། གོམས་བྱེད་ཀྱི་ཡན་ལག་དང་མ་བྲལ་ན། རང་གི་གོམས་བྱའི་དོན་ལ་
གསལ་སྣང་དང་གོམས་པ་མཐར་ཐུག་ཏུ་འགྲོ་སྟེ། རྟེན་བརྟན་པ་གོམས་ཟིན་བསྐྱར་མ་ལ་མི་བལྟོས་
པའི་སེམས་ཀྱི་ཡོན་ཏན་ཡིན་པའི་ཕྱིར་ཞེས་པས། ལམ་བདེན་དང་རྣམ་པ་ཐམས་ཅད་མཁྱེན་པ་རང་
རྒྱུད་ལ་འབྱུང་སྲིད་པ་གྲུབ་པས་མི་འཇིགས་པ་བཞི་དམ་བཅས་པ་ལ་ཆོས་མཐུན་གྱི་གླགས་མི་རྙེད་པར་
ངེས་ཤེས་སྐྱེའོ། །ཤིན་ཏུ་ལྐོག་གྱུར་ལ་སྐུར་འདེབས་ཇི་ལྟར་སེལ་ན། ཐུབ་པའི་དབང་པོ་ཁྱེད་ཀྱི་སྨྲ་བ་
འགྲན་ཟླ་མེད་པ་མཐོང་བའི་རྒྱུ་མཚན་ཡང་དག །རྟེན་འབྱུང་གི་ལམ་བདག་མེད་རྟོགས་པའི་ཤེས་རབ་
འདི་ཉིད་རྒྱུད་ལ་སྐྱེས་ན། རང་བཞིན་མེད་པར་སྟོན་པའི་ཐུབ་པའི་གསུང་རབ་ཐམས་ཅད་རང་གི་
བསྟན་བྱའི་དོན་ལ་མི་སླུ་བ་ལ་ངེས་པ་བརྟན་པོ་རྙེད་ལ། དེ་ཡི་ཚེ། སྦྱིན་པ་བཏང་བ་ལས་ལོངས་སྤྱོད་
དང་ཚུལ་ཁྲིམས་ལས་བདེ་འགྲོ་འབྱུང་བ་སོགས་ཤིན་ཏུ་ལྐོག་གྱུར་སྟོན་པའི་གསུང་རབ་རྣམས་ཆོས་
ཅན་༑ རང་གི་བསྟན་བྱའི་དོན་ལ་མི་བསླུ་བ་ཡིན་ཏེ། དེ་བཞིན་གཤེགས་པས་གསུངས་པའི་བཀའ་
ཡིན་པའི་ཕྱིར། དཔེར་ན་རང་བཞིན་མེད་པར་སྟོན་པའི་གསུང་འདི་ཉིད་བཞིན་ཞེས་བརྗོད་པས། ཤིན་
ཏུ་ལྐོག་གྱུར་སྟོན་པའི་གསུང་གཞན་ཡང་རང་གི་བརྗོད་བྱའི་དོན་ལ་ཚད་མར་གྱུར་པར་ངེས་པ་སྐྱེའོ། །
སྔགས་རིམ་ཆེན་མོ་ལས། ལུང་གང་སྐྱེས་བུའི་དོན་གཉིས་སྟོན་པ་རྣམས་དེ་ལ་བསླུ་མི་སླུ་དཔྱོད་པའི་ཚེ་
-27-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ནི༑ གཙོ་བོའི་དོན་ངེས་ལེགས་ལ་མི་སླ་བར་རིགས་པས་གྲུབ་པ་སྔོན་དུ་བཏང་ནས་ཐོབ་བྱ་ཕལ་པ་
མངོན་མཐོ་ལ་མི་སླུ་བར་དཔོག་པ་ནི་མཁས་པའི་དབང་པོ་རྣམས་ཀྱི་བཞེད་པ་ཡིན་ཏེ། རྣམ་འགྲེལ་
ལས༑ གཙོ་བོ་དོན་ལ་མི་སླུའི་ཕྱིར། །གཞན་ལ་རྗེས་སུ་དཔག་པ་ཡིན། །ཞེས་དང་། བཞི་བརྒྱ་པ་ལས་
ཀྱང༑ སངས་རྒྱས་ཀྱིས་གསུངས་ལྐོག་གྱུར་ལ། །གང་ཞིག་ཐེ་ཚོམ་སྐྱེ་འགྱུར་བ། །དེ་ཡིས་སྟོང་པ་ཉིད་
བརྟེན་ཏེ། །འདི་ཉིད་ཁོ་ནར་ཡིད་ཆེས་བྱ། །ཞེས་གསུངས་པ་ཡིན་ནོ། །དེས་ན་བདག་ཏུ་འཛིན་པའི་ཀུན་
འབྱུང་ལས་སྡུག་བསྔལ་གྱི་ཕུང་པོ་ཉིང་མཚམས་སྦྱོར་བའི་འཁོར་བ་དང་། བདག་མེད་རྟོགས་པའི་ཤེས་
རབ་ཀྱིས་རྣམ་པར་གྲོལ་བའི་གོ་འཕང་སྒྲུབ་པའི་ཐར་པར་བགྲོད་པའི་རིམ་པ་རྣམས་རིགས་པའི་གཞུང་
ལུགས་རྣམས་སུ་རིགས་པས་བསྒྲུབས་པ་ལྟར་རིགས་པས་གྲུབ་པ་དགོས་ཀྱི། ཞེས་གསུངས་སོ། །བཞི་
བརྒྱ་པའི་འགྲེལ་པ་ལས། ཇི་ལྟར་ནམ་མཁའི་ཉི་མའི་འོད་ཟེར་གྱིས་ཚོགས་ཀྱིས་བསལ་ཞིང་། ཞིག་
པར་གྱུར་པའི་མུན་པ་རྣམས་ཀྱིས་དུས་ཡུན་རིང་པོས་ཀྱང་ཉི་མའི་འོད་ཟེར་གྱི་ཚོགས་བསལ་བ་མོག་
མོག་པོར་བྱ་བར་མི་ནུས་པ་དེ་བཞིན་དུ། ཟབ་ཅིང་རྒྱ་ཆེ་ལ་བསམ་གྱིས་མི་ཁྱབ་པའི་རྟེན་ཅིང་འབྲེལ་
བར་འབྱུང་བ་བསྒོམས་པས་རྟོགས་པའི་ཉི་མའི་འོད་ཟེར་གྱིས་རྒོལ་བ་མཐའ་དག་གི་གཞུང་ལུགས་ཀྱི་
མུན་པ་རྣམས་བསལ་བ་ཡང་ཡིན་ནོ་ཞེས་ཁོང་དུ་ཆུད་པར་བྱའོ། །ཞེས་གསུངས་སོ། །ད་ནི་བསྟན་འདི་
གཞན་དུ་མ་མཐོང་བས། །སྟོན་པ་ཞེས་བྱ་ཁྱོད་ཉིད་དེ། །ཞེས་བསྟན་པ་སྐྱོན་མེད་དུ་རྟོགས་པ་ལ་བརྟེན་
ནས་སྟོན་པ་སྐྱོན་མེད་དུ་ངེས་ཤེས་རྙེད་ཚུལ་ཇི་ལྟར་ཡིན་ཞེ་ན། དོན་བཞིན་གཟིགས་ནས་ལེགས་
གསུངས་པ། །ཁྱོད་ཀྱི་རྗེས་སུ་སློབ་པ་ལ། །རྒུད་པ་ཐམས་ཅད་རིང་དུ་གྱུར། །ཉེས་ཀུན་རྩ་བ་ལྡོག་ཕྱིར་
རོ༑ ༑ཁྱོད་ཀྱི་བསྟན་ལས་ཕྱིར་ཕྱོགས་པས། །ཡུན་རིང་ངལ་བ་བསྟེན་བྱས་ཀྱང་། །ཕྱི་ཕྱིར་སྐྱོན་རྣམས་
བོས་པ་བཞིན། །བདག་ཏུ་བལྟ་བ་བརྟན་ཕྱིར་རོ། །ཨེ་མའོ་མཁས་པས་འདི་གཉིས་ཀྱི། །ཁྱད་པར་
ཁོང་དུ་ཆུད་གྱུར་པ། །དེ་ཚེ་རྐང་གི་ཁོང་ནས་ནི། །ཁྱོད་ལ་ཅི་ཕྱིར་གུས་མི་འགྱུར། །ཁྱོད་གསུང་དུ་མ་ཅི་
ཞིག་སྨོས། །ཆ་ཤས་རེ་ཡི་དོན་ཙམ་ལའང་། །འོལ་སྤྱི་ཙམ་གྱི་ངེས་རྙེད་པ། །དེ་ལའང་མཆོག་གི་བདེ་བ་
སྟེར༑ ༑ཀྱི་ཧུད་བདག་བློ་རྨོངས་པས་བཅོམ། །འདི་འདྲའི་ཡོན་ཏན་ཕུང་པོ་ལ། །རིང་ནས་སྐྱབས་སུ་
སོང་གྱུར་ཀྱང་། །ཡོན་ཏན་ཆ་ཙམ་མ་འཚལ་ཏོ། །འོན་ཀྱང་འཆི་བདག་ཁར་ཕྱོགས་པའི། །སྲོག་གི་རྒྱུན་ནི་
མ་ནུབ་བར། །ཁྱོད་ལ་ཅུང་ཟད་ཡིད་ཆེས་པ། །འདི་ཡང་སྐལ་བ་བཟང་སྙམ་བགྱིད། །ཅེས་གསུངས་
ཏེ༑ ཀུན་ནས་ཉོན་མོངས་ཕྱོགས་དང་། རྣམ་བྱང་ཕྱོགས་ཀྱི་རྒྱུ་འབྲས་རྣམས་ཅུང་ཟད་ཀྱང་མ་ནོར་བར་
ན
ད་
-298 -



) ༄༅། །རྟེན་འབྲེལ་བསྟོད་པའི་ཊཱིཀྐ་འོད་དཀར་འཕྲེང་བ། །༼ཁ༽
དོན་ལ་ཇི་ལྟར་གནས་པ་ལྟར་རང་ཉིད་ཀྱིས་གཟིགས་ནས་བླང་དོར་མཐར་ཕྱིན་ཏེ། ཉིད་ཀྱིས་གཟིགས་
ཤིང་ཉམས་སུ་བཞེས་པ་ལྟར་ལེགས་པར་གསུངས་པས་ཚད་མའི་སྐྱེས་བུ་ཁྱོད་ཀྱིས་ཇི་ལྟར་བསྟན་པའི་
རྗེས་སུ་སློབ་པ་ལ་ནི། སྐྱེ་རྒ་ན་འཆི་སོགས་སྲིད་ཞིའི་རྒུད་པ་ཐམས་ཅད་བསྐྲད་པ་བཞིན་དུ་ཇེ་རིང་ཇེ་
རིང་དུ་འགྱུར་ཏེ། ཉེས་པ་ཐམས་ཅད་ཀྱི་རྩ་བ་གང་ཟག་དང་ཆོས་ལ་བདེན་འཛིན། རང་བཞིན་མེད་
རྟོགས་ཀྱི་ཤེས་རབ་ཀྱིས་རྩ་བ་ནས་ལྡོག་པར་བྱེད་པའི་ཕྱིར་རོ། །ཁྱོད་ཀྱི་བསྟན་པ་དང་མི་མཐུན་པར་
དེ་ལས་ཕྱིར་ཕྱོགས་པ་བདག་རྟག་པ་དང་། གཙོ་བོ་དབང་ཕྱུག་སོགས་འགྲོ་བའི་བྱེད་པ་པོར་སྨྲ་བའི་ཕྱི་
རོལ་པའི་རྗེས་སུ་སློབ་པ་རྣམས། ཡུན་རིང་པོར་མེ་ལྔ་བསྟེན་པ་སོགས་དཀའ་ཐུབ་དྲག་པོའི་ངལ་བ་
བསྟེན་པ་དང་སྲིད་རྩེའི་དངོས་གཞིའི་སྙོམས་འཇུག་ཐོབ་ནས། བསྐལ་པ་ཆེན་པོ་བརྒྱད་ཁྲིའི་བར་དུ་
ཏིང་ངེ་འཛིན་གཅིག་ལ་གནས་ནུས་ཀྱང་ཏིང་འཛིན་དེའི་འཕེན་པ་ཟད་ནས། སླར་ཡང་འདོད་ཁམས་སུ་
སྐྱེས་ནས་སྔོན་བཞིན་སྐྱེ་རྒ་སོགས་ཀྱི་སྐྱོན་ང་ཡི་རྗེས་སུ་ཤོག་ཅེས་བོས་པ་བཞིན་དུ་འབྱུང་སྟེ། རྒུད་པའི་
རྩ་བ་བདག་ཏུ་བལྟ་བ་རང་རྒྱུད་ལ་འཛིན་པ་དམ་པོས་བརྟན་པར་བྱས་པའི་ཕྱིར་རོ། །དེ་ལྟ་བུའི་བསྟན་
པ་དང་སྟོན་པའི་མཆོག་དམན་གྱི་ཁྱད་པར་འདི་གཉིས་པོ། མཁས་པ་གང་གི་ཁོང་དུ་ཆུད་པར་གྱུར་པ་
དེའི་ཚེ། སྙིང་དང་རྐང་གི་ཁོངས་ནས་ནི། བསྟན་པ་དང་སྟོན་པ་གཞན་སྣོད་སྟོང་པ་བཞིན་བོར་ནས།
ནང་པའི་བསྟན་པ་དང་སྟོན་པ་ཁྱོད་ཁོ་ན་ལ་དད་ཅིང་གུས་པས་ལུས་ཀྱི་བ་སྤུ་གཡོ་བ་དང་མིག་མཆི་མས་
གང་སྟེ། ལག་པ་སྤྱི་བོར་ཐལ་མོ་སྦྱར་ནས། ཨེ་མའོ་སྟོན་པ་ཨེ་མའོ་སྐྱབས། །ཨེ་མའོ་སྨྲ་མཆོག་ཨེ་མའོ་
མགོན། །ཞེས་བསྔགས་པ་ལན་བརྒྱར་བརྗོད་པར་མི་བྱེད། བུདྡྷ་པཱ་ལི་ཏ་ལས། འདི་ལྟར་སློབ་དཔོན་
རྟེན་ཅིང་འབྲེལ་པར་འབྱུང་བ་རྗེས་སུ་སྟོན་པར་བཞེད་པ། རྟེན་ཅིང་འབྲེལ་བར་འབྱུང་བའི་ཟབ་མོ་
ཉིད་ཡང་དག་པ་ཇི་ལྟ་བ་བཞིན་དུ་གཟིགས་པས་ངོ་མཚར་དུ་གྱུར་པའི་ཐུགས་དང་ལྡན་པ། དད་པ་
ལས་བྱུང་བའི་མཆི་མ་འཁྲུགས་ཆེས་མཛད་པའི་སྤྱན་མངའ་བ། སྐུའི་སྤུ་ཟིང་ཞེས་མཛད་པ་དང་ལྡན་
པས་ཐལ་མོ་སྦྱར་བ་དབུར་བཞག་སྟེ། དེ་བཞིན་གཤེགས་རྣམས་ནི་ཆོས་ཀྱི་སྐུའོ་ཞེས་དོན་དམ་པ་སྟོན་
པའི་ཚིགས་སུ་བཅད་པ་འདི་བརྗོད་པས་མདུན་ན་འདུག་པ་དང་འདྲ་བར་བཞག་ནས། དེ་བཞིན་
གཤེགས་པ་བླ་མ་དམ་པ་ལ། །གང་གིས་རྟེན་ཅིང་འབྲེལ་བར་འབྱུང་། །འགག་པ་མེད་པ་སྐྱེ་མེད་པ། །
ཆད་པ་མེད་པ་རྟག་མེད་པ། །འོང་བ་མེད་པ་འགྲོ་མེད་པ། །ཐ་དད་དོན་མིན་དོན་གཅིག་མིན། །སྤྲོས་པ་ཉེར་
ཞི་ཞི་བསྟན་པ། །རྫོགས་པའི་སངས་རྒྱས་སྨྲ་རྣམས་ཀྱི། །དམ་པ་དེ་ལ་ཕྱག་འཚལ་ལོ། །ཞེས་རྒྱུ་སྔ་ན་
འས
- 299 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ -
ཡོད་པའི་ཕྱག་བཞེས་པ་མཛད་དེ། ཞེས་གང་གསུངས་པ་ལྟར་རོ། །རྟེན་འབྱུང་ཇི་བཞིན་གཟིགས་ཤིང་
འདོམས་པ་ཁྱོད་ཀྱིས་གསུང་རབ་ལུས་ཡོངས་སུ་རྫོགས་པ་དུ་མའི་དོན་མངོན་སུམ་དུ་རྟོགས་པ་ལྟ་ཅི་
ཞིག་སྨོས། གསུང་རབ་ཀྱི་ཆ་ཤས་རེའི་དོན། ཀླུའི་རྒྱལ་པོ་མ་དྲོས་པས་ཞུས་པའི་མདོ་ཚིག །གང་ཞིག་
རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །ཞེས་ཚིགས་སུ་བཅད་པ་ཕྱེད་ཀྱི་
དོན་ཙམ་དང་། དེ་ཡང་འོལ་སྤྱི་ཙམ་སྟེ། དོན་སྤྱིའི་སྒོ་ནས་ངེས་པ་རྙེད་པ་དེ་ལའང་། འཁོར་བའི་བདེ་བ་
མཆོག་ཏུ་གྱུར་པ་སྔོན་ལན་བརྒྱར་ཉམས་སུ་མྱོང་བ་དེ་དག་གིས་འགྲན་དུ་མེད་པའི་མཆོག་གི་བདེ་བ།
སྔོན་གྱི་མཐའ་མི་མངོན་པའི་སྲིད་པར་ཉོན་མོངས་པའི་རིམས་ནད་ཀྱིས་བཏབ་པ་ལས། ད་ནི་རིང་པོར་
མི་ཐོགས་པར་གྲོལ་བར་འགྱུར་རོ་སྙམ་པའི་ཡིད་བདེ་བ་སྟེར་བར་ནུས་པའི་ཡོན་ཏན་འདི་འདྲ་བའི་
ཕུང་པོ་སྟེ་ཚོགས་མཐའ་ཡས་པ་མངའ་བ་ལ། བདག་ཡུན་རིང་པོ་དང་པོ་དགེ་བསྙེན་དུ་སྒྲུབ་པའི་དུས་
ནས་མོས་པ་ཡིད་བྱེད་ཀྱིས་སྐྱབས་སུ་སོང་བར་གྱུར་ཀྱང་། བསྟན་པ་དང་སྟོན་པ་སྐྱོན་མེད་དུ་མཐོང་
བའི་སྒོ་ནས་སྐྱབས་གནས་བླ་ན་མེད་པ་འདི་ཡི་ཡོན་ཏན་ཆ་ཤས་ཙམ་ཡང་ཚད་མས་དྲངས་པའི་ལམ་
ནས་མ་འཚལ་ཏོ། །དེ་ཡི་རྒྱུ་མཚན་ཡང་། བསྟོད་པ་མཛད་པ་པོ་བདག་གི་བློ་ཐོག་མ་མེད་པ་ནས་
འདྲིས་པའི་གང་ཟག་དང་ཆོས་ལ་རང་བཞིན་སྒོ་འདོགས་པའི་རྨོངས་པས་བསླུས་ཏེ། བདག་མེད་
རྟོགས་པའི་ཤེས་རབ་སྐྱེ་བའི་གོ་སྐབས་བཅོམ་པས་སོ། །ཀྱི་ཧུད་ཅེས་པ་ནི། ཡོན་ཏན་ཆ་ཕྲ་བ་མི་
མཐོང་བ་བདེན་ཀྱང་། ཡོན་ཏན་གྱི་ཕུང་པོ་ཆེན་པོ་མ་མཐོང་བ་དང་། དེ་ཡང་ཡུན་རིང་པོ་ནས་ཡོན་ཏན་
ཡང་ཡང་བསམས་ཀྱང་ངེས་ཤེས་མ་སྐྱེས་པ་ལ་སྐྱོ་བའོ། །ཡུན་རིང་པོར་ཡོན་ཏན་མ་མཐོང་བ་འོན་ཀྱང་
སངས་རྒྱས་འཇིག་རྟེན་དུ་འབྱོན་དཀའ་བ་དང་། རང་གིས་དལ་འབྱོར་ཐོབ་པར་དཀའ་བ་ལས། དལ་
འབྱོར་མི་ལུས་ལན་གཅིག་ཙམ་ཐོབ་པའི་སྲོག་གི་རྒྱུན་སྐད་ཅིག་རེ་རེ་བཞིན་འཆི་བདག་གི་ཁར་ནུབ་
པས༑ ལྷག་མ་མ་ལུས་པར་ནུབ་པ་ལ་ཕྱོགས་པའི་སྲོག་གི་རྒྱུན་ཅུང་ཟད་མ་ནུབ་པའི་ལྷག་མ་འདིར།
སྟོན་པ་བླ་ན་མེད་པ་ཁྱོད་ལ་ཚད་མས་དྲངས་པའི་ཡིད་ཆེས་ཅུང་ཟད་རྙེད་པ་འདི་ཡང་ཤིན་ཏུ་སྐལ་བ་
བཟང་པོའོ་སྙམ་དུ་ཡིད་ལ་བགྱིད་དོ། །ལེགས་བཤད་སྙིང་པོ་ལས། རླབས་ཆེན་སྤྱོད་ལ་རིང་ནས་
ཞུགས་པ་ཡི། །རྒྱལ་སྲས་རིག་གནས་ཀུན་ལ་མཁས་པས་ཀྱང་། །ཤིན་ཏུ་དཔག་དཀའ་ཟབ་དང་རྒྱ་
ཆེའི་གནས། །ཇི་བཞིན་རྙེད་ནས་ཚུལ་བཞིན་འདྲིས་བྱས་པས། །ཏིང་འཛིན་ཤེས་རབ་ཚུལ་ཁྲིམས་
ཡོངས་དག་པའི། །དགའ་སྟོན་ཆེན་པོས་ཡིད་རབ་ཚིམ་གྱུར་ནས། །རེས་འགའ་རྒྱལ་ལ་དད་པའི་
300 -



. ༄༅། །རྟེན་འབྲེལ་བསྟོད་པའི་ཊིཀྐ་འོད་དཀར་འཕྲེང་བ། །༼ཁ༽
དགའ་བ་རྒྱས། །སྐབས་འགར་ཤིང་རྟ་ཆེན་པོའི་སྐུ་དྲིན་དྲན། །གཞན་ཚེ་མཁས་པའི་བཤེས་ལ་གུས་པ་
དང༑ ༑ཉམ་ཆུང་འགྲོ་ལ་སྙིང་ནས་བརྩེ་བ་དང་། །བསྟན་པ་རིན་ཆེན་རིང་དུ་གནས་འདོད་པ། །འདི་
དག་ཕན་ཚུན་འགྲན་བཞིན་འཕེལ་བར་འགྱུར། །དེ་ཚེ་རིང་ནས་ཉམས་པའི་རྟོགས་དཀའི་གནས། །གང་
གིས་བཙལ་བས་རྙེད་པའི་རིགས་པའི་ལམ། །དེ་ཡི་རྣམ་འཕྲུལ་ཀྱེ་མའོ་ངོ་མཚར་ཞེས། །གཅིག་པུར་
གནས་ཀྱང་དགའ་བའི་ཅ་ཅོ་འཆོར། །ཞེས་གསུངས་སོ། ། །
ཡིད་ཆེས་རྙེད་པའི་བསྟན་པ་འཛིན་པར་སྤྲོ་བ་ལ་རྒྱུ་མཚན་བཞི་ཡོད་པ་ལས། དང་པོ་སྟོན་པ་རྟེན་
འབྱུང་གི་ལམ་མཆོག་ཏུ་རྟོགས་དཀའ་བ་ནི། སྟོན་པའི་ནང་ན་རྟེན་འབྲེལ་སྟོན་པ་དང་། །ཤེས་རབ་ནང་
ན་རྟེན་འབྲེལ་ཤེས་པ་གཉིས། །འཇིག་རྟེན་དག་ན་རྒྱལ་བའི་དབང་པོ་བཞིན། །ཕུལ་བྱུང་ལེགས་པར་
ཁྱོད་མཁྱེན་གཞན་གྱིས་མིན། །ཞེས་གསུངས་ཏེ། དཔེར་ན་འཇིག་རྟེན་གྱི་ཁམས་གང་དག་ན་སངས་
རྒྱས་བྱོན་པ་དེའི་ཚེ། ལྷ་དང་བྲམ་ཟེ་དགེ་སྦྱོང་ཐམས་ཅད་ལས་རྒྱལ་བའི་དབང་པོ་ཡོན་ཏན་ཀུན་གྱི་ཆེ་
བས་ཕུལ་དུ་བྱུང་བ་བཞིན་དུ། སློབ་མ་ལ་ཐར་ལམ་སྟོན་པར་ཁས་ལེན་པ་རྣམས་ཀྱི་ནང་ན། སྟོང་པ་
རྟེན་འབྱུང་མཐའ་དང་བྲལ་བ་སྟོན་པ་དང་། རིག་པའི་གནས་ལྔ་དང་ཁྱད་པར་དུ་ནང་རིག་པའི་ཤེས་
རབ་ཐམས་ཅད་ཀྱི་ནང་ན། རྟེན་འབྱུང་མཐའ་དང་བྲལ་བ་ཇི་ལྟ་བ་བཞིན་དུ་ཤེས་པའི་ཤེས་རབ་ཆེས་
ཕུལ་དུ་བྱུང་བ་ལེགས་པར་སློབ་དཔོན་གཞན་གྱིས་བསྟན་པ་ལ་མ་བལྟོས་པར་དང་པོར་ཐུབ་པའི་
དབང་པོ་ཁྱོད་ཁོ་ནས་མཁྱེན་ཅིང་རྗེས་སུ་ཡང་ཁྱོད་ཀྱི་བསྟན་པའི་རྗེས་སུ་འབྲང་བ་རྣམས་ཁོ་ནས་ཤེས་
ཀྱི་ དེ་ལས་གཞན་མུ་སྟེགས་ཀྱི་སྟོན་པ་རིག་གནས་ལ་མཁས་ཤིང་སྲིད་རྩེའི་སེམས་ཐོབ་པ་རྣམས་
ཀྱིས་ཀྱང་རྟེན་འབྱུང་དང་། དེ་རྟོགས་པའི་ཤེས་རབ་ཀྱི་ངོ་བོ་དང་ཁྱད་པར་ཇི་ལྟ་བ་བཞིན་ཤེས་པ་མ་
ཡིན་ནོ། །མདོ་ལས། ཟབ་ཞི་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་བུའི་ཆོས་ཤིག་ཁོ་
བོས་རྙེད། །སུ་ལ་བསྟན་ཀྱང་གོ་བར་མི་ནུས་པས། །མི་སྨྲ་ནགས་ཀྱི་ནང་དུ་གནས་པར་བྱ། །ཞེས་
གསུངས་སོ། །དེའི་ཕྱིར་ཤིན་ཏུ་རྟོགས་དཀའ་ཞིང་གཞན་ལ་མེད་པའི་ཁྱད་ཆོས་འདི་ལ་སྙིང་ནས་ངེས་
ཤེས་རྙེད་པས་ལུས་དང་སྲོག་ཀྱང་ཡལ་བར་དོར་ནས་ལུགས་བཟང་པོ་འདི་འཛིན་པར་སྤྲོའོ། །སྟོན་
པའི་མཛད་པ་ཀུན་གྱི་མཆོག་ཡིན་པས་འཛིན་པར་སྤྲོ་བ་ནི། ཁྱོད་ཀྱིས་ཇི་སྙེད་བཀའ་སྩལ་པ། །རྟེན་
འབྲེལ་ཉིད་ལས་བརྩམས་ཏེ་འཇུག །དེ་ཡང་མྱ་ངན་འདས་ཕྱིར་ཏེ། །ཞི་འགྱུར་མིན་མཛད་ཁྱོད་ལ་
མེད༑ ༑ཅེས་གསུངས་ཏེ། ཐུབ་པའི་དབང་པོ་ཁྱོད་ཀྱིས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུང་རབ་
བ 301-



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ ...
ཡན་ལག་བཅུ་གཉིས་དང་། སྡེ་སྣོད་གསུམ་དང་། སྡེ་སྣོད་གཉིས་ཞེས་པའི་དབྱེ་བསྡུ་ཇི་སྙེད་བཀའ་
སྩལ་པ་དེ་ཐམས་ཅད། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་བརྟེན། །
ཞེས་གསུངས་པ་ལྟར། སྣང་བ་རྟེན་འབྲེལ་དང་། སྟོང་པ་རྟེན་འབྲེལ་གཉིས་གང་རུང་ལས་བརྩམས་ཏེ་
སྟོན་ཞིང་། དེ་ལ་འཇུག་པ་ཤ་སྟག་ཡིན་ལ་དེ་ཐམས་ཅད་ཀྱང་འགྲོ་བ་རྣམས་ཐེག་པ་གསུམ་པོ་གང་རུང་
གི་མྱ་ངན་ལས་འདས་པ་ལ་འགོད་པའི་ཕྱིར་དུ་གསུངས་པ་ཁོ་ན་ཡིན་ཏེ། འགྲོ་བ་རྣམས་ཀྱི་རྒུད་པ་ཞི་
བའི་ཐབས་སུ་མ་གྱུར་པའི་སྐུ་གསུང་ཐུགས་ཀྱི་མཛད་པ་གང་ཡང་ཁྱོད་ལ་མི་མངའ་བའི་ཕྱིར་ཏེ། བཞི་
བརྒྱ་པ་ལས། སངས་རྒྱས་རྣམས་ཀྱི་གཡོ་བ་ནི། །རྒྱུ་མེད་འགའ་ཡང་ཡོད་མིན་ཏེ། །དབུགས་ཀྱང་
འཇིག་རྟེན་རྣམས་ལ་ནི། །སྨན་སླད་ཁོ་ནར་ཡང་དག་འབྱུང༌། །ཞེས་གསུངས་པ་ལྟར་རོ། །དེ་ལྟར་ན་
རྒྱལ་བ་ལ་དད་ཅིང་སེམས་ཅན་ལ་བརྩེ་བའི་རྒྱུ་མཚན་གྱིས་ཀྱང་ལུགས་བཟང་པོ་འདི་འཛིན་པར་སྤྲོའོ། །
སེམས་ཅན་ཤིན་ཏུ་གདུལ་དཀའ་བ་ཡང་འདུལ་བར་མཛད་པས་འཛིན་པར་སྤྲོ་བ་ནི། ཀྱེ་མའོ་
ཁྱོད་ཀྱི་བསྟན་པ་ནི། །གང་གི་རྣ་བའི་ལམ་སོང་བ། །དེ་དག་ཐམས་ཅད་ཞི་འགྱུར་ཕྱིར། །ཁྱོད་བསྟན་
འཛིན་པར་སུ་མི་གུས། །ཞེས་གསུངས་ཏེ། ཀྱེ་མའོ་ཞེས་ངོ་མཚར་བའི་ཚིག་བརྗོད་པ་སྔོན་དུ་འགྲོ་བས།
སྟོན་པ་ཐུགས་རྗེ་ཅན་ཁྱོད་ཀྱི་བསྟན་པ་ངོ་མཚར་ཅན་འཛིན་པར་མཁས་པ་སུ་ཞིག་མི་གུས་པར་བྱེད་དེ།
ཁྱོད་ཀྱིས་བསྟན་པའི་རྟེན་འབྱུང་གི་བདུད་རྩི་གང་གི་རྣ་བའི་ལམ་དུ་སོང་བ་ན། ཞེ་སྡང་ཅན་སོར་ཕྲེང་
དང༑ འདོད་ཆགས་ཅན་དགའ་བོ། གཏི་མུག་ཅན་ལམ་ཆུང་། ང་རྒྱལ་ཅན་སྟེང་རྒྱས་འོད་སྲུངས།
བསོད་ནམས་དམན་པ་ལེགས་འོངས་ལྟ་བུ་ལ་སོགས་པ་དེ་དག་ཐམས་ཅད་ཚེགས་ཆུང་ངུས་ཞི་བ་མྱང་
འདས་ཐོབ་པར་གྱུར་ཅིང་། སྔོན་གོམས་པའི་བག་ཆགས་མེད་པ་གང་གི་རྣ་བའི་ལམ་དུ་སོང་བ་དེ་དག་
ཐམས་ཅད་ཀྱང་རིམ་གྱིས་ཞི་བ་ཐོབ་པར་འགྱུར་བའི་ཕྱིར། །
ལུང་གི་བསྟན་པ་ཁྱད་ཆོས་གསུམ་དང་ལྡན་པས་འཛིན་པར་སྤྲོ་བ་ནི། ཕས་རྒོལ་མཐའ་དག་
འཇོམས་པ་དང་། །ལྟག་འོག་འགལ་འདུས་སྟོང་པ་དང་། །སྐྱེ་རྒྱུའི་དོན་གཉིས་སྟེར་བྱེད་པ། །ལུགས་
འདིར་ཁོ་བོ་སྤྲོ་བ་འཕེལ། །ཞེས་གསུངས་ཏེ། མཉམ་མེད་བུ་རམ་ཤིང་པ་ཁྱོད་ཀྱི་ལུགས་བཟང་པོ་འདི་
འཛིན་པར་ཁོ་བོ་བློ་བཟང་གྲགས་པ་ཚིག་ཙམ་མིན་པར་སྤྲོ་བའི་རྒྱུ་མཚན་ཡང་དག་ཡོད་དེ། བདག་
རྟག་པ་དང་། གཙོ་བོ་དང་། དབང་ཕྱུག་དང་། ཁྱབ་འཇུག་དང་། སྒྲའི་ཚངས་པ་འཇིག་རྟེན་གྱི་བྱེད་པ་
པོར་སྨྲ་བ། ལྷའི་མིག་གི་མངོན་ཤེས་དང་། ཚིག་གི་དོན་དྲུག་ཤེས་པ། མཆོད་སྦྱིན་དང་མེ་ལྔ་བསྟེན་པ་
- 302 -



༄༅། །རྟེན་འབྲེལ་བསྟོད་པའི་ཊིཀྐ་འོད་དཀར་འཕྲེང་བ། །(ཁ༽
སོགས་ཐར་ལམ་དུ་སྨྲ་བའི་ཕས་རྒོལ་མཐའ་དག །ཁམས་གསུམ་གྱི་བྱེད་པོ་སེམས་ཙམ་ཞིག་ཡིན་གྱི་
གང་ཟག་དང་ཕུང་སོགས་ཀྱི་ཆོས་ལ་རང་གི་ངོ་བོས་གྲུབ་པའི་རང་བཞིན་ཅུང་ཟད་ཀྱང་མེད་དོ་ཞེས་
པའི་སེང་གེའི་སྒྲས་འཇོམས་པར་མཛད་ཅིང་། ཕས་རྒོལ་རྣམས་བདག་དང་རང་བཞིན་སོགས་རྟག་པ་
འཁོར་བའི་བྱེད་པ་པོར་སྨྲ་ཞིང་། རྒྱུ་མ་ལོག་པར་འབྲས་བུ་ལྡོག་པར་འདོད་པ་ལྟ་བུ་རང་ཚིག་སྔ་ཕྱི་
འགལ་བ་ཡིན་ལ། དེ་ལྟ་བུའི་རང་ཚིག་ལྟག་འོག་གང་དུའང་དངོས་ཤུགས་གང་གི་སྒོ་ནས་ཀྱང་འགལ་
འདུས་སྟོང་པ་དང༌། དང་པོར་གདུལ་བྱ་ལ་གནས་སྐབས་ཀྱི་བདེ་བ་སྟེར་ཞིང་མཐར་ངེས་ལེགས་ཀྱི་
བདེ་བ་སྟེ་དོན་གཉིས་སྟེར་བར་བྱེད་པའི་ལུགས་འདི་གཞན་གྱི་ལུགས་ལ་མེད་པའི་ཕྱིར་རོ། །
གཉིས་པ་བཀའ་དྲིན་རྗེས་སུ་དྲན་པའི་གུས་པ་བསྒོམ་ཚུལ་ལ། བཀའ་དྲིན་དྲན་པ། དངོས་སུ་མ་
ཐོས་པས་སྐྱོ་བ། གསུངས་ཚུལ་དྲན་ནས་སྤྲོ་བ་གསུམ་ལས། དང་པོ་ནི། འདི་ཡི་ཕྱིར་དུ་ཁྱོད་ཀྱིས་ནི། །ལ་
ལར་སྐུ་དང་གཞན་དུ་སྲོག །སྡུག་པའི་གཉེན་དང་ལོངས་སྤྱོད་ཚོགས། །གྲངས་མེད་བསྐལ་པར་ཡང་
ཡང་བཏང་། །ཞེས་གསུངས་ཏེ། བཤད་མ་ཐག་པའི་ཁྱད་ཆོས་དུ་མ་དང་ལྡན་པའི་བསྟན་པ། རྟེན་
འབྱུང་གི་དེ་ཁོ་ན་ཉིད་སྤྲོས་པ་ཐམས་ཅད་ཉེ་བར་ཞི་བ་རྒྱལ་བ་རང་ཉིད་ཀྱིས་མངོན་དུ་མཛད་དེ། སྒོ་དུ་
མ་ནས་འགྲོ་བ་རྣམས་ལ་གསལ་བར་མཛད་པ་འདི་ཡི་ཕྱིར་དུ། རྒྱལ་བ་ཁྱོད་ཀྱིས་ནི་མདོ་སྡེ་དུ་མ་ནས་
འབྱུང་བ་ལྟར། སྐབས་ལ་ལར་མཛེས་ཤིང་ཡིད་དུ་འོང་ལ་གཅེས་པའི་སྤྱན་ལ་སོགས་པ་སྐུ་ལུས་དང་།
དེ་ལས་གཞན་དུ་གཅེས་པ་མཐར་ཐུག་པའི་སྲོག་དང་། གཞན་ཡང་ཤིན་ཏུ་མཛའ་ཞིང་སྙིང་དུ་སྡུག་པའི་
ཕ་མ་དང་བུ་དང་ཆུང་མ་སོགས་གཉེན་དང༌། གླིང་བཞི་རིན་ཆེན་གྱིས་བཀང་བ་སོགས་ལོངས་སྤྱོད་
རྣམས། དུས་ཐུང་ངུ་ཙམ་མིན་པར་གྲངས་མེད་པའི་བསྐལ་པ་གསུམ་དུ། གྲངས་ལན་རེ་ཙམ་མིན་པར་
ཡང་དང་ཡང་དུ་བཏང་སྟེ་ཤིན་ཏུ་བྱ་དཀའ་བ་སྣ་ཚོགས་སུ་ཉམས་སུ་བཞེས་པ་ལ་རང་འདོད་ཀྱི་འཁྲི་བ་
ཕྲ་མོ་ཙམ་ཡང་མེད་པར་བདག་སོགས་ཁོ་ནའི་དོན་དུ་མཛད་པའི་བཀའ་དྲིན་འདི་ནི་སྟོང་གསུམ་རིན་པོ་
ཆེས་བཀང་སྟེ་ཕུལ་ཡང་གཞལ་དུ་མེད་པས། བསྟན་པའི་སྙིང་པོ་རང་གཞན་གྱི་རྒྱུད་ལ་སྤེལ་བ་ལ་ལུས་
སྲོག་ཡལ་བར་དོར་ནས་སྒྲུབ་པའི་མཆོད་པས་མཉེས་པར་བགྱིད་དོ་སྙམ་མོ། །
གཉིས་པ་ནི། གང་གི་ཡོན་ཏན་མཐོང་བ་ཡིས། །ལྕགས་ཀྱུས་ཉ་ལ་ཇི་བཞིན་དུ། །ཉིད་ཀྱི་ཐུགས་
དྲངས་ཆོས་དེ་ནི། །ཁྱོད་ལས་མ་ཐོས་སྐལ་བ་ཞན། །དེ་ཡི་མྱ་ངན་ཤུགས་ཀྱིས་ནི། །སྡུག་པའི་བུ་ལ་མ་
ཡི་ཡིད། །རྗེས་སུ་སོང་བ་ཇི་བཞིན་དུ། །བདག་གི་ཡིད་ནི་གཏོང་མི་བྱེད། །ཅེས་གསུངས་ཏེ། དཔེར་ན་
- 303-



བ་ར
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
སྙིང་དུ་སྡུག་པའི་བུ་གཅེས་པ་ཤི་བའི་མ་ཡི་ཡིད་བུ་དེ་ལ་རྗེས་སུ་སོང་བ་སྟེ། སྤྱོད་ལམ་རྣམ་བཞི་གང་
བྱེད་ཀྱང་བུའི་མྱ་ངན་གྱི་ཤུགས་ཀྱིས་ཟིན་བཞིན་དུ་འཇུག་པ་ཇི་ལྟ་བ་དེ་བཞིན་དུ། རྟེན་འབྱུང་གི་ལམ་
གང་གི་ཡོན་ཏན་རྒུད་པ་མ་ལུས་པ་དྲུངས་ནས་འབྱིན་ཅིང་། རང་གཞན་གྱི་དོན་གཉིས་ཕུན་སུམ་ཚོགས་
པ་འབྱུང་བའི་ཚུལ་མཐོང་བའི་དད་པ་ཡིས། ལྕགས་ཀྱུས་ཉའི་ཁ་ལ་ཐེབས་པ་རང་དབང་མེད་པར་སྐམ་
ས་ལ་འདྲེན་པ་ཇི་བཞིན་དུ་ཐུབ་པ་ཉིད་ཀྱི་ཐུགས་ཀྱང་རང་དབང་མེད་པར་དྲངས་པས་ཆོས་རྟེན་འབྱུང་
གི་དེ་ཉིད་ཡུམ་གྱི་མདོ་ལས་རྒྱས་པར་བཀའ་སྩལ་པ་དེ་ནི། སངས་རྒྱས་ཁྱོད་ལས་དངོས་སུ་མ་ཐོས་པ་
བདག་སྐལ་བ་ཤིན་ཏུ་ཞན་ནོ་སྙམ་པ་འདི་ཡི་མྱ་ངན་གྱི་ཤུགས་ཀྱིས་ནི་བདག་བློ་བཟང་གྲགས་པའི་
ཡིད་ཀྱང་སྤྱོད་ལམ་རྣམ་བཞི་གང་ལ་འཇུག་ཀྱང་གཏོང་བར་མི་བྱེད་དོ། ། །
གསུམ་པནི། འདི་ལའང་ཁྱོད་གསུང་བསམས་པ་ན། །མཚན་དཔེའི་དཔལ་གྱིས་རབ་ཏུ་འབར། །
འོད་ཀྱི་དྲ་བས་ཡོངས་བསྐོར་བའི། །སྟོན་པ་དེ་ཡི་ཚངས་དབྱངས་ཀྱིས། །འདི་ནི་འདི་ལྟར་གསུངས་
སྙམ་དུ། །ཡིད་ལ་ཐུབ་པའི་གཟུགས་བརྙན་ནི། །ཤར་བ་ཙམ་ཡང་ཚ་བ་ཡིས། །གདུངས་ལ་ཟླ་ཟེར་
བཞིན་དུ་སྨན། །ཞེས་གསུངས་ཏེ། དཔེར་ན་ཤིན་ཏུ་ཚ་བ་ཡི་རེག་བྱས་གདུངས་པ་ལ་ཤིན་ཏུ་བསིལ་
བའི་ཟླ་ཟེར་ཕོག་པ་བཞིན་དུ། རྟེན་འབྱུང་སངས་རྒྱས་ལས་དངོས་སུ་མ་ཐོས་པའི་མྱ་ངན་གྱིས་ཀུན་ཏུ་
གདུངས་པ་འདི་ལའང་། ཁྱོད་ཀྱིས་ཤེར་ཕྱིན་གྱི་མདོ་སྡེ་གསུངས་ཚུལ་བསམས་པ་ན། བྱ་རྒོད་ཕུང་
པོའི་རིར་ཆོས་ཀྱི་ཆེ་བ་དབྱུང་བའི་ཕྱིར་ཉིད་ཀྱི་གདན་སེང་གེས་བརྒྱན་པ་ཉིད་ཀྱིས་བཤམས་པ་ལ་སྐུ་
མཚན་དང་དཔེ་བྱད་བཟང་པོའི་དཔལ་གྱིས་རབ་ཏུ་འབར་ཞིང་། མཚན་དཔེ་རེ་རེ་ལས་ཀྱང་འོད་ཟེར་
བྱེ་བ་ཕྲག་དུ་མ་འཕྲོ་ཞིང་སྡུད་པའི་དྲ་བས་ཕྱོགས་ཀུན་ཡོངས་སུ་བསྐོར་བས་ལྷ་དང་བཅས་པའི་འཇིག་
རྟེན་ཟིལ་གྱིས་མནན་ཞིང་། ཕྱོགས་བཅུའི་རྒྱལ་སྲས་འཕགས་པས་བསྐོར་བའི་དབུས་ན་ལྷམ་མེ་ལྷན་
ནེ་ལྷང་ངེར་བཞུགས་པའི་སྟོན་པ་མཉམ་པ་མེད་པ་དེ་ཡིས་གསུང་ཡན་ལག་དྲུག་ཅུ་རྩ་བཞི་དང་ལྡན་
པའི་ཚངས་པའི་དབྱངས་ཀྱིས། སྣང་བ་དང་སྟོང་པའི་རྟེན་འབྱུང་འདི་ནི་དྲི་བ་དང་དྲིས་ལན་ལ་སོགས་
པས་ཚུལ་འདི་ལྟར་གསུངས་སོ་སྙམ་དུ། ཡིད་ཀྱི་མེ་ལོང་བྱིང་རྒོད་ཀྱི་གཡའ་དག་པའི་ངོས་ལ། ཐུབ་
པའི་དབང་པོས་ཤེར་ཕྱིན་ཟབ་མོ་གསུངས་ཚུལ་གླེང་གཞིའི་སྐབས་ནས་འབྱུང་བ་ལྟར་གྱི་གཟུགས་
བརྙན་ནམ་རྣམ་པ་ཤར་བ་ཙམ་གྱིས་ཀྱང་ཤིན་ཏུ་སྨན་པའི་ཕན་པར་གྱུར་ཏོ། །ལྷག་མཐོང་ཆེན་མོ་ལས།
རི་དབང་བྱ་རྒོད་ཕུང་པོ་ཞེས་གྲགས་པའི། །རྨད་བྱུང་ས་འཛིན་མཆོག་དེར་མངོན་གཤེགས་ནས། །ས་
304 -



(ཝ） ༄༅། །རྟེན་འབྲེལ་བསྟོད་པའི་ཊཱིཀྐ་འོད་དཀར་འཕྲེང་བ། །༼ཁ༽
ཆེན་རྣམ་པ་དྲུག་ཏུ་གཡོ་མཛད་ཅིང་། །ཞིང་བརྒྱ་འོད་ཀྱིས་འགེངས་པའི་ཆོ་འཕྲུལ་གྱིས། །ཐུབ་པས་
དཔལ་གྱི་མགུར་ནས་བཀའ་སྩལ་པ། །མདོ་སྔགས་གཉིས་ཀྱི་ལམ་གྱི་སྲོག་ལྟ་བུ། །འཕགས་པའི་སྲས་
ཀུན་བསྐྲུན་པའི་ཡུམ་ཆེན་མོ། །ལེགས་བཤད་ཟླ་མེད་ཤེས་རབ་ཕ་རོལ་ཕྱིན། །ཞེས་གསུངས་སོ། །
གསུམ་པ་ཡིད་ཆེས་ཀྱི་དད་པ་དང་། གུས་པ་རང་གིས་ཇི་ལྟར་བཙལ་ཞིང་རྙེད་ཚུལ་ལ། རྐྱེན་གང་
གིས་བཙལ་བ། བརྩོན་པ་ཇི་ལྟ་བུས་བཙལ་བ། འགྲེལ་བྱེད་གང་གི་གཞུང་ལ་བརྟེན་ནས་རྙེད་པ་དང་
གསུམ་ལས། དང་པོ་ནི། དེ་ལྟར་རྨད་དུ་བྱུང་བ་ཡི། །ལུགས་བཟང་དེ་ཡང་མི་མཁས་པའི། །སྐྱེ་བོས་
བལ་པ་ཛ་བཞིན་དུ། །རྣམ་པ་ཀུན་ཏུ་འཛིངས་པར་བྱས། །ཚུལ་འདི་མཐོང་ནས། ཞེས་གསུངས། གོང་
དུ་བཤད་ཟིན་པ་དེ་ལྟར་རྒུད་པ་ཀུན་གྱི་རྩ་བ་གཏན་དུ་འཇོམས་བྱེད། སྟོང་པ་རྟེན་འབྱུང་གི་ལམ་མཐའ་
དང་བྲལ་བ། མཁས་པ་བློ་གྲོས་ཅན་རྣམས་ལ་ངོ་མཚར་བ་སྒོ་དུ་མ་ནས་སྐྱེད་པ་ཆེས་རྨད་དུ་བྱུང་བ་ཡི་
ཆོས༑ ངེས་དོན་གྱི་གཞུང་ལུགས་ཟབ་མོའི་དོན་གསལ་བར་སྟོན་པའི་མཁས་པའི་ལུགས་བཟང་པོ་དེ་
ཡང༑ རྒྱ་བོད་གཉིས་ཀར་བྱུང་བའི་སྐྱེ་བོ། ངེས་དོན་གྱི་མདོ་ཡི་དགོངས་པ་འགྲེལ་བ་ལ་མི་མཁས་པ་
མང་པོས་རེས་འགའ་དགག་བྱ་ཧ་ཅང་ཁྱབ་ཆེས་ནས། དོན་དམ་དཔྱོད་བྱེད་ཀྱི་རིགས་པས་བྱ་བྱེད་ཀྱི་
ཐ་སྙད་ཐམས་ཅད་བཀག་པར་བཟུང་ནས་ཆད་ལྟ་དབུ་མའི་ལྟ་བར་ནན་གྱིས་བསྒྲུབ། རེས་འགའ་དགག་
བྱ་ཁྱོབ་ཆུང་ནས་རང་བཞིན་ཁྱད་པར་གསུམ་ལྡན་སོགས་བཀག་ཙམ་དབུ་མའི་ལྟ་བར་བསྒྲུབས་པས་
རྟག་ལྟའི་དབང་དུ་སོང་སྟེ། ཡང་དག་པ་མ་ཡིན་པའི་སྒྲོ་སྐུར་གྱིས་ཚིག་མང་པོ་དང་སྣ་ཚོགས་པས།
དངོས་པོའི་གནས་ལུགས་ཇི་ལྟ་བ་བཞིན་སྟོན་པའི་ཚིག་དོན་རྣམས་ཕན་ཚུན་འཛིངས་པ། དཔེར་ན་
གཡའ་གངས་མཚམས་ལ་སྐྱེ་བའི་རྩྭ་བལ་པ་ཛ་རྩེ་མོ་ཕན་ཚུན་འཛིངས་ནས་རྩ་བ་གང་ཡིན་མི་ཤེས་
པའམ་ཡང་ན་བལ་པ་ཛ་སྟེ་རྩྭ་གྲེས་མ་ཐག་པའི་རྒྱུར་བསྲེས་པ་ཕན་ཚུན་འཛིངས་པ་སོ་སོར་དབྱེ་དཀའ་
བ་ལྟར་བྱས་པས། ཕྱི་རབས་ཀྱི་གདུལ་བྱ་ཐར་པ་འདོད་པ་རྣམས་ཀྱིས་མཐའ་བྲལ་གྱི་ལྟ་བ་མ་ནོར་
བར་རྙེད་དཀའ་བར་བྱས་པའི་ཚུལ་དེ་མཐོང་ནས། བོད་ཀྱི་ལྟ་བ་མཐོ་བར་འདོད་པའི་གདམས་ངག་
སོགས་ལ་ཆ་མ་བཞག་པར་ཤེར་ཕྱིན་གྱི་མདོའི་དོན་ཟབ་མོ་འཚོལ་བ་ལ་ཞུམ་པ་མེད་པར་རྟག་ཏུ་ངུ་
ལྟར་བརྩོན་པར་བྱས་སོ། །
གཉིས་པ་ནི། བདག་གིས་ནི། །འབད་པ་དུ་མས་མཁས་པ་ཡི། །རྗེས་སུ་འབྲངས་ནས་ཁྱོད་ཀྱི་
ནི༑ ༑དགོངས་པ་ཡང་དང་ཡང་དུ་བཙལ། །དེ་ཚེ་རང་གཞན་སྡེ་པ་ཡི། །གཞུང་མང་དག་ལ་སྦྱངས་པ་
- 305 -



) ང༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ན༑ ༑ཕྱི་ཕྱིར་ཐེ་ཚོམ་དྲ་བ་ཡིས། །བདག་གི་ཡིད་ནི་ཀུན་ཏུ་གདུངས། །ཞེས་གསུངས་ཏེ། འདི་ལྟར་
ཁས་བླངས་པའི་ཚུལ་ཁྲིམས་མིག་འབྲས་ལྟར་བསྲུངས། འདུ་འཛི་སྤངས་ཏེ་དབེན་པ་བསྟེན། བླ་མ་
མགོན་པོ་འཇམ་དཔལ་དབྱངས་དང་། རེད་མདའ་བ་སོགས་ལས་ལྟ་བའི་གདམས་ངག་ཉན། ཉན་
པའི་དོན་བསམས་ཤིང་གཞུང་ཆེན་མོ་རྣམས་གཟིགས། བསགས་སྦྱངས་ལ་འབད་ཅིང་། བླ་མ་དང་
ལྷག་པའི་ལྷ་དབྱེར་མེད་དུ་བྱས་ཏེ་གསོལ་བ་འདེབས་པ་སོགས་རྒྱུ་ཚོགས་ཚང་བ་ལ་གནས་ནས།
འབད་པ་དུ་མས་ཟབ་དོན་འགྲེལ་བ་ལ་མཁས་པ་ཀླུ་སྒྲུབ་ཡབ་སྲས་སོགས་ཀྱི་རྗེས་སུ་འབྲངས་ནས་
སངས་རྒྱས་བཅོམ་ལྡན་འདས་ཁྱོད་ཀྱི་དགོངས་པ་འཁྲུལ་མེད་ནམ་ཞིག་ན་རྙེད་སྙམ་དུ་ཡང་དང་ཡང་དུ་
བཙལ་ལོ། །དེ་ལྟར་འབད་པའི་ཚེ་རང་སྡེ་བྱེ་བྲག་སྨྲ་བ་ནས་དབུ་མ་པའི་བར་དང་། གཞན་སྡེ་གྲངས་
ཅན་ནས་རྒྱང་འཕེན་གྱི་བར་གྱི་སྡེ་པ་སོ་སོ་ཡི་གཞུང་ལུགས་མང་པོ་དག་ལ་དཔྱད་པ་ཞིབ་མོས་སྦྲངས་
པ་ན་སྔར་ལས་ཀྱང་ཕྱི་ཕྱིར་ཞིང་རིག་ལམ་ཕྲ་མོ་རྣམས་ལ་འདི་ཡང་བདེན་ནམ་སྙམ་པའི་ཐེ་ཚོམ་གྱི་དྲ་
བའི་སྦུབས་སུ་ཆུད་པས་བདག་གི་ཡིད་ཀུན་ཏུ་གདུངས་པར་གྱུར་ཀྱང་ཡིད་ཞུམ་པ་མེད་པར་སླར་ཡང་
འབད་པ་ཆེས་ཆེར་བྱས་སོ། །
གསུམ་པ་ནི། ཁྱོད་ཀྱི་བླ་མེད་ཐེག་པའི་ཚུལ། །ཡོད་དང་མེད་པའི་མཐའ་སྤངསཏེ། །ཇི་བཞིན་
འགྲེལ་པར་ལུང་བསྟན་པ། །ཀླུ་སྒྲུབ་གཞུང་ལུགས་ཀུན་དའི་ཚལ། །དྲི་མེད་མཁྱེན་པའི་དཀྱིལ་འཁོར་
རྒྱས༑ ༑གསུང་རབ་མཁའ་ལ་ཐོགས་མེད་རྒྱུ། །མཐར་འཛིན་སྙིང་གི་མུན་པ་སེལ། །ལོག་སྨྲ་རྒྱུ་སྐར་
ཟིལ་གནོན་པ། །དཔལ་ལྡན་ཟླ་བའི་ལེགས་བཤད་ཀྱི། །འོད་དཀར་འཕྲེང་བས་གསལ་བྱས་པ། །བླ་
མའི་དྲིན་གྱིས་མཐོང་བའི་ཚེ། །བདག་གིས་ཡིད་ཀྱི་ངལ་གསོ་ཐོབ། །ཅེས་གསུངས་ཏེ། ལང་ཀར་
གཤེགས་པ་ལས། ལྷོ་ཕྱོགས་བེ་ཏའི་ཡུལ་དུ་ནི། །དགེ་སློང་དཔལ་ལྡན་ཆེར་གྲགས་པ། །དེ་མིང་ཀླུ་
ཞེས་བོད་པ་སྟེ། །ཡོད་དང་མེད་པའི་ཕྱོགས་འཇིག་པ། །ང་ཡི་བསྟན་པ་འཇིག་རྟེན་དུ། །བླ་མེད་ཐེག་
ཆེན་རབ་བཤད་ནས། །རབ་ཏུ་དགའ་བའི་ས་བསྒྲུབས་ཏེ། །བདེ་བ་ཅན་དུ་དེ་འགྲོའོ། །ཞེས་གསུངས་
པ་ལྟར། ལྟ་བ་མ་ནོར་བ་ཡོད་པ་ངེས་དོན་གྱི་མདོ་སྡེ་ཟབ་མོ་རྣམས་ཡིན་ལ། དེའི་དགོངས་པ་འགྲེལ་བ་
ལ་རྒྱལ་བ་རང་ཉིད་ཀྱིས་ལུང་བསྟན་པའི་ཚད་མའི་སྐྱེས་བུ་ནི་མགོན་པོ་ཀླུ་སྒྲུབ་ཡིན་ཞིང་། དེས་མདོ་
དོན་ཇི་ལྟ་བ་བཞིན་བཀྲལ་བའི་གཞུང་ལུགས་རྩ་བ་ཤེས་རབ་སོགས་ཀྱི་ཚིག་མེ་ཏོག་ཀུ་མུ་ཏའི་ཚལ་ཁ་
འབུས་པ་ཉི་མས་ཁ་འབྱེད་མི་ནུས་པར་ཟླ་བའི་འོད་ཟེར་གྱིས་ཁ་འབྱེད་པར་བྱེད་པ་བཞིན་དུ། མ་
-306 -



) ༄༅། །རྟེན་འབྲེལ་བསྟོད་པའི་ཊཱིཀྐ་འོད་དཀར་འཕྲེང་བ། །༼ཁ༽
རྟོགས་པ་དང་ལོག་པར་རྟོག་པའི་དྲི་མ་ཅུང་ཟད་ཙམ་ཡང་མེད་པའི་མཁྱེན་པའི་དཀྱིལ་འཁོར་ཉ་གང་
བའམ་རྒྱས་པ། རྒྱལ་བའི་གསུང་རབ་མདོ་སྔགས་ཐམས་ཅད་ཀྱི་ནམ་མཁའ་ལ་ཐོགས་པ་མེད་པར་རྒྱུ་
ཞིང་༑ རྟག་ཆད་ཀྱི་མཐར་འཛིན་པའི་སྙིང་ནང་གི་མུན་པ་སྟུག་པོ་བདེ་བླག་ཏུ་སེལ་བ། ངེས་དོན་གྱི་
མདོ་སྡེ་ཟབ་མོའི་དགོངས་པ་མགོན་པོ་ཀླུ་སྒྲུབ་ཀྱིས་བཀྲལ་བ་ལས་ཕྱིན་ཅི་ལོག་ཏུ་སྨྲ་བའི་མཁས་རློམ་
གྱི་རྒྱུ་སྐར་རྣམས་སྤོབས་པའི་འོད་འབྱིན་མི་ནུས་པར་ཟིལ་གྱིས་གནོན་པ་སྟེ་ཟླ་བ་དང་ཆོས་བཞིས་འདྲ་
བ་དཔལ་ལྡན་ཟླ་བ་གྲགས་པའི་ལེགས་བཤད་འགྲེལ་པ་ཚིག་གསལ་དང་། བཞི་བརྒྱ་པའི་འགྲེལ་པ་
སོགས་གསུང་གི་འོད་དཀར་གྱི་ཕྲེང་བས་ཚིག་གི་འདབ་མ་རྣམ་པར་བཞད་ཅིང་། ངེས་དོན་ཟབ་མོའི་
གེ་སར་ངོམ་པ་བཞིན་དུ་ཆེས་ཤིན་ཏུ་གསལ་བར་བྱས་པ། བླ་མ་མགོན་པོ་འཇམ་དཔལ་དབྱངས་ཀྱིས་
བྱིན་གྱིས་བརླབས་ཤིང་མན་ངག་བྱིན་པ་དང་། འཕགས་པ་ཡབ་སྲས་ལྔ་དང་། དེའི་ནང་ནས་སློབ་
དཔོན་སངས་རྒྱས་བསྐྱངས་ཀྱིས་འགྲེལ་པ་བུདྡྷ་པཱ་ལི་ཏ་དབུ་ཐོག་ཏུ་བཞག་ཅིང་བྱིན་གྱིས་བརླབས་
པའི་མཚན་མ་མཐོང་བའི་བཀའ་དྲིན་གྱིས་མཐོང་བའི་ཚེ་བདག་བློ་བཟང་གྲགས་པའི་དཔལ་གྱིས་ཡིད་
ལྟ་བ་འཁྲུལ་མེད་ཚོལ་ཚོལ་བས་ངལ་ཞིང་དུབ་པ། ཡུན་རིང་པོ་ནས་འབད་པའི་དོན་ཆེན་པོ་གྲུབ་པས་
ངལ་སོ་ཐོབ་པར་གྱུར་ཏོ། །ལེགས་བཤད་སྙིང་པོ་ལས། འཛམ་གླིང་མཁས་པའི་རྒྱན་གྱུར་འདི་རྣམས་
ཀྱི༑ ༑ལེགས་བཤད་ཀུན་ལ་སྙིང་ནས་གུས་མོད་ཀྱང་། །འཁོར་འདས་རྟེན་འབྱུང་མི་སླུའི་གཏན་ཚིགས་
ཀྱིས༑ ༑མཚན་འཛིན་དམིགས་གཏད་ཐམས་ཅད་འཇིག་བྱེད་པ། །ཟླ་བ་ལས་འོངས་ལེགས་བཤད་
འོད་དཀར་གྱིས། །བློ་མིག་ཀུན་དའི་ཚལ་རབ་ཕྱེ་བའི་ཚེ། །སངས་རྒྱས་བསྐྱངས་ཀྱིས་བསྟན་པའི་ལམ་
མཐོང་ནས། །ཀླུ་སྒྲུབ་ལུགས་བཟང་གཙོ་བོར་མི་འཛིན་སུ། །ཞེས་དང་། རྒྱལ་བའི་དགོངས་ཟབ་ཟབ་
མོའི་མདོ་ཡིས་རབ་བསྟན་བསྟན་པའི་སྙིང་པོ་འཛིན། །ཐུབ་པའི་རིང་ལུགས་ལུགས་མཆོག་གཉིས་ཀྱི་
གཞུང་མང་མང་དུ་ཐོས་པ་དང༌། །དེ་དོན་རྣམ་དཔྱོད་དཔྱོད་ལྡན་ཡིད་འཕྲོག་རིགས་ཚུལ་ཚུལ་བཞིན་
བསམས་པ་དང་། །འཇམ་དབྱངས་ཞེས་གྲགས་གྲགས་པའི་ཕྲེང་བས་ཀུན་ཁྱབ་ཁྱབ་བདག་དེ་ཡི་
ཞབས། །ཤུགས་དྲག་རྒྱུན་མི་ཆད་པའི་དད་པ་ཡིས། །སྙིང་གི་པདྨའི་ལྟེ་བར་གུས་བསྟེན་པས། །གསུང་
རབ་དེ་ཉིད་མཐོང་བའི་རིགས་སྨྲ་དེས། །རྨད་བྱུང་གཏམ་གྱི་སྦྱོར་བ་འདི་བྱས་སོ། །ཞེས་གསུངས།
མདུན་ལེགས་མ་ལས་ཀྱང་། མདོ་སྔགས་གཞུང་ལ་ངལ་བ་མང་བྱས་ཀྱང་། །ཟབ་དོན་ཉམས་སུ་ལེན་
དང་སྨྲ་བ་ན། །གང་ཡང་མ་བསླབ་ཅི་ཡང་མི་ཤེས་པའི། །ལྟ་བའི་ཚུལ་ལས་རིང་དུ་མ་སོང་བར། །མཐོང་
- 307 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ，
ནས་ལྷག་པར་ཀླུ་སྒྲུབ་གཞུང་ལུགས་ཀྱི། །ཟབ་མོ་འབྱེད་པའི་ཕྲ་བའི་རིགས་ལམ་ནས། །ཡང་དག་ལྟ་
བ་འདྲེན་པའི་གནད་ཀུན་ལ། །ལེགས་པར་སྦྱངས་ཏེ་ཐེ་ཚོམ་ཆོད་པར་བྱས། །ཚུལ་འདི་བསམས་ཤིང་
མདུན་མ་ལེགས་ནས་གདའ། །བཀའ་དྲིན་ཆེའོ་རྗེ་བཙུན་མཁྱེན་པའི་གཏེར། །ཞེས་གསུངས་སོ། །
གསུམ་པ་དོན་བསྡུ་བ་ནི། མཛད་པ་ཀུན་ལས་གསུང་གི་ནི། །མཛད་པ་མཆོག་ཡིན་དེ་ཡང་ནི། །
འདི་ཉིད་ཡིན་ཕྱིར་མཁས་པ་ཡིས། །འདི་ལས་སངས་རྒྱས་རྗེས་དྲན་བྱོས། །ཞེས་གསུངས་ཏེ། སངས་
རྒྱས་ཀྱིས་དང་པོར་ཐུགས་བསྐྱེད། བར་དུ་ཚོགས་བསགས། མཐར་སངས་རྒྱས་ནས་སྐུ་གསུང་ཐུགས་
ཀྱི་མཛད་པ་གང་མཛད་པ་ཐམས་ཅད་ཀྱང་སེམས་ཅན་གྱི་དོན་ཁོ་ན་ཡིན་ལ། སེམས་ཅན་གྱི་དོན་མཛད་
པའི་ཚེ། ཐུབ་རྣམས་སྡིག་པ་ཆུ་ཡིས་མི་འཁྲུ་ཞིང་། །འགྲོ་བའི་སྡུག་བསྔལ་ཕྱག་གིས་མི་སེལ་ལ། །ཉིད་
ཀྱི་རྟོགས་པ་གཞན་ལ་སྤོ་མིན་ཏེ། །ཆོས་ཉིད་བདེན་པ་བསྟན་པས་གྲོལ་བར་མཛད། །ཅེས་གསུངས་པ་
ལྟར་ཆོས་བསྟན་ནས་གནས་སྐབས་མངོན་མཐོ་དང་མཐར་ཐུག་ངེས་ལེགས་ལ་འགོད་པ་ལས་ཐབས་
གཞན་མེད་པས་མཛད་པ་ཀུན་ལས་གསུང་གི་མཛད་པ་ནི་མཆོག་ཡིན་ལ། གསུང་གི་མཛད་པའི་ནང་
ནས་ཀྱང་མཆོག་ཏུ་གྱུར་པ་དེ་ཡང་ནི་རྟེན་འབྱུང་གི་དོན་ཉིད་ཀྱིས་གཟིགས་པ་ཇི་བཞིན་འགྲོ་བ་ལ་ཐབས་
སྣ་ཚོགས་ཀྱིས་གསུངས་པ་འདི་ཉིད་ཡིན་པའི་ཕྱིར། འགྲོ་བ་གཞན་སངས་རྒྱས་རྗེས་སུ་དྲན་ཚུལ་ལ་
མཁས་པ་དག་གིས་ཀྱང་བསྟན་པའི་སྙིང་པོ་རྟེན་འབྱུང་གི་དོན་ལ་ཚད་མས་དྲངས་པའི་ངེས་པ་རྙེད་པར་
བྱས་ལ། བསྟན་པ་སྐྱོན་མེད་དུ་རྟོགས་པའི་སྒོ་ནས་སྟོན་པ་སྐྱོན་མེད་དུ་ཡིད་ཆེས་ཀྱི་དད་པ་དང་།
བཀའ་དྲིན་རྗེས་དྲན་གྱི་གུས་པ་ཆེན་པོས་སྔར་བཤད་ཟིན་པ་འདི་ལྟ་བུ་ལས་སངས་རྒྱས་རྗེས་སུ་དྲན་
པར་བྱོས་ཤིག །
གསུམ་པ་མཛད་པ་པོའི་ཁྱད་པར་ནི། སྟོན་དེའི་རྗེས་སུ་རབ་ཏུ་བྱུང་གྱུར་ཏེ། །རྒྱལ་བའི་གསུང་ལ་
སྦྱངས་པ་མི་དམན་ཞིང་། །རྣལ་འབྱོར་སྤྱོད་ལ་བརྩོན་པའི་དགེ་སློང་ཞིག །དྲང་སྲོང་ཆེན་པོ་དེ་ལ་དེ་
ལྟར་གུས། །ཞེས་གསུངས་ཏེ། རྟེན་གྱི་གང་ཟག་སུ་འདྲ་བ་ཞིག་གིས་གུས་པས་བསྟོད་ན། སྔོན་
ནས་དམ་ཆོས་འཛིན་པའི་སྨོན་ལམ་དུ་མ་བཏབ་པ་དུས་སུ་སྨིན་ནས་ཤར་ཕྱོགས་ཙོང་ཁའི་ཡུལ་དུ་སྐུ་
འཁྲུངས། ལོ་གསུམ་ལོན་ཚེ་ཀརྨ་པ་རོལ་པའི་རྡོ་རྗེ་ལས་ཡོངས་རྫོགས་དགེ་བསྙེན་མཛད། བདུན་པའི་
དུས་སུ་ཆོས་ཀྱི་རྗེ་དོན་གྲུབ་རིན་ཆེན་ལས། སྟོན་པ་ཐུབ་པའི་དབང་པོ་དེ་ཇི་ལྟར་ཁྱིམ་ནས་ཁྱིམ་མེད་
པར་རབ་བྱུང་བ་དེ་བཞིན་དུ་དེའི་རྗེས་སུ་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བཞེས་པའི་མཚན་བློ་
- 308 -



( ) ༄༅། །རྟེན་འབྲེལ་བསྟོད་པའི་ཊིཀྐ་འོད་དཀར་འཕྲེང་བ། །༼ཁ༽
བཟང་གྲགས་པ་ཞེས་པ་ཕྱིས་སུ་ཚོགས་སྡེ་བཞིའི་མཁན་པོ་ཚུལ་ཁྲིམས་རིན་ཆེན་དང་ཤེས་རབ་རྡོ་རྗེ་
ཞེས་པའི་མཁན་སློབ་ལས་བསླབ་གཞི་ཡོངས་སུ་རྫོགས་པ་དགེ་སློང་གི་སྡོམ་པ་བཞེས་ཤིང་། གདན་
ས་ཐེལ་པའི་སྤྱན་སྔ་གྲགས་པ་བྱང་ཆུབ་ལས་འཇུག་སྡོམ་དང་། རྗེ་དོན་གྲུབ་རིན་ཆེན་དང་ཁྱུང་པོ་ལྷས་
པ་སོགས་ལས་རིག་པ་འཛིན་པའི་སྡོམ་པ་བཞེས་ནས། དམ་ཚིག་དང་སྡོམ་པ་མིག་འབྲས་ལྟར་བསྲུང་
བ་གཞིར་བྱས་ཏེ། རིག་པའི་གནས་ལྔ་སྤྱི་དང་། ཁྱད་པར་དུ་ནང་རིག་པའི་ཐེག་པ་གོང་འོག་གི་གཞུང་
གདམས་ངག་བཅས་པའི་རྒྱལ་བའི་གསུང་རབ་རྣམས་ལ། རང་རང་གི་ལུགས་ལ་མཁས་པའི་བླ་མ་
མང་པོ་དང་། ཁྱད་པར་དུ་མཁྱེན་པའི་གཏེར་གྱི་ཞབས་སེན་སྤྱི་བོར་བསྟེན་ནས། མདུན་ལེགས་མ་ནས་
འབྱུང་བ་ལྟར་ཐོས་བསམ་གྱི་སྦྱངས་པ་མི་དམན་པ་བགྱིས་ཤིང༌། དོན་གྱི་གནས་ཆེ་ལོང་ཙམ་དུ་མ་
མཐོང་ཡང་ཐུགས་མ་ཚིམ་པར། འདུ་འཛི་དང་ཆེན་པོའི་གོ་ས་སྤངས་ཏེ་དབེན་པའི་གནས་དུ་མར་
སེམས་ཕྱི་རོལ་ཏུ་གཡེང་བ་ཞི་བའི་ཏིང་ངེ་འཛིན་དང་། ཡང་དག་པའི་དོན་ལ་ཚུལ་བཞིན་དུ་སོ་སོར་
རྟོག་པའི་ལྷག་མཐོང་གི་རྣལ་འབྱོར་ཉམས་སུ་ལེན་པའི་སྤྱོད་པ་ལ་ཉིན་མཚན་བར་མ་ཆད་པའི་རྒྱུན་
སྦྱོར་དང་། དེ་ཡང་རྩོལ་བ་ཤུགས་དྲག་པོའི་གུས་སྦྱོར་གཉིས་ཀྱི་བརྩོན་པ་ལྷོད་པ་མེད་པའི་དགེ་སློང་།
སྡོམ་པ་གསུམ་དང་ལྡན་པ་ཞིག་གིས་གུས་པར་མཛད་ལ། ཡུལ་ཇི་འདྲ་བ་ཞིག་ལ་གུས་ན། སྤྱིར་རང་
གི་སེམས་ཕ་རོལ་བསླུ་བའི་གཡོ་སྒྱུའི་ཕྱོགས་སུ་མ་ཡོ་བར་དྲང་པོར་བསྲོང་བས་དྲང་སྲོང་ཡིན་ལ།
འདིར་ནི་རང་གི་སེམས་རྟག་ཆད་ཀྱི་མཐར་འཛིན་པའི་ཕྱོགས་སུ་མ་ཡོ་བར། མཐའ་གཉིས་དང་བྲལ་
བའི་དབུ་མའི་ལམ་དྲང་པོར་བསྲོང་བར་མཛད་པའི་གོམས་པ་མཐར་ཕྱིན་ནས། གདུལ་བྱ་གཞན་གྱི་
སེམས་ཀྱང་དབུ་མའི་ལམ་དྲང་པོར་བསྲང་བར་མཛད་པའི་དྲང་སྲོང་ཆེན་པོ་གདུང་གི་མཚན་ནས་སྨོས་
ན་གོའུ་ཏ་མ་དེ་ལའོ། །ཚུལ་ཇི་ལྟར་གུས་ན། གོང་དུ་བཤད་ཟིན་པ་དེ་ལྟར་རྒྱུ་མཚན་མང་པོའི་དད་གུས་
ཤུགས་དྲག་པོས་སྟོང་པ་རྟེན་འབྱུང་གི་དོན་ཉིད་ཀྱིས་གཟིགས་པ་བཞིན་གསུངས་པ་ལ་ངོ་མཚར་ཆེན་
པོ་སྐྱེས་ནས་བསྟོད་པ་འདི་དག་གི་ལམ་དུ་མཚོན་པར་བྱས་སོ། །
གསུམ་པ་མཇུག་གི་བྱ་བ་ལ། བསྔོ་བ་དང་མཛད་བྱང་གཉིས་ལས། དང་པོ་ལ་དོན་ཚན་ལྔ་ཡོད་
པ་ལས། དང་པོ་བཤད་མ་ཐག་པའི་སྟོན་པ་བླ་ན་མེད་པའི་བསྟན་པའི་གནས་ཚུལ་ཇི་ལྟ་བ་བཞིན་
མཐོང་བའི་སྒོ་ནས་བསྟན་པ་དང་སྟོན་པ་ལ་ཡིད་ཆེས་ཀྱིས་མཇལ་བ་འདི་ཡང་ཐེག་པ་ཆེན་པོའི་བླ་མ་
མཚན་ཉིད་དང་ལྡན་པས་རྗེས་སུ་བཟུང་ཞིང་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་པའི་བཀའ་
-30
-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དྲིན་ཡིན་པས་འདིར་བརྟེན་འབྱུང་གཟིགས་ཤིང་གསུང་བའི་སྒོ་ནས་བསྟོད་པ། བརྩམས་པའི་དགེ་བ་
འདི་ཡང་མ་འོངས་པའི་ཚེ་རབས་རྣམས་སུ་ཡང་། བདག་དང་འགྲོ་བ་མ་ལུས་པ་ཐེག་པ་ཆེན་པོའི་དགེ་
བའི་བཤེས་གཉེན་དམ་པས་ཐུགས་དགྱེས་བཞིན་དུ་རྗེས་སུ་འཛིན་ཅིང་། བསམ་སྦྱོར་གཉིས་ཀྱིས་
ཚུལ་བཞིན་དུ་བསྟེན་ནུས་པའི་རྒྱུར་རང་བཞིན་མེད་རྟོགས་ཀྱི་ཤེས་རབ་ཀྱིས་ཟིན་བཞིན་དུ་བསྔོའོ་
ཞེས་པ་ནི། སྟོན་པ་བླ་ན་མེད་པའི་བསྟན་པ་དང་། །མཇལ་བ་འདི་འདྲ་བླ་མའི་དྲིན་ཡིན་པས། །དགེ་
བ་འདི་ཡང་འགྲོ་བ་མ་ལུས་པ། །བཤེས་གཉེན་དམ་པས་འཛིན་པའི་རྒྱུ་རུ་བསྔོ། །ཞེས་པའོ། །དེར་མ་
ཟད་དགེ་བའི་རྩ་བ་འདི། ཉིད་ཀྱི་སྐུ་དང་སྲོག་ལའང་ལྟོས་པ་མེད་པར་སེམས་ཅན་ལ་ཕན་པའི་ཐབས་
ཁོ་ན་མཛད་པ་དེ་ཡིས་འགྲོ་བ་རྣམས་ལ་བླང་དོར་གྱི་གནས་ཇི་ལྟ་བ་བཞིན་བསྟན་པའི་ལུང་དང་རྟོགས་
པའི་བསྟན་པའི་ཉི་མའང་སྲིད་པའི་ཕྱི་མཐའ་ཇི་སྲིད་བར་དུ་བོན་དང་མུ་སྟེགས་ཀྱི་ལྟ་བ་ངན་པ་སྣ་
ཚོགས་ལ་མིང་སྙན་པོ་བཏགས་པ་ལ་ཞེན་པ་སོགས་ངན་རྟོག་གི་རླུང་དམར་ཤུགས་དྲག་པོས་ནུབ་རིའི་
ཕག་ཏུ་མི་གཡོ་ཞིང་ཕན་བདེའི་ལོ་ཏོག་གི་གསོས་སུ་གནས་པ་དང་། བདག་དང་སེམས་ཅན་ཐམས་
ཅད་ཀྱང་མདོ་སྔགས་ཀྱི་བསྟན་པའི་ངོ་བོ་གོ་རིམ། ཁྱད་པར། བྱེད་ལས་སོགས་དང་ཚུལ་ཇི་ལྟ་བ་
བཞིན་ཤེས་པ་རྒྱུ་མཚན་དུ་བྱས་ནས་སྟོན་པ་དང་ལྷ་གཞན་ལ་སྐྱབས་སུ་མི་འཛིན་པར། སངས་རྒྱས་
བཅོམ་ལྡན་འདས་ཁོ་ན་ལ་ཡིད་ཆེས་ཀྱི་དད་པ་བརྟན་པོ་རྙེད་པས། མཐོ་དམན། འབྱོར་རྒུད། སྐྱིད་
སྡུག ༑སྐྱེ་འཆིའི་གནས་སྐབས་རྟག་ཏུ་སེམས་རྒྱུད་གང་བར་ཤོག་ཅེས་སྨོན་པ་ནི། ཕན་མཛད་དེ་ཡི་
བསྟན་པའང་སྲིད་པའི་མཐར། །ངན་རྟོག་རླུང་གིས་རྣམ་པར་མི་གཡོ་ཞིང་། །བསྟན་པའི་ངང་ཚུལ་ཤེས་
ནས་སྟོན་པ་ལ། །ཡིད་ཆེས་རྙེད་པས་རྟག་ཏུ་གང་བར་ཤོག །ཅེས་པའོ། །ཡིད་ཆེས་རྙེད་པར་མ་ཟད་
བསྟན་པའི་སྙིང་པོ་རྟེན་ནས་འབྱུང་བའི་དེ་ཁོ་ན་ཉིད། འགྲོ་བ་རྣམས་ལ་གསལ་བར་མཛད་པ། ཐུབ་
པའི་དབང་པོའི་རིང་ལུགས་བཟང་པོ་སྐྱེ་བ་ཐམས་ཅད་དུ་ལོངས་སྤྱོད་ལྟ་ཅི་སྨོས་ཤིན་ཏུ་ཕངས་པའི་
ལུས་དང་སྲོག་ཀྱང་བཏང་ནས་རྙེད་བཀུར་དང་གྲགས་པ་ལ་མི་ལྟ་བར་གཞན་ལ་འཆད་པ་དང་དོན་
ཚུལ་བཞིན་དུ་ཉམས་སུ་ལེན་པའི་བཤད་སྒྲུབ་གཉིས་ཀྱི་སྒོ་ནས་འཛིན་པ་ལ་བརྩོན་པ་སྐད་ཅིག་ཙམ་
ཡང་ལྷོད་པར་མ་གྱུར་ཅིག་སྙམ་དུ་སྨོན་པ་ནི། རྟེན་ནས་འབྱུང་བའི་དེ་ཉིད་གསལ་མཛད་པ། །ཐུབ་
པའི་ལུགས་བཟང་སྐྱེ་བ་ཐམས་ཅད་དུ། །ལུས་དང་སྲོག་ཀྱང་བཏང་ནས་འཛིན་པ་ལ། །སྐད་ཅིག་ཙམ་
ཡང་ལྷོད་པར་མ་གྱུར་ཅིག །ཅེས་པའོ། །འཛིན་པར་མ་ཟད། འགྲོ་བ་རྣམས་ཀྱི་འདྲེན་པ་མཆོག་དེས།
-3j0 -



» ༄༅། །རྟེན་འབྲེལ་བསྟོད་པའི་ཊིཀྐ་འོད་དཀར་འཕྲེང་བ། །༼ཁ༽ .
སྔོན་སློབ་པ་ལམ་གྱི་གནས་སྐབས་སུ་ཕ་རོལ་ཏུ་ཕྱིན་པ་དྲུག་ཉམས་སུ་ལེན་པ་ལས་བརྩམས་པའི་བྱ་
དཀའ་བའི་མཛད་པ་དཔག་ཏུ་མེད་པ་ཉམས་སུ་བཞེས་པས། སྒྲུབ་པ་ནན་ཏན་སྙིང་པོར་མཛད་ནས་
སྒྲུབ་པའི་འབྲས་བུས་སྤྲོས་པ་ཐམས་ཅད་དང་བྲལ་བའི་རྟེན་འབྱུང་གི་དེ་ཉིད་རང་གིས་གཟིགས་པ་
བཞིན་དུ་སྟོན་པར་མཛད་པ་འདི་འཇིག་རྟེན་ན་ཐབས་གང་འདྲ་བ་ཞིག་གི་སྒོ་ནས་ཡུན་རིང་དུ་གནས་
ཤིང་གོང་འཕེལ་དུ་འགྱུར་བར་བྱ་སྙམ་པའི་རྣམ་པར་དཔྱོད་པས་ཟས་དང་གཉིད་ཀྱི་འདུ་ཤེས་ཀྱང་
སྤངས་ཏེ་ཉིན་མཚན་ཀུན་ཏུ་གནས་པས་དུས་འདའ་བར་ཤོག་ཅེས་སྨོན་པ་ནི། འདྲེན་པ་མཆོག་དེས་
དཀའ་བ་དཔག་མེད་ཀྱིས། །ནན་ཏན་སྙིང་པོར་མཛད་ནས་བསྒྲུབས་པ་འདི། །ཐབས་གང་ཞིག་གིས་
འཕེལ་བར་འགྱུར་སྙམ་པའི། །རྣམ་པར་དཔྱོད་པས་ཉིན་མཚན་འདའ་བར་ཤོག །ཅེས་པའོ། །དེ་ལྟར་
བཤེས་གཉེན་དམ་པའི་རྗེས་སུ་བཟུང་། སྟོན་པ་དང་བསྟན་པ་ལ་ཡིད་ཆེས་རྙེད་ནས་གཞན་ལ་ཕན་
པར་འདོད་ཅིང་ཕན་པའི་ཐབས་རང་ཉིད་ཀྱིས་སྒྲུབ་པའི་ཁུར་ཁྱེར་བའི་ལྷག་པའི་བསམ་པ་རྣམ་པར་
དག་པས། ཐུབ་བསྟན་རིན་པོ་ཆེ་སྲིད་མཐའི་བར་དུ་འཛིན་སྐྱོང་སྤེལ་བའི་ཚུལ་དེར་བརྩོན་པ་ན། སྔོན་
སངས་རྒྱས་བཅོམ་ལྡན་འདས་ཀྱི་སྤྱན་སྔར་བསྟན་པ་དང་བསྟན་འཛིན་བུ་བཞིན་སྐྱོང་བར་ཞལ་གྱིས་
བཞེས་པའི་སྐྱེ་རྒུའི་བདག་པོ་ཚངས་པ་དང་། ལྷའི་དབང་པོ་བརྒྱ་བྱིན་དང་། ཡུལ་འཁོར་སྐྱོང་།
འཕགས་སྐྱེས་པོ། སྤྱན་མི་བཟང་། རྣམ་ཐོས་སྲས་ཏེ་འཇིག་རྟེན་ན་ཆོས་ཚུལ་བཞིན་བྱེད་པ་སྐྱོང་བ་བཞི་
འཁོར་དང་བཅས་པ་དང་། རྒྱལ་བ་རྡོ་རྗེ་འཆང་གི་བཀའ་བསྲུང་། ལྷག་པར་ཟབ་མོ་དབུ་མའི་ལྟ་བ་
འཛིན་པ་བསྲུང་བའི་སྲུང་མ་ཁྱད་པར་ཅན་ལེགས་ལྡན་ནག་པོ་ཞལ་བཞི་པ། གུར་ཕྱག་བཞི་པ། ཕྱག་
དྲུག་པ། རྣམ་ཐོས་སྲས། ལས་ཀྱི་གཤིན་རྗེ་ཡབ་ཡུམ། ལྷ་མོ་རེ་མ་ཏི་ལ་སོགས་པ་དཀར་ཕྱོགས་ལ་
དགའ་བའི་སྲུང་མ་ཁྱད་པར་ཅན་རྣམས་ཀྱིས་ཀྱང་། ཞི་རྒྱས་དབང་དྲག་གི་ལས་གང་སྐབས་སུ་བབས་
པ་སྒྲུབ་པ་ལ་ནམ་ཡང་གཡེལ་བ་མེད་པར་དུས་རྟག་ཏུ་མ་བཅོལ་ཡང་གྲོགས་བྱེད་པར་ཤོག །ཅེས་པ་
ནི༑ ལྷག་བསམ་དག་པས་ཚུལ་དེར་བརྩོན་པ་ན། །ཚངས་དང་དབང་པོ་འཇིག་རྟེན་སྐྱོང་བ་དང། །ལེགས་
ལྡན་ནག་པོ་ལ་སོགས་བསྲུང་མས་ཀྱང་། །གཡེལ་བ་མེད་པར་རྟག་ཏུ་གྲོགས་བྱེད་ཤོག །ཅེས་པའོ། །
གཉིས་པ་མཛད་བྱང་ནི། སངས་རྒྱས་བཅོམ་ལྡན་འདས་འཇིག་རྟེན་ཐམས་ཅད་ཀྱི་མ་འདྲིས་པའི་
མཛའ་བཤེས་ཆེན་པོ་སྟོན་པ་བླ་ན་མེད་པ་ལ་ཟབ་མོ་རྟེན་ཅིང་འབྲེལ་བར་འབྱུང་བ་གསུངས་པའི་སྒོ་
ནས་བསྟོད་པ་ལེགས་པར་བཤད་པའི་སྙིང་པོ་ཞེས་བྱ་བ་འདི་ནི་མང་དུ་ཐོས་པའི་དགེ་སློང་བློ་བཟང་
-311 -



"，
，
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
གྲགས་པའི་དཔལ་གྱིས་གངས་ཅན་ཁྲོད་ཀྱི་གངས་རིའི་དབང་པོ་འོ་དེ་གུང་རྒྱལ་གྱི་ལྷ་ཞོལ་དབེན་
གནས་ལྷའི་སྡིངས་མིང་གཞན་རྣམ་པར་རྒྱལ་བའི་གླིང་ཞེས་བྱ་བར་སྦྱར་བའོ། །ཞེས་པའོ། ། །
སྨྲས་པ། ངེས་དོན་གསུང་རབ་ཆུ་གཏེར་ལས་བྱུང་བའི། །བསྟོད་ཚིག་ལེགས་བཤད་སྙིང་པོ་དབང་
གི་རྒྱལ། །ལུང་རིགས་བརྩོན་པས་བྱི་དོར་ལེགས་བྱས་ཏེ། །ཤེས་ནས་དད་པའི་རྒྱལ་མཚན་རྩེ་མོར་
མཆོད། །དོན་གཉིས་མ་ལུས་འགྲུབ་པའི་རྟེན་འབྲེལ་སྒོ། །ཅི་ཡང་འབད་མེད་འགྲུབ་འདི་ངོ་མཚར་
རྨོད༑ ༑མཆིང་བུའི་ནོར་གྱིས་དྲེགས་པའི་མཁས་རློམ་པས། །མ་ནོར་རིན་ཆེན་མ་རྙེད་གྱོང་རེ་ཆེ། །ཀླུ་
སྒྲུབ་ཀླུ་དབང་གཙུག་ན་གནས་པ་ཡི། །སྟོང་དང་རྟེན་འབྱུང་དོན་གཅིག་དབུ་མའི་ལམ། །ཡབ་རྗེ་དེད་
དཔོན་གང་གི་བཀའ་དྲིན་གྱིས། །སྐལ་ལྡན་སྤྱི་ལ་གནད་འདི་བདག་ཏུ་མཛོད། །སྲིད་ཞིའི་རྒུད་པ་ཀུན་
སེལ་ངེས་ལེགས་ཀྱི། །འདོད་དགུའི་འབྱོར་བ་སྩོལ་བ་འདི་སྤངས་ནས། །བྱར་མེད་རྩིང་སྤྱོད་བ་ཚྭའི་
ཁྲོན་པ་ལས། །ནོར་བུ་རིན་ཆེན་འཚོལ་རྣམས་ངལ་བའི་རྒྱུ། །དེ་ཕྱིར་འདིར་འབད་རྣམ་དཀར་ཅི་
མཆིས་པས། །རྨོངས་པས་བྲན་དུ་བྱས་པའི་ལུས་ཅན་ཀུན། །རྟེན་འབྱུང་ལམ་བཟང་གཤོག་རྩལ་ལ་
བརྟེན་ནས། །ས་ལམ་ཡོན་ཏན་ཀུན་གྱི་མཐར་བགྲོད་ཤོག །
རྟེན་འབྲེལ་བསྟོད་པའི་ཊིཀྐ་ཐམས་ཅད་མཁྱེན་པ་དགེ་འདུན་རྒྱ་མཚོས་མཛད་པ་ཚིག་ཉུང་ཞིང་དོན་གསལ་བ་ཕུལ་དུ་
བྱུང་བར་བཞུགས་ནའང་། དེ་དང་བསྡུས་དོན་མི་གཅིག་པ་རྗེ་ཡི་གསུང་རབས་ཀྱི་ཁུངས་དང་བཅས་ཏེ་བཤད་པ་འདི་ནི་རང་གི་
བློ་གྲོས་འཕེལ་བ་ཁོ་ནའི་ཕྱིར་བྱས་པས་ཚིག་དོན་ནོར་འཁྲུལ་བྱུང་བ་མཁས་པ་རྣམས་ཀྱིས་བཟོད་བར་མཛད་ཅིང་ལེགས་པར་
བཤད་པའི་ཆ་ཅུང་ཟད་མཆིས་ན་རྗེས་སུ་ཡི་རང་བར་མཛད་དུ་གསོལ། ཅེས་པ་འདི་ནི་སྨྲ་བ་ལ་དགའ་བ་བྱམས་པའི་མིང་ཅན་
ཞིག་གིས་ཕུར་བུ་ལྕོག་བྱང་ཆུབ་གླིང་གི་རི་ཁྲོད་དུ་བྲིས་སོ། །འདིས་ཀྱང་འཇམ་མགོན་བླ་མའི་བསྟན་པ་ཕྱོགས་དུས་ཀུན་ཏུ་དར་
ཞིང་རྒྱས་པར་བྱེད་ནུས་པར་གྱུར་ཅིག །མངྒ་ལཾ།། །།
-312-



༄༅། །འཇམ་དཔལ་དབྱངས་ཀྱིས་རྗེ་བླ་མ་ལ་དངོས་སུ་གནང་བའི་གདམས་པའི་ཊིཀྐ། །༼ག༽
༄༅། །འཇམ་དཔལ་དབྱངས་ཀྱིས་རྗེ་བླ་ལ་དངོས་སུ་གནང་བའི་
གདམས་པ་མདོར་བསྡུས་ཀྱི་ཊིཀྐ་གནད་དོན་
གསལ་བ་བཞུགས་སོ། །
༈ རབ་འབྱམས་རྒྱལ་བའི་མཁྱེན་བརྩེ་གཅིག་བསྡུས་པ། །འཇམ་དབྱངས་མི་ཡི་རྣམ་རོལ་ཙོང་ཁ་
པ༑ ༑སླར་ཡང་བསམ་བཞིན་བྱོན་པ་དགེ་ལེགས་མཚན། །འབྲལ་མེད་སྙིང་དབུས་བཞུགས་ལ་
དངོས་གྲུབ་སྩོལ། །འཇམ་པའི་དབྱངས་ཀྱིས་འཇམ་མགོན་བླ་མ་ལ། །ལེགས་པར་བཤད་པའི་
ལེགས་བཤད་དབང་གི་རྒྱལ། །བློ་ཉམ་ཆུང་ཡང་བློ་གྲོས་འཕེལ་བའི་ཕྱིར། །དོན་གཉེར་ཅན་ལ་དོན་
འདི་ཅུང་ཟད་སྤྲོ། །
དེ་ལ་བདག་ཅག་གི་བླ་མ་དམ་པ་གྲགས་པའི་མཚན་འཆང་བ་དེས་ཕྱི་རབས་ཀྱི་གདུལ་བྱ་
རྣམས་ལ་འདི་ལྟར་གྱིས་ཤིག་ཅེས་སྐུལ་བའི་ཕྱིར་གཞོན་ནུ་ཉིད་ནས་ཁྱིམ་གྱི་གནས་སྤངས་ཏེ་རབ་ཏུ་
བྱུང་ནས་དབུས་གཙང་གི་གྲྭ་ས་ཆེན་པོ་རྣམས་སུ་མཁས་པའི་དབང་པོ་དུ་མ་ལས་ཕྱི་ནང་གི་རིག་
གནས་མཐའ་དག་ལ་ཐོས་པས་སྒྲོ་འདོགས་ལེགས་པར་བཅད་དེ། མཁྱེན་པའི་གཏེར་གྱི་བཀས་
བསྐུལ་བ་ལ་བརྟེན་ནས་གངས་རིའི་ཁྲོད་ཀྱི་གཡའ་གངས་ཀྱི་རི་སུལ་དུ་མར་འཚོ་བ་དཀའ་ཐུབ་རྒྱ་
ཆེན་པོ་ལ་བརྟེན་ནས་སྒྲུབ་པ་མཛད་པས་ཡི་དམ་གྱི་ལྷ་དང་བླ་མ་དུ་མས་རྒྱུད་བྱིན་གྱིས་བརླབས།
སྔར་ཐོས་པ་བྱས་པ་རྣམས་གདམས་ངག་ཏུ་ཤར་ནས་ཐུན་མོང་དང་ཐུན་མོང་མ་ཡིན་པའི་རྟོགས་པ་
ཁྱད་པར་ཅན་འཁྲུངས་ཏེ། རང་གི་ཇི་ལྟར་ཉམས་སུ་བླངས་པ་ལྟར་གཞན་ལ་འདོམས་པར་མཛད་
ནས༑ མདོ་སྔགས་ཀྱི་བསྟན་པ་ཡོངས་སུ་རྫོགས་པ་སླར་ཡང་རྒྱལ་བ་རང་ཉིད་འཇིག་རྟེན་དུ་བྱོན་པ་
ལྟར་མཛད་པའི་རྣམ་ཐར་བསམ་གྱིས་མི་ཁྱབ་པ་ལས། སྐབས་ཤིག་དྭགས་པོ་སྨན་ལུང་གི་རྒྱ་སོག་
ཕུར་སྒྲུབ་པ་མཛད་པའི་ཚེ་མདུན་གྱི་ནམ་མཁར་རྗེ་བཙུན་མཁྱེན་པའི་གཏེར་དེ་ཉིད་སྐུ་གུར་གུམ་གྱི་
-313-



G» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ལྷུན་པོ་ལ་ཉི་མ་འབུམ་གྱིས་འཁྱུད་པ་ལྟ་བུ་ལྟ་བས་ཆོག་མི་ཤེས་པའི་ཐུགས་ཀ་ནས། ཤེས་རབ་ཀྱི་
རལ་གྲི་ཉིད་ཀྱི་ཐུགས་ཀར་ཟུག་པ་ལ་འཁྲིལ་བའི་བདུད་རྩིའི་ཚོགས་ཀྱིས་སྐུ་ལུས་གང་བས་ལུས་
སེམས་དབང་པོའི་གྲོང་ཐམས་ཅད་དུ་ཟག་མེད་ཀྱི་བདེ་བའི་མེ་ཏོག་རྒྱས། དེའི་ཚེ་གཞན་བདུད་རྩི་
འཐུང་འདོད་པ་མང་པོ་ཉིད་ཀྱི་འཁོར་ན་འདུག་པ་ལ་ལའི་ཁར་མང་དུ་འགྲོ། ལ་ལའི་ཁར་ཉུང་ཟད་རེ་
འགྲོ; ལ་ལའི་ཁར་ཅི་ཡང་མི་འགྲོ་བ་གཟིགས་པ་ན་དེ་ཡི་བརྗེད་ཐོར་བརྡ་ཚིག་གནང་བ་ནི། ཀ་ཏ་ར་
ཡི་གྲོང་ཁྱེར་དུ། །སྐྱེད་མོས་ཚལ་གྱི་མེ་ཏོག་རྒྱས། །བུང་བ་མང་པོ་དེ་ལ་རོལ། །བདུད་རྩི་མཆོག་ཀྱང་
འཐུང་བར་སྣང་། །ཞེས་པའོ། །དེའི་ཚེ་རྗེ་བཙུན་ཉིད་ཀྱིས་གསུངས་པའི་ཉམས་ལེན་མདོར་བསྡུས་
༼ལྷ་སའི་བྱ་འདབ་འོག་ཏུ་གསུངས་ཀྱང་ཟེར།༽ ལ་རྗེ་བླ་མ་ཉིད་ཀྱིས་བསྡུས་དོན་མཛད་པ་ལ་བརྟེན་ནས་ཅུང་
ཟད་བཀྲོལ་ན། འདི་ལ་བྱང་ཆུབ་ཏུ་བགྲོད་པའི་ལམ་ངོས་བཟུང་བ། དེ་ཉིད་རྒྱས་པར་བཤད་པ་
གཉིས། དང་པོ་ལ་ཡང་། ལམ་གྱི་གཙོ་བོ་ངོས་བཟུང་བ། ཡན་ལག་ངོས་བཟུང་བ། དེ་གཉིས་ཀྱིས་
བྱང་ཆུབ་ཏུ་བགྲོད་པར་བསྟན་པ་གསུམ། དང་པོ་ལ་ཡང་ཤེས་རབ་དང་ཐབས་གཉིས་ལས།
དང་པོ་འཆད་པ་ལ། གང་ལ་གནས་པ་མེད་པར་ནི། །སེམས་ཉིད་ནམ་མཁའ་ལྟ་བུར་བསྒོམ། །
ཞེས་གསུངས། དོན་ནི་འཁོར་འདས་གཉིས་ཀའི་རྩ་བར་གྱུར་པའི་སེམས་གང་ལ་རང་བཞིན་གྱིས་
གྲུབ་པར་ཞེན་པ་ལ་གནས་པ་མེད་པར་ནི་སེམས་དེ་ཉིད་བློ་ལྷན་སྐྱེས་ལ་རང་བཞིན་གྱིས་གྲུབ་པར་
སྣང་ཞིང་ཞེན་པའི་ཞེན་ཡུལ་བཀག་ཙམ་གྱི་སྟོང་སང་མེད་དགག་དེ་ནམ་མཁའ་ཐོགས་རེག་བཀག་
ཙམ་ལ་བཞག་པ་ལྟ་བུར་དགག་བྱ་བཀག་ཙམ་འཛིན་སྟངས་ཀྱི་ཡུལ་དུ་བྱས་ནས་བསྒོམ། །
གཉིས་པ་ཐབས་འཆད་པ་ལ། དེ་ཡི་གྲོགས་རྣམས་ཀུན་ལ་འབད། །ཅེས་གསུངས། དོན་ནི་
ཤེས་རབ་དེ་མ་སྐྱེས་པ་སྐྱེ་བའི་ཐབས་ལས་འབྲས་ལ་ཡིད་ཆེས་ཀྱི་དད་པ་དང༌། ངེས་འབྱུང་དང་བྱང་
ཆུབ་ཀྱི་སེམས་དང་། སྐྱེས་ཟིན་གོང་འཕེལ་དུ་འགྲོ་བའི་གྲོགས་ཕར་ཕྱིན་དང་པོ་ལྔ་དང་ཐུན་མོང་མ་
ཡིན་པ་སྔགས་ནས་གསུངས་པའི་ཐབས་ཁྱད་པར་ཅན་རྣམས་ལ་ཚེ་ཐུང་འདིར་འབད་པ་དྲག་པོ་བྱའོ། །
གཉིས་པ་ཡན་ལག་འཆད་པ་ལ། བསེ་རུ་ལྟ་བུར་གནས་པར་བྱ། །འདུ་འཛི་དག་ཀྱང་སྤང་པར་
བྱ༑ ༑ནང་དུ་མཉམ་པར་བཞག་པར་བྱ། །ཞེས་གསུངས། དོན་ནི་ལམ་ཐབས་ཤེས་དེ་གཉིས་
ཉམས་སུ་ལེན་པ་ལ་དེའི་རྒྱུ་ཚོགས་ལ་གནས་དགོས་པས་ནང་གི་རྐྱེན་དལ་འབྱོར་ཐོབ། ཕྱིའི་རྐྱེན་
དགེ་བའི་བཤེས་གཉེན་དང་མཇལ་བའི་དུས་འདིར་གཞོན་ནུ་ནས་རབ་ཏུ་བྱུང་སྟེ། ཚུལ་ཁྲིམས་དག་
314-



༄༅། །འཇམ་དཔལ་དབྱངས་ཀྱིས་རྗེ་བླ་མ་ལ་དངོས་སུ་གནང་བའི་གདམས་པའི་ཊིཀྐ། །༼ག༽
པ་གཞིར་བཟུང་ཉམས་ལེན་གྱི་གནད་ཤེས་པའི་ཐོས་པ་བཙལ་ནས། དཔེར་ན་རི་དྭགས་བསེ་རུ་ལ་རྭ་
གཅིག་ལས་མི་འོང་བ་ལྟར་ཚེ་འདིའི་ཆེ་ཐབས་བསྒྲུབ་པའི་དགྲ་འདུལ་གཉེན་སྐྱོང་ཐམས་ཅད་སྤངས་
ཏེ་གཅིག་པུར་གནས་པར་བྱ། དེའི་ཚེ་ཡང་གང་ལས་བཟའ་བཏུང་རྙེད་པའི་ཁྱིམ་པ་དང་རབ་བྱུང་
རྣམས་དང་ལྷན་ཅིག་རྒྱལ་བློན་དམག་རྐུན་གྱི་ལོང་གཏམ་སྨྲ་བ་སོགས་དོན་མེད་ཀྱི་འདུ་འཛི་དག་ཀྱང་
སྤང་བར་བྱ། ལུས་འདུ་འཛི་ལས་དབེན་ཡང་སེམས་ཕྱི་ནང་གི་འདོད་ཡོན་ལ་དུང་ངེ་བྱེད་ན་མི་འོང་བས་
ནང་དུ་བྱིང་རྒོད་དང་ཆགས་སྡང་གིས་སེམས་མི་མཉམ་པ་མེད་པར་མཉམ་པར་བཞག་པར་བྱའོ། །
གསུམ་པ། དེ་གཉིས་ཀྱིས་བྱང་ཆུབ་ཏུ་བགྲོད་པར་བསྟན་པ་ལ། བྱང་ཆུབ་ཆེན་པོ་བརྙེས་པར་
བྱ༑ ༑ཞེས་གསུངས། དོན་ནི་ལམ་གྱི་གཙོ་བོ་ཐབས་ཤེས་གཉིས་ཡན་ལག་དང་བཅས་པ་དེས་ཉན་
ཐོས་དང་རང་རྒྱལ་ཐེག་ཆེན་གྱི་བྱང་ཆུབ་གསུམ་གྱི་ནང་ནས་བྱང་ཆུབ་ཆེན་པོ་བླ་ན་མེད་པའི་བྱང་ཆུབ་
བརྙེས་པར་བྱའོ། །འདིར་བརྙེས་པ་ནི་ཐོབ་པ་ལ་བྱེད་དགོས་ཏེ་རྗེ་ཉིད་ཀྱིས་ས་བཅད་དུ། བྱང་ཆུབ་ཏུ་
བགྲོད་པའི་ལམ་ལ་ཞེས་གསུངས་པས། ལམ་དེས་བྱང་ཆུབ་དེ་ཐོབ་པའི་དོན་ཡིན་པའི་ཕྱིར་རོ། །
གཉིས་པ་རྒྱས་པར་བཤད་པ་ལ། ཐབས་རྒྱས་པར་བཤད་པ་དང༌། ཤེས་རབ་རྒྱས་པར་བཤད་
པ་གཉིས། དང་པོ་ལ། ཐབས་ཐུན་མོང་བ་རྒྱས་པར་བཤད་པ་དང་། ཐུན་མོང་མ་ཡིན་པ་རྒྱས་པར་
བཤད་པ་གཉིས། དང་པོ་ལ་ཡང་། ལས་འབྲས་ལ་ཡིད་ཆེས་ཀྱི་དད་པ། ངེས་འབྱུང་། བྱང་ཆུབ་ཀྱི་སེམས་
དང་གསུམ་ལས། དང་པོ་འཆད་པ་ལ། ལས་ཀྱི་རྣམ་པར་སྨིན་པ་གདོན་མི་ཟ། །ཞེས་གསུངས། དོན་
ནི་ཆོས་བྱེད་པའི་ཕྱི་ནང་གི་རྐྱེན་ཚང་བའི་དུས་འདིར། འཆི་བ་དང་ངན་སོང་གིས་འཇིགས་ནས་དཀོན་
མཆོག་ལ་སྙིང་ཐག་པ་ནས་སྐྱབས་སུ་སོང་སྟེ་བསླབ་བྱ་ལ་གནས་པའི་སྟེང་ནས་དཀར་ནག་གི་ལས་
ལ་བླང་དོར་ཚུལ་བཞིན་དུ་བྱ་དགོས་ཏེ། ལས་དཀར་ནག་ཇི་ལྟར་བྱས་པའི་འབྲས་བུ་བྱེད་པ་པོ་རང་
ཉིད་ལ་གདོན་མི་ཟ་བར་སྨིན་པར་འགྱུར་བའི་ཕྱིར་རོ། །
གཉིས་པ་འཆད་པ་ལ། ངེས་པར་འབྱུང་དང་ཞེས་གསུངས། དོན་ནི་དེ་ལྟར་མངོན་མཐོའི་ཆོས་
སྐོར་ཙམ་ལ་འབད་ནས་ཕྱི་མ་ལྷ་མིའི་རྟེན་ཕུན་སུམ་ཚོགས་པ་ཇི་ལྟ་བུ་ཞིག་ཐོབ་ཀྱང་ཕུགས་སུ་ངན་
སོང་དུ་ལྟུང་བས་མཐའ་ངན་ལ་གནས་སྐབས་དེར་ཡང་སྡུག་བསྔལ་གསུམ་པོ་ཅི་རིགས་ལས་མ་
འདས་པའི་ཚུལ་ལེགས་པར་བསམ་པས་སྙིང་ནས་སྐྱོ་བ་ན། དེ་མི་འདོད་ན་དེའི་རྒྱུ་ལས་ཉོན་གཉིས་
དང་དེའི་ནང་ནས་ཀྱང་ཉོན་མོངས། དེའི་ནང་ནས་ཀྱང་བདག་འཛིན་ལ་དགྲར་མཐོང་ནས་འཁོར་བའི་
-3l5-



=-
- ཀ
ཟ
1-
2
=------
-
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
རྒྱུ་འབྲས་མཐའ་དག་ལས་བདག་ངེས་པར་འབྱུང་བར་བྱའོ་སྙམ་དུ་བསམས་ནས། ངེས་པར་འབྱུང་
བྱེད་བསླབ་པ་གསུམ་དང་། དེའི་ནང་ནས་ཀྱང་ཚུལ་ཁྲིམས་རྣམ་པར་དག་པ་ལ་འབད་པར་བྱའོ། །
གསུམ་པ་འཆད་པ་ལ། བྱང་ཆུབ་སེམས་བསྒོམ་སྟེ། །ཞེས་གསུངས། དོན་ནི། དེ་ལྟར་ཐར་པའི་
རྒྱུ་འབྲས་ཙམ་ལ་འབད་ནས་ཐར་པ་ཐོབ་ཀྱང་སྐྱོན་ཟད་པ་དང་ཡོན་ཏན་རྫོགས་པ་ཕྱོགས་རེ་བར་ཟད་
ཅིང་ཐོག་མ་མེད་པའི་མ་དྲིན་ཅན་རྣམས་ཡལ་བར་དོར་ནས་རང་མགོ་ཅི་ཐོན་བྱེད་པ་དུད་འགྲོའི་ཀུན་
སྤྱོད་ལས་མ་འདས་པར་མཐོང་ནས་སེམས་ཅན་ཐམས་ཅད་ཕན་བདེ་ལ་སྦྱོར་བའི་ཁུར་རང་གི་རྒྱུད་
སྟེང་དུ་བླངས་པ་ན། ད་ལྟའི་གནས་སྐབས་འདི་ལྟ་བུས་སེམས་ཅན་ཐམས་ཅད་ལྟ་ཅི་སྨོས་སེམས་ཅན་
གཅིག་གི་དོན་རྫོགས་པ་ཡང་བྱེད་མི་ནུས་པར་འདུག །འོ་ན་སུས་ནུས་ན་སངས་རྒྱས་ཀྱི་གོ་འཕང་
ཐོབ་ན་ནུས་པར་མཐོང་ནས་རང་དོན་གྱི་འཁྲི་བ་མེད་པར་སེམས་ཅན་གཞན་ཁོ་ན་ལ་ཕན་པའི་ཕྱིར་དུ་
བདག་གིས་སངས་རྒྱས་ཀྱི་གོ་འཕང་ཐོབ་པར་བྱའོ་སྙམ་པ་སྨོན་སེམས་དང་། སངས་རྒྱས་ཐོབ་པའི་
ཐབས་སུ་ཕྱིན་དྲུག་རིམ་གཉིས་སོགས་ཉམས་སུ་བླང་བར་བགྱིའོ་སྙམ་པའི་འཇུག་པའི་སེམས་ཚིག་
ཙམ་མིན་པར་བསྐྱེད་པར་བགྱིའོ། །ལས་འབྲས་ལ་ཡིད་ཆེས་མེད་ན་ཆོས་པ་མིན། ངེས་འབྱུང་མེད་ན་
ཐར་པ་དོན་གཉེར་བ་མིན། བྱང་ཆུབ་ཀྱི་སེམས་མེད་ན་ཐེག་ཆེན་པ་མིན། དེས་ན་ཐབས་ཐུན་མོང་བ་
དེ་རྣམས་ནི་ཕར་ཕྱིན་ཐེག་པ་དང་རྡོ་རྗེ་ཐེག་པ་གཉིས་ཀ་ལ་ཉམས་སུ་བླངས་ཀྱང་འགལ་བ་མེད་པ་
ཙམ་གྱིས་ཐུན་མོང་བ་མིན་གྱི་གཉིས་ཀའི་ལམ་གྱི་སྲོག་ལྟ་བུ་ཡིན་པས། དེ་དག་གང་ཡང་མེད་པར་ཆོ་
ག་བློ་ལ་བྱང་བ་ཙམ་དང་རྩ་རླུང་སོགས་རྡོ་རྗེ་ཐེག་པའི་ལམ་གྱི་ཡན་ལག་འགའ་ཞིག་ལ་ནུས་པ་ལྟར་
སྣང་རེ་ཐོན་པས་སྦོས་ནས་ཆང་དང་བུད་མེད་སོགས་ལ་འཛེམ་མེད་དུ་སྤྱོད་ཅིང་ད་དུང་བདག་ཅག་
གསང་སྔགས་པའོ་ཞེས་ངོ་ཚ་བོར་ནས་སྨྲ་བ་ནི་རང་གིས་རང་སྨ་འབེབས་པ་སྟེ། དེ་འདྲ་ལ་དགོངས་
ནས་རྗེ་བླ་མས། ཆོས་ཐེག་པ་ཆེན་པོའི་ཆོས་ཡིན་པས་མི་ཆོག་གང་ཟག་ཐེག་པ་ཆེན་པོར་འགྲོ་དགོས་
སོ༑ ༑གང་ཟག་ཐེག་པ་ཆེན་པོར་བྱེད་པ་ཡང་བྱང་ཆུབ་ཀྱི་སེམས་ཉིད་ལ་རག་ལས་སོ། །ཞེས་
གསུངས་པས། བྱང་ཆུབ་ཀྱི་སེམས་ལ་བློ་སྦྱོང་ཚུལ་བྱང་ཆུབ་ལམ་གྱི་རིམ་པས་ཡིད་རང་དབང་མེད་
པར་དྲངས་ཏེ་རང་ཅག་རྣམས་འདི་ལ་ལོང་བས་གླང་མཇུག་མ་ཤོར་བར་བྱེད་པའི་ཡི་དམ་བརྟན་པོ་
དགོས་སོ། ། །
གཉིས་པ་ཐབས་ཐུན་མོང་མ་ཡིན་པ་རྒྱས་པར་འཆད་པ་ལ། ཐབས་དངོས། བསྒོམ་པའི་ཚུལ།
- 316 -



(）༄༅། །འཇམ་དཔལ་དབྱངས་ཀྱིས་རྗེ་བླ་མ་ལ་དངོས་སུ་གནང་བའི་གདམས་པའི་ཊིཀྐ། །ག） .
ཕན་ཡོན་དང་གསུམ་ཡོད་པ་ལས། དང་པོ་འཆད་པ་ལ། དྲན་པའི་མེ་ཆེན་ཞེས་གསུངས། དོན་ནི་
ཕར་ཕྱིན་ཐེག་པ་དང་ཐུན་མོང་མ་ཡིན་པའི་རྡོ་རྗེ་ཐེག་པའི་ཐབས་ཀྱི་ངོ་བོ་ངོས་བཟུང་དུ་ཡོད་དེ། སྔར་
བཤད་པའི་ཐབས་ཐུན་མོང་བ་དེ་རྣམས་ལ་གོམས་པར་བྱས་ན་སངས་རྒྱས་ཐོབ་མོད་ཀྱང་གྲངས་མེད་
གསུམ་ལ་སོགས་པ་ཡུན་རིང་པོ་ཐོགས། དེའི་རིང་ལ་སེམས་ཅན་རྣམས་སྡུག་བསྔལ་བ་མི་བཟོད་
པར་འདུག་པས་མྱུར་དུ་འཚང་རྒྱ་བའི་ཐབས་ཇི་ལྟ་བུ་ཡོད་སྙམ་དུ་སྙིང་རྗེ་དང་བློ་གྲོས་སྔར་ལས་སྟོབས་
ཆེར་འབར་བ་ན་མཚན་ཉིད་དང་ལྡན་པའི་རྡོ་རྗེ་སློབ་དཔོན་མཉེས་པའི་སྒོ་དུ་མས་མཉེས་པར་བྱས་
ནས་རྒྱུད་སྡེ་དང་མཐུན་པའི་དབང་རྣམ་པར་དག་པ་ཐོབ་ནས། དམ་ཚིག་དང་སྡོམ་པ་ཚུལ་བཞིན་དུ་
སྲུང་བ་གཞིར་བཞག་པའི་སྟེང་དུ་ཐ་མལ་པའི་གནས་ལུས་ལོངས་སྤྱོད་ཀྱི་སྣང་ཞེན་གྱི་གཉེན་པོར་
འབྲས་བུའི་སྐབས་ཀྱི་གནས་ལུས་ལོངས་སྤྱོད་རྣམས། ད་ལྟ་ཉིད་ནས་ཐོབ་པར་མོས་ཏེ་རྟེན་དང་
བརྟེན་པའི་དཀྱིལ་འཁོར་ལ་གསལ་སྣང་དང་ང་རྒྱལ་བཞག་སྟེ། དེ་དང་དེ་དངོས་ཡིན་སྙམ་དུ་དག་
པའི་སྣང་ཞེན་འབའ་ཞིག་དྲན་པ་ནི་གཙོ་བོར་བསྐྱེད་རིམ་དང༌། སྤྱིར་རྒྱུད་སྡེ་བཞི་ག་ལ་ཁྱབ་པའི་
ཐབས་དང༌། གྲུབ་ཆེན་སོ་སོའི་བཞེད་པས་ལུས་ལ་གནད་དུ་བསྣུན་པའི་སྒོ་མི་འདྲ་བ་གསུངས་པ་
རྣམས་ལུགས་དེ་དག་ནས་ཇི་ལྟར་གསུངས་པ་བཞིན་ལུས་གནད་དང་རྩ་གནད་དེ་དང་དེར་ཡི་གེ་དང་
ཐིག་ལེ་སོགས་ལ་རྩེ་གཅིག་ཏུ་མཉམ་པར་འཇོག་པའི་དྲན་པ་དང་དྲན་པ་དེས་དྲངས་པའི་དམིགས་
མེད་ཀྱི་སྙིང་རྗེའི་ལྷན་སྐྱེས་ཀྱི་བདེ་བ་ཆེན་པོ་ནི་གསང་སྔགས་བླ་ན་མེད་པ་ནས་བཤད་པའི་ཐབས་
ཐུན་མོང་མ་ཡིན་པ་ཡིན་པའི་ཕྱིར། དྲན་པ་དེ་དག་ལ་མེ་ཆེན་ཞེས་བརྗོད་པའི་རྒྱུ་མཚན་ཡོད་དེ་མི་
མཐུན་ཕྱོགས་འཇོམས་པ་ལ་མེ་དང་འདྲ་བས་དེ་ལྟར་བརྗོད་པའི་ཕྱིར། །
གཉིས་པ་དྲན་པ་དེ་ཇི་ལྟར་བསྒོམ་པའི་ཚུལ་འཆད་པ་ལ། རྒྱུན་ཆད་མེད་པར་སྦར། །ཞེས་
གསུངས། དོན་ནི་གསང་སྔགས་ནས་གསུངས་པའི་ཐབས་ཐུན་མོང་མ་ཡིན་པའི་དྲན་པ་དེ་དག་ཇི་
ལྟར་བསྒོམ་པའི་ཚུལ་ཡོད་དེ། མེ་འདོད་པས་གཙུབ་སྟན་ལ་གཙུབ་ཤིང་བརྡར་བ་ལྟར་ཤུགས་དྲག་ལ་
རྒྱུན་མི་འཆད་པར་བསྒོམ་དགོས་ཀྱི། ཡང་དང་ཡང་དུ་བྱ་བྱེད་ངན་པ་དང་ཐ་མལ་པའི་དྲན་པས་བར་
བཅད་ན། དྲན་པའི་མེ་ཆེན་དེ་གོང་ནས་གོང་དུ་མཐུ་ཕུལ་བྱུང་དུ་མི་འགྱུར་བའི་ཕྱིར།
གསུམ་པ་ཕན་ཡོན་འཆད་པ་ལ། ཡུལ་དྲུག་བུད་ཤིང་ངེས་པར་འཚིག་པར་འགྱུར། །ཞེས་
གསུངས། དོན་ནི་དྲན་པ་དེ་གོམས་པར་བྱས་པའི་ཕན་ཡོན་ཡོད་དེ། དྲན་པ་དེ་དག་འཛིན་པའི་ཡུལ་
-317 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
གནད་མ་འཕྱུགས་པར་རྒྱུན་ཆད་མེད་པར་དྲན་པའི་མེ་དག་སྦྱར་བར་བྱས་ན། དེའི་མཐུས་མིག་
སོགས་དབང་པོ་དྲུག་གི་ཡུལ་གཟུགས་སོགས་དྲུག་འཛིན་པ་དང་བཅས་པའི་རྩ་བ་ཀུན་རྟོག་གཡོ་བྱེད་
ཀྱི་རླུང་དབུ་མར་ཞུགས་གནས་ཐིམ་གསུམ་བྱས་པའི་ལྷན་སྐྱེས་ཀྱི་བདེ་བས། ད་ལྟ་ཉིད་དུ་འཆད་པའི་
སྟོང་ཉིད་ཡུལ་དུ་བྱས་ཏེ་བསྒོམས་པས། ད་ལྟ་རང་ཅག་རྣམས་ཀྱི་བློ་ལ་སྣང་བ་ལྟར་གྱི་ཡུལ་དྲུག་གིས་
མཚོན་པའི་གཟུང་བ་དང་འཛིན་པ་བདེན་པར་གྲུབ་པ་དང་། དེར་ཞེན་པ་དང་ཕུང་སོགས་ལ་ཐ་མལ་
པར་སྣང་ཞིང་ཞེན་པ་བག་ཆགས་དང་བཅས་པའི་བུད་ཤིང་ངེས་པར་འཚིག་པ་སྟེ་གཏན་ནས་མི་སྐྱེ་
བར་འགྱུར་བའི་ཕྱིར་རོ། །
གཉིས་པ་ཤེས་རབ་རྒྱས་པར་བཤད་པ་ལ། མདོར་བསྟན་པ་དང་། རྒྱས་པར་བཤད་པ་གཉིས་
ལས༑ དང་པོ་འཆད་པ་ལ། འཁོར་དང་མྱ་ངན་འདས་པའི་ཆོས་རྣམས་ཀུན། །སྔོན་ཆད་གང་གིས་མ་
དམིགས་མི་དམིགས་ཕྱིར། །ནམ་མཁའ་བཞིན་དུ་འདི་ཡི་མཐའ་དང་བྲལ། །ཞེས་གསུངས། དོན་ནི།
སྔར་བཤད་པའི་ཐབས་དེ་རྣམས་ཙམ་ལ་གོམས་པར་བྱས་ཀྱང་། རང་ཉིད་སྲིད་པར་འཆིང་བ་གཅོད་
མི་ནུས་འབྲས་བུ་ཆོས་སྐུ་འཐོབ་མི་ནུས་པས་ཐབས་དེ་རྣམས་ཀྱི་གྲོགས་སུ་མཐའ་བྲལ་གྱི་ལྟ་བ་བསྒོམ་
དགོས་པས། དེ་ཡི་ཚུལ་ནི་ཕྱི་མ་དག་པའི་སྣོད་དང་ནང་ཉེར་ལེན་གྱི་ཕུང་པོ་ལ་སེམས་ཅན་རྣམས་
ཡང་དང་ཡང་དུ་འཁོར་བས་འཁོར་བ་དང་། རྩ་བ་དང་ཉེ་བའི་ཉོན་མོངས་རྣམས་ནི་མྱ་ངན་ཡིན་ལ་དེ་
ལས་འདས་པའི་སྤངས་པ་ནི་མྱ་ངན་ལས་འདས་པ་སྟེ། མདོར་ན་དེ་གཉིས་ཀྱིས་མཚོན་པའི་འཁོར་བ་
དང་མྱ་ངན་ལས་འདས་པའི་ཆོས་རྣམས་ཆོས་ཅན། དོན་དམ་དཔྱོད་བྱེད་ཀྱི་རིགས་པ་ཡང་དག་གིས་
དཔྱད་པའི་མཐར་རིགས་ཤེས་དེའི་ངེས་ངོར་སྐྱེ་འགག་དང་། རྟག་ཆད་འགྲོ་འོང་། གཅིག་དང་ཐ་དད་
སོགས་བརྒྱད་པོ་འདི་ཡི་མཐའ་དང་བྲལ་ཏེ་དོན་དམ་དཔྱོད་བྱེད་ཀྱི་རིགས་པ་ཡང་དག་གིས་དཔྱད་
མཐར་བརྒྱད་པོ་འདི་ཡི་མཐའ་གང་དུ་ཡང་། སྔོན་དང་ད་ལྟར་མ་འོངས་པའི་དམ་པ་བློ་གྲོས་ཀྱི་མིག་
དང་ལྡན་པ་གང་གིས་ཀྱང་སྔོན་ཆད་མ་དམིགས། ད་ལྟར་དང་མ་འོངས་པ་ན་ཡང་དམིགས་པར་མི་
འགྱུར་པའི་ཕྱིར། དཔེར་ན། ནམ་མཁའ་དེ་ཁོ་རང་གི་ངོས་ནས་འཇལ་ན་མཐའ་བརྒྱད་པོ་གང་དུ་ཡང་
མ་གྲུབ་པ་བཞིན་ནོ། །
གཉིས་པ་རྒྱས་པར་བཤད་པ་ལ། གཟུང་བ་དགག་པ། འཛིན་པ་དགག་པ། དབྱིངས་རིག་
གཅིག་པའི་རང་རིག་དགག་པ། སྟོང་ཉིད་རྟོགས་པའི་ལམ་དེ་ཡི་ཆེ་བ་བསྟན་པ་དང་བཞི། དང་པོ་
-318-
ན།



༄༅། །འཇམ་དཔལ་དབྱངས་ཀྱིས་རྗེ་བླ་མ་ལ་དངོས་སུ་གནང་བའི་གདམས་པའི་ཊིཀྐ། །(ག༽
འཆད་པ་ལ། ཡུལ་གྱི་སྣང་བ་ནམ་མཁའི་པདྨོ་བཞིན། །ཞེས་གསུངས། དོན་ནི་གཟུང་བའི་ཡུལ་
གཟུགས་སྒྲ་དྲི་རོ་རེག་བྱ་ཆོས་དྲུག་པོ་མིག་སོགས་དབང་པོའི་ཤེས་པ་དང་བཅས་པའི་ཡུལ་དུ་སྣང་བ་
ཙམ་གྱི་ཀུན་རྫོབ་ཀྱི་ཆོས་འདི་དག་ཆོས་ཅན། རང་རང་གི་སྣང་གཞིའི་གདགས་གཞིའི་སྟེང་ནས་དོན་
དམ་དཔྱོད་བྱེད་ཀྱི་རིགས་པ་ཡང་དག་གིས་དཔྱད་པའི་ཚེ་དཔྱད་མཐར་རིགས་ཤེས་དེའི་ངོར་ནམ་
མཁའི་པདྨོ་དང་འདྲ་སྟེ། དེ་ལྟར་དཔྱད་པའི་མཐར་རིག་ངོ་དེར་སུས་ཀྱང་མ་དམིགས་པའི་ཕྱིར།
གཉིས་པ་འཆད་པ་ལ། སེམས་ཀྱི་འཛིན་པ་བདེར་གཤེགས་སུ་ཡིས་རྙེད། །ཅེས་གསུངས། དོན་
ནི་ཡུལ་དྲུག་པོ་དེ་འཛིན་པའི་ཚོགས་དྲུག་གིས་རྣམ་ཤེས་འཁོར་དང་བཅས་པའི་སེམས་ཀྱི་འཛིན་པ་
ཆོས་ཅན། རང་བཞིན་གྱིས་མ་གྲུབ་སྟེ། རང་བཞིན་གྱིས་གྲུབ་ན་རང་བཞིན་ཡོད་མེད་དཔྱོད་པའི་
རིགས་པ་ཡང་དག་གིས་རྙེད་དགོས་པ་ལས། དེ་ལྟ་བུའི་རིགས་པ་ཡང་དག་གིས་དཔྱད་མཐར་གཞན་
གྱིས་ལྟ་ཅི་སྨོས་བདེ་བར་གཤེགས་པ་སུ་ཡིས་ཀྱང་རྙེད་པར་མི་འགྱུར་བའི་ཕྱིར། །
གསུམ་པ་འཆད་པ་ལ། དབྱིངས་རིག་གཅིག་པ་མོ་གཤམ་བུ་ཡིས་བསྒྲུབས། །ཞེས་གསུངས།
དོན་ནི་གཟུང་བ་དང་འཛིན་པ། དེ་རྣམས་རང་རང་གི་གདགས་གཞིའི་སྟེང་ནས་རང་བཞིན་གྱིས་མེད་
པ་ནི་དབྱིངས་དང་། དེ་རྟོགས་པའི་རིགས་ཤེས་ནི་རིག་པ་ཡིན་ལ། རིག་པ་དེས་དབྱིངས་དེ་རྟོགས་
པའི་ཚེ་ལས་དང་པོ་བའི་དུས་སུ་ཡུལ་དང་ཡུལ་ཅན་རྒྱང་ཆད་ཀྱི་སྣང་བ་འཆར་ཡང་གོམས་པ་འཕེལ་
ནས་མངོན་སུམ་དུ་རྟོགས་པའི་ཚེ་དབྱིངས་སྟོང་པ་ཉིད་དང་རིག་པ་ཡེ་ཤེས་གཉིས་སུ་སྣང་བ་ནུབ་
པས༑ དེ་ཡི་ཚེ་དབྱིངས་རིག་གཅིག་པ་ཡང་ཟེར། ཡེ་ཤེས་དེས་ཁོ་རང་གི་རང་བཞིན་ཁོ་རང་གིས་
མངོན་སུམ་དུ་རྟོགས་པའི་རང་རིག་ཀྱང་ཟེར་བས། དེ་ལྟ་བུའི་དབྱིངས་རིག་གཅིག་པའི་རང་རིག་
ཆོས་ཅན། ཁྱོད་རང་བཞིན་གྱིས་མེད་དེ། ཁྱོད་སྒྲུབ་བྱེད་ཀྱི་དྲན་པ་ཤེས་རབ་བསྒོམ་པ་པོའི་གང་ཟག་
དང་བཅས་པ་རང་བཞིན་གྱིས་གྲུབ་པ་མོ་གཤམ་གྱི་བུ་དང་འདྲ་བའི་ཕྱིར། དེ་དག་གི་དོན་བསྡུ་ན།
ཕྱི་གཟུང་བ་ཡུལ་དྲུག་གི་སྣང་བ་རང་བཞིན་གྱིས་གྲུབ་པ་ནམ་མཁའི་པདྨོ་དང་འདྲ། ནང་སེམས་ཀྱི་
འཛིན་པ་རང་བཞིན་གྱིས་གྲུབ་པ་བདེ་བར་གཤེགས་པ་སུས་ཀྱང་མི་རྙེད། དེ་གཉིས་རང་བཞིན་མེད་
པར་རྟོགས་པའི་དབྱིངས་རིག་གཅིག་པའི་རང་རིག་རང་བཞིན་གྱིས་གྲུབ་པའི་སྒྲུབ་བྱེད་ཡང་དག་མོ་
གཤམ་གྱི་བུ་དང་འདྲ་བས་དེ་རྣམས་རང་བཞིན་གྱིས་མ་གྲུབ་ཅེས་པའོ། །
བཞི་པ་ལམ་དེའི་ཆེ་བ་འཆད་པ་ལ། དེ་འདྲ་གང་ཡིན་དེ་དག་རྒྱལ་བའི་ལམ། །ཞེས་གསུངས།
319 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
དོན་ནི་སྔར་བཤད་མ་ཐག་པའི་སྟོང་ཉིད་རྟོགས་པའི་ལམ་དེ་ཡི་ཆེ་བ་ཡོད་དེ། གཟུང་འཛིན་གྱིས་
བསྡུས་པའི་ཆོས་རྣམས་སྣང་ཙམ་དུ་ཡོད་ལ། རང་བཞིན་གྱིས་གྲུབ་པ་རྡུལ་ཙམ་ཡང་མེད་པར་རྟོགས་
པའི་ལམ་རྟག་ཆད་ཀྱི་མཐའ་དང་བྲལ་བ་དེ་འདྲ་གང་ཡིན་པ་གང་ཟག་སུའི་རྒྱུད་ལ་ཡོད་པ་དེ་དག་
བདུད་བཞི་ལས་རྒྱལ་བའི་སངས་རྒྱས་བཅོམ་ལྡན་འདས་ཀྱི་སར་བགྲོད་པར་བྱེད་པའི་ལམ་འཁྲུལ་
པ་མེད་པ་དུས་གསུམ་གྱི་འཕགས་པ་ཐམས་ཅད་ཀྱི་གཤེགས་ཤུལ་ཡིན་པའི་ཕྱིར།
དེ་ལྟར་མདོ་སྔགས་ལམ་གྱི་གནད། །ཚང་བར་སྟོན་པའི་གདམས་པ་འདི། །ཆོས་མཐུན་གྲོགས་
ཀྱིས་བསྐུལ་བའི་ངོར། །བླ་མའི་དྲིན་གྱིས་ཅུང་ཟད་བཤད། །འདི་ལ་ལེགས་པའི་ཚོགས་མཆིས་ན། །
བླ་མ་མཉེས་པའི་མཆོད་པར་འབུལ། །ནོངས་པ་དམ་པ་རྣམས་ལ་བཤགས། །དགེ་བ་འགྲོ་བ་ཡོངས་
ལ་བསྔོ། །མཁའ་མཉམ་འགྲོ་བ་མ་ལུས་པས། །ཐབས་ཤེས་ལམ་གྱི་གནད་རྟོགས་ནས། །སྲིད་ཞིའི་
མཐའ་ལ་མི་གནས་པའི། །སྐུ་གཉིས་ཟུང་འཇུག་ཐོབ་པར་ཤོག ། །
ཅེས་པ་འདི་ནི། ཤར་ཕྱོགས་དྭགས་ཡུལ་སྟོད་ཐར་པ་གླིང་གི་དབེན་གནས་ནས་ཐོས་དོན་སྒྲུབ་པ་སྙིང་པོར་བྱེད་པ་
གཞུང་ལུགས་རབ་འབྱམས་སྨྲ་བ་ནམ་མཁའ་དབང་ཕྱུག་གིས་བསྐུལ་ནས་ལུང་འདྲེན་དང་དགག་སྒྲུབ་ཀྱི་སྤྲོས་པ་དོར་ཏེ།
དོན་གྱི་ངོ་བོ་ཙམ་རང་བློས་གང་ནུས་སུ་ཕུར་བུ་ལྕོག་གི་རི་ཁྲོད་པ་ངག་དབང་བྱམས་པས་སྨྲས་པ་དགེ་ལེགས་འཕེལ། །
མངྒལཾ།། །།
-30 -



(5) ༄༅། །རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་གྱི་དོན་འགྲེལ། །༼ང༽
༄༅། །རྒྱལ་བ་མ་ཕམ་པ་ལ་བསྟོད་པ་ཚངས་པའི་
ཅོད་པན་གྱི་དོན་འགྲེལ་ཚིག་དོན་
གསལ་བ་བཞུགས་སོ། །
༈ ན་མོ་གུ་རུ་མཉྫགྷོ་ཥཱ་ཡ། རབ་འབྱམས་རྒྱལ་བའི་མཁྱེན་བརྩེ་ནུས་པ་རྣམས། །གཅིག་ཏུ་བསྡུས་
པ་རྗེ་བཙུན་མཁྱེན་པའི་གཏེར། །གསུམ་ལྡན་ངུར་སྨྲིག་གར་མཛད་ཙོང་ཁ་པ། །བྱང་ཆུབ་བར་དུ་སྙིང་
གི་ཟེའུ་འབྲུར་བཞུགས། །མགོན་པོ་ཁྱོད་དང་ཟུར་ཕུད་ལྔ་པ་གཉིས། །གཉིས་སུ་མེད་ཀྱང་གཉིས་སུ་
སྣང་བ་དེས། །མི་ཕམ་མགོན་ལ་འདི་ལྟར་བསྟོད་ཅིག་ཅེས། །བསྐུལ་བའི་བསྟོད་པ་ཚངས་པའི་ཅོད་
པན་གྱི། །ཚིག་དོན་ཅུང་ཟད་བཀྲོལ་ཞིང་དེ་དོན་རྣམས། །ཉམས་སུ་ལེན་ཚུལ་ཇི་བཞིན་བདག་གིས་
འཆད། །ལེགས་པར་བཤད་ལ་ལེགས་བཤད་དུ་གོ་ཞིང་། །ལེགས་ལམ་དོན་དུ་གཉེར་རྣམས་གུས་
པས་ཉོན། །
དེ་ལ་འདིར་ལྷོ་བྲག་གྲུབ་ཆེན་ལས་ཀྱི་རྡོ་རྗེས་རྗེ་བཙུན་གསང་བའི་བདག་པོ་ལ་ཆོས་རྗེ་བློ་བཟང་
གྲགས་པ་འདིའི་རྒྱུད་ཚོད་ཇི་ཙམ་པ་ཡིན། འཚང་ནམ་རྒྱ་ཞུས་པ་ན། གསང་བདག་གི་ཞལ་ནས། རྗེ་
མ་ཏི་བྷ་དྲའི་རྒྱུད་ཚོད་ང་ལག་ན་རྡོ་རྗེས་ཀྱང་མི་རྟོགས། སོ་སོ་སྐྱེ་བོའི་སྣང་ངོར་སྦྱོར་ལམ་ལ་གནས་
པར་གྲགས། འཚང་ནམ་རྒྱ་འཇམ་དཔལ་དབྱངས་ཀྱིས་སྟོན་པར་འགྱུར་གསུང་པ་ལྟར། རྒྱལ་བ་ཙོང་
ཁ་པ་ཆེན་པོ་དེ་ཉིད་དོན་དུ་མངོན་པར་རྫོགས་པར་སངས་རྒྱས་ཟིན་ཀྱང་། སོ་སོ་སྐྱེ་བོའི་སྣང་ངོ་དང་
བསྟུན་མདོ་སྨད་དུ་སྐུ་འཁྲུངས་ནས་ཁ་བ་ཅན་གྱི་ལྗོངས་སུ་བྱོན་ཏེ་མདོ་སྔགས་ཀྱི་གཞུང་ལུགས་མཐའ་
ཡས་པ་ལ་སྦྱངས་ཏེ། ཐོས་དོན་སྒྲུབ་པ་སྙིང་པོར་མཛད་ནས་དབེན་པའི་གནས་རྣམས་སུ་དྲང་སྲོང་ཆེན་
པོའི་སྤྱོད་པས་དུས་འདའ་བར་མཛད་དེ། ཀླུ་སྒྲུབ་ཀྱི་དགོངས་པ་མཐའ་བྲལ་གྱི་ལྟ་བ་དང་། གསང་བ་
འདུས་པའི་སྒྱུ་ལུས་ཀྱི་སྐོར་རྟོགས་དཀའ་བ་རྣམས་རྩད་གཅོད་པར་རྒྱ་གར་དུ་འབྱོན་པར་བཞེད་ནས་
ལྷོ་བྲག་ཏུ་ཕེབས་པའི་སྐབས་ཤིག་ན། རྗེ་བཙུན་མཁྱེན་པའི་གཏེར་གྱི་གསུང་ལས། རྫིང་ཕྱིའི་ཇོ་བོ་ལ་
- 321-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དགེ་སྦྱོང་གི་རྟགས་ཚང་མ་འབུལ་བ་དང་བཅས་བསྟོད་ཅིང་གསོལ་བ་འདེབས་པའི་ཚིག་ཚངས་པའི་
ཅོད་པན་ཞེས་བྱ་བ་དོན་གྱི་རིམ་པ་འདི་ལྟར་གྱིས་རྩོམས་ལ་ཕུལ་ཞིག་དང་། ཕྱིས་འདུལ་བའི་བསླབ་
ཁྲིམས་རྣམ་པར་དག་པ་ལ་བརྟེན་ནས་བསྟན་པ་ལ་ཕན་པ་རྒྱ་ཆེན་པོ་འབྱུང་བའི་རྟེན་འབྲེལ་ཡོད་དོ། །ཞེས་
གསུངས་པ་ལ་བརྟེན་ནས་ཇི་ལྟར་གསུང་པ་ལྟར་བསྟན་པ་རིན་པོ་ཆེའི་རྩ་བ་སོ་སོར་ཐར་པའི་སྲུང་སྡོམ་
དག་པ་ལ་ཐུགས་དམ་སྙིང་པོར་མཛད་པའི་དམ་པ་མང་པོས་ས་སྟེང་ཁྱབ་པ་ཞིག་བྱུང་ན་ཅི་མ་རུང་སྙམ་
དུ་དགོངས་ནས་རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་འདི་མཛད་པ་ཡིན་ལ། དེ་ལྟར་ན་
འདི་འཆད་པ་ལ་ཚིག་དོན་རགས་རིམ་འཆད་པ་དང་། ཉམས་སུ་ལེན་ཚུལ་མདོར་བསྡུས་ཏེ་བསྟན་པ་
གཉིས། དང་པོ་ལ་མཆོད་པར་བརྗོད་ཅིང་རྩོམ་པར་དམ་བཅའ་བ། བསྟོད་ཚིག་དངོས་འཆད་པ། རྩོམ་
པ་མཐར་ཕྱིན་པའི་བྱ་བ་དང་གསུམ། དང་པོ་ལ་སཾ་ཀྲྀ་ཏའི་སྐད་ཀྱིས་ལྷག་པའི་ལྷ་ལ་བསྟོད་པ་དང་།
བོད་སྐད་ཀྱི་སྒོ་ནས་བསྟོད་པ་གཉིས། །
དང་པོ་ནི། ན་མཤཱི་མཉྫ་གྷོ་ཥཱ་ཡ། ཞེས་པ་ནི། དཔལ་ལྡན་བླ་མ་འཇམ་དཔལ་དབྱངས་ལ་ཕྱག་
འཚལ་ལོ། །ཞེས་པའོ། །གཉིས་པ་ནི། མཉེས་གཤིན་སོགས་ཀྱི་དོན་ནི། འགལ་རྐྱེན་གྱིས་བསྟོད་པ་
སྟེ༑ རླན་གྱིས་བསྲེགས་པ་འགལ་ཡང་འགྲོ་བ་ཀུན་ལ་མ་བུ་གཅིག་པ་ལ་བརྩེ་ཞིང་མཉེས་ལ། བཟང་
པོའི་སེམས་རྒྱུན་མི་འཆད་པ་ལྟ་བུའི་བྱམས་པས་རང་རྒྱུད་བརླན་ཡང་། ནག་པོའི་རྩ་ལག་བདུད་བསྲེག་
པར་མཛད་པ་དང་། བདག་འཛིན་གྱི་འཆིང་བ་བཅད་ཀྱང་འགྲོ་བ་ཀུན་ལ་སྙིང་རྗེ་ཤུགས་དྲག་པོས་རང་
རྒྱུད་དམ་དུ་བཅིངས་པ་དང་། ཉོན་མོངས་དང་ཉེ་ཉོན་གྱིས་ཆགས་སྡང་མེད་པའི་བཏང་སྙོམས་ལས་
གཡོ་བ་མེད་ཀྱང་བདག་པས་གཞན་གཅེས་པར་འཛིན་པའི་བློ་ཤུགས་དྲག་པོ་དང་ལྡན་པ་སྟེ། རྐང་པ་
དང་པོས་རྒྱ་ཆེ་བའི་ཡོན་ཏན་དང་། གཉིས་པས་ཟབ་མོའི་ཡོན་ཏན་དང་། གསུམ་པས་འཕྲིན་ལས་ཕུན་
ཚོགས་ཀྱི་ཡོན་ཏན་བསྟན་ནས། དེ་ལྟ་བུའི་ཡོན་ཏན་གང་ལ་མངའ་བ་འཇམ་དཔལ་དབྱངས་ཀྱི་ཞབས་
ལ་བཏུད་ནས་མི་ཕམ་མགོན་ལ་བསྟོད་པར་བགྱིའོ་ཞེས་དམ་བཅའ་བའོ། །
གཉིས་པ་བསྟོད་པ་དངོས་ལ་སྐྱབས་འགྲོའི་རྒྱུ་ཡོན་ཏན་ལ་དད་པ་བསྒོམ་པ་དང་། ཉེས་དམིགས་
ལ་འཇིགས་པ་དེ་ལ་བརྟེན་ནས་སྐྱབས་སུ་འགྲོ་བ་དང་། མཆོད་པའི་ཚོགས་ཀྱིས་མཆོད་པ། བསྟོད་
ཅིང་མཆོད་པའི་དགེ་རྩ་བསྔོ་བ་དང་ལྔ་ལས། དང་པོ་ལ་ཡོན་ཏན་དྲན་པ་དང་། མཁྱེན་པར་གསོལ་བ་
གཉིས། དང་པོ་ལ། གཞན་ལས་མཆོག་ཏུ་གྱུར་པ་སྐུའི་ཡོན་ཏན། བརྩེ་བའི་ཡོན་ཏན། མཁྱེན་པའི་
-322 -



༄༅། །རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་གྱི་དོན་འགྲེལ། །༼ང༽ -
ཡོན་ཏན། མི་འཇིགས་པ་བཞིའི་ཡོན་ཏན། མ་འདྲེས་པའི་ཆོས་བཅོ་བརྒྱད་ཀྱི་ཡོན་ཏན་དང་ལྔ། དང་
པོ་ནི། གདོང་བཞིས་ཞེས་སོགས་ཀྱི་དོན་ནི། འཇིག་རྟེན་གྱི་དྲེགས་པ་ཅན་ཚངས་པས་ཀྱང་དྲེགས་པ་
དོར་ཏེ་གདོང་པ་བཞི་སྤྲུལ་ནས་སྐུ་གསུང་ཐུགས་ཀྱི་ཡོན་ཏན་ལ་བསྔགས་པ་དང་། ལྷའི་དབང་པོ་རྒྱ་
བྱིན་གྱིས་མིག་སྟོང་སྤྲུལ་ནས་སྐུ་མཚན་དཔེས་སྤྲས་པ་ལ་དྭང་བས་རྒྱུན་དུ་བལྟ་བ་དང་། དགའ་རབ་
དབང་ཕྱུག་གིས་རང་ཉིད་མཐོན་པོར་རློམ་པའི་དྲེགས་པ་བཏང་ནས་སྒོ་གསུམ་གུས་པས་བཏུད་པ།
ཐུབ་དབང་ཤཱཀྱ་ཐུབ་པའི་རྒྱལ་ཚབ་རིན་པོ་ཆེའི་ཞབས་ལ་ཕྱག་འཚལ་ལོ། ། །
གཉིས་པ་ནི། དྭངས་བའི་མཚོལ་ཞེས་སོགས་ནི། འཁོར་བའི་རྒྱན་གྱིས་བསྟོད་པ། དྭངས་བའི་
མཚོ་འདབ་བརྒྱ་པས་མཛེས་པར་བྱས་ཤིང་། འདབ་བརྒྱ་པ་དེ་ཡང་ཉི་འོད་ཀྱིས་ཁ་བྱེ་བས་མཛེས་པར་
བྱས་པ་བཞིན་དང་། དག་པའི་ནམ་མཁའ་ཟླ་བས་མཛེས་པར་བྱས་ཤིང་རྒྱུ་སྐར་མགོན་དེས་ཀྱང་ཀུ་མུ་
དའི་ཚལ་ཁ་ཕྱེ་བས་མཛེས་པར་བྱས་པ། དཔེ་གསུམ་པོ་དེ་དང་འདྲ་བར་མ་ཕམ་པ་ཁྱོད་ཀྱི་སྐུ་མཚན་
དཔེས་མཛེས་པར་བྱས་ཤིང་། སྐུ་དེ་ཉིད་མཐོང་བ་ཙམ་གྱིས་འགྲོ་བའི་ཡིད་ཀྱི་རྒྱ་མཚོ་དང༌། ནམ་
མཁའ་དང་། ཀུནྡའི་ཚལ་ལྟར་དད་པ་ལྷག་པར་འཕེལ་བས་ཡིད་འཕྲོག་པའི་བྱམས་མགོན་ཁྱོད་ཀྱི་
ཞབས་ཀྱི་པདྨ་སྐྱེ་བ་ཀུན་ཏུ་གཙུག་ན་མཛེས་པའི་རྒྱན་དུ་འཆང་བར་ཤོག་ཅིག །
གསུམ་པ་ནི། བདུད་འཇོམས་འཁོར་དུ། ཞེས་སོགས་ཏེ། བདུད་སྡེ་བྱམས་པས་འཇོམས་ཤིང་
དགེ་སྦྱོང་དང་བྲམ་ཟེ་བློ་རྣོ་ལ་ཉམས་རྟོགས་བཟང་པོ་ཅན་གྱི་འཁོར་གྱི་དབུས་སུ་ཡང་། ཚིགས་སུ་
བཅད་པ་མེད་པའི་འཇིགས་པ་ཀུན་དང་བྲལ་བ་དཔའ་བོ་གཞན་དང་མཚུངས་པ་མེད་པའི་སྲིད་པ་
གསུམ་གྱི་སྟོན་པ། འཁོར་བ་ཉམ་ང་བར་ལྷུང་བའི་འགྲོ་བ་རྣམས་ལ་དུས་རྟག་པར་བརྩེ་བས་གཟིགས་
པ༑ སྲིད་ཞིའི་གཡང་ས་ལས་འགྲོ་བ་ཀུན་རྣམ་པར་འདྲེན་པ་ཁྱོད་ལ་ཕྱག་འཚལ་ལོ། །
བཞི་པ་མཁྱེན་པའི་ཡོན་ཏན་ནི། བླང་དོར་གནས་རྣམས། ཞེས་སོགས་ཏེ། བླང་དོར་གནས་ཀྱི་
ཤེས་བྱ་ཀུན་ལ་མཁྱེན་པ་ཐོགས་པ་མེད་པར་འཇུག་ཅིང་། མཁྱེན་པའི་སྟོབས་ཀྱིས་ནང་དུ་སྒྲིབ་པ་
གཉིས་དང་། ཕྱི་རོལ་ཏུ་ལྷའི་བུའི་བདུད་ཀྱི་དཔུང་ཚོགས་ཐམས་ཅད་སེར་བ་དང་འདྲེས་པའི་ཐོག་གིས་
མེ་ཏོག་གཞོན་ནུའི་ཚོགས་བཞིན་དུ་ཕམ་པར་མཛད་པ་གནས་དང་གནས་མ་ཡིན་པ་མཁྱེན་པ་ནས་
ཟག་པ་མེད་པ་མཁྱེན་པའི་བར་གྱི་སྟོབས་བཅུའི་དཔལ་གྱིས་རབ་ཏུ་བརྗིད་པ་ཁྱོད་ལ་ཕྱག་འཚལ་ལོ། །
ལྔ་པ་ནི། ཕས་རྒོལ་ཞེས་སོགས་ཏེ། ངས་ཤེས་བྱ་ཐམས་ཅད་ཐུགས་སུ་ཆུད་དོ། །ཞེས་དང་།
323-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ ,
ངས་སྒྲིབ་པ་ཐམས་ཅད་མ་ལུས་པར་སྤངས་སོ་ཞེས་སྤངས་རྟོགས་མཐར་ཐུག་བརྙེས་པར་ཞལ་གྱིས་
བཞེས་པ་དང་། ངས་འདོད་ཆགས་ལ་སོགས་པ་ཉེས་སྤྱོད་འདིས་ཐར་པ་ཐོབ་པ་ལ་བར་དུ་གཅོད་དོ་
ཞེས་དང་། ཚུལ་ཁྲིམས་དང་ཏིང་འཛིན་ཤེས་རབ་འདི་ལྟ་བུ་བསྒོམ་པར་བྱས་ན་ཐར་པ་ཐོབ་བོ་ཞེས་
སྤང་གཉེན་གྱི་འདོར་ལེན་དམ་བཅས་པ་ལ། ལྷའམ། བདུད་དམ། ཚངས་པའམ། དགེ་སྦྱོང་ངམ། བྲམ་
ཟེ་སུས་ཀྱང་རྒོལ་བའི་རིགས་པ་ཡང་དག་གིས་གླགས་མི་རྙེད་དོ། །ཞེས་ལེགས་པར་བཤད་པའི་ཆོས་
ཀྱི་སྒྲ་ཆེན་པོ་འཁོར་གྱི་དབུས་སུ་ཚངས་པའི་དབྱངས་ཀྱིས་བསྒྲགས་པ་ཡིས་ཕས་རྒོལ་གླང་པོ་དྲེགས་
པའི་ཀླད་པ་འགེམས་ཤིང་། རྟག་ཆད་སྨྲ་བ་ཝ་སྐྱེས་ངན་པ་དང་འདྲ་བ་རྣམས། མི་སྨྲ་བའི་མཐར་མཛད་
པ་ཁྱོད་ནི་འཇིགས་པ་བཞི་དམ་འཆའ་བས་མི་ཡི་སེང་གེ་ཁྱོད་ནི་ཕྱི་རོལ་པའི་སྟོན་པ་ཚངས་པ་དང་།
དགའ་རབ་དབང་ཕྱུག་དང་། སེར་སྐྱ་དང་། དྲང་སྲོང་རྐང་མིག་སོགས་གང་གིས་ཀྱང་སྨྲ་བར་མི་ནུས་
པའི་ཆོས་ཀྱི་འཁོར་ལོ། འཁོར་བའི་རྒྱུ་འབྲས་ལས་ཡིད་ངེས་པར་བྱུང་ནས་ཐར་པའི་རྒྱུ་འབྲས་ཉམས་
སུ་ལེན་ཚུལ་གྱི་བླང་དོར་རྫོགས་པར་བསྟན་པས་འགྲོ་ལ་བྱམས་པའི་མགོན་པོ་ཁྱོད་ལ་ཕྱག་འཚལ་ལོ། །
དྲུག་པ་མ་འདྲེས་པའི་ཆོས་ཀྱི་སྒོ་ནས་བསྟོད་པ་ནི། སྐུ་དང་གསུང་ལ་ཞེས་སོགས་ཏེ། དོན་ནི།
བཤད་མ་ཐག་པའི་ཡོན་ཏན་དེ་དག་དང་ལྡན་པ་ཁྱོད་ནི་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་
དང་ལྡན་ཏེ། ཉན་རང་དགྲ་བཅོམ་ལ་མེད་པའི་ཆོས་ཤེས་སྒྲིབ་སྤངས་པས་ཁྱད་པར་དུ་བྱས་པའི་སྐུའི་
འཁྲུལ་པ་སྦྲུལ་རྐང་པས་རྫི་བ་ལྟ་བུ་དང་། ལམ་ནོར་ཏེ་ཅ་ཅོའི་སྒྲ་སྒྲོག་པ་མི་མངའ་ཞིང་། ཡུན་རིང་པོ་
ནས་གསུངས་པ་རྗེས་སུ་དྲན་པ་དང་། རྟག་ཏུ་མཉམ་པར་བཞག་པ་དང་། འཁོར་བ་ལ་མི་མཐུན་པ་
དང༑ ཞི་བ་ལ་འདོད་པའི་ཐ་དད་དུ་འཛིན་པ་དང་། མ་བརྟགས་པར་སེམས་ཅན་གྱི་དོན་ཡལ་བར་
འདོར་བས་དབེན་པའི་སྤྱོད་པས་བསྡུས་པ་དྲུག །དགེ་བའི་ཕྱོགས་ལ་འདུན་པ་དང་། དེ་ལ་སྤྲོ་བ་དང་།
དེ་མ་བརྗེད་པ་དང་། དེ་ལ་རྩེ་གཅིག་པའི་ཏིང་ངེ་འཛིན་དང་། སོ་སོར་རྟོགས་པའི་ཤེས་རབ་དང་།
སྒྲིབ་པ་གཉིས་ལས་རྣམ་པར་གྲོལ་བ་རྣམས་མཐར་ཕྱིན་པ་བརྙེས་པས་མ་ཐོབ་པ་ལས་ཉམས་པ་མི་
མངའ་བ་སྟེ་རྟོགས་པས་བསྡུས་པ་དྲུག །ལུས་དང་ངག་དང་ཡིད་ཀྱི་ལས་ཐམས་ཅད་ཡེ་ཤེས་སྔོན་དུ་
འགྲོ་བས་ལུང་མ་བསྟན་ཙམ་ལ་འཇུག་པ་མེད་པ་དང་། འདས་པ་དང་མ་འོངས་པ་དང་ད་ལྟ་བའི་ཤེས་
བྱ་ཐམས་ཅད་ལ་ཆགས་པ་དང་ཐོགས་པ་མི་མངའ་བ་སྟེ་འཕྲིན་ལས་ཀྱིས་བསྡུས་པ་དྲུག་མངའ་བ་དེ་
ལྟར་ན། རྒྱལ་བ་མ་ཕམ་པ་ཁྱོད་སྲིད་པའི་མཐའི་བར་འགྲོ་བའི་དོན་མཛད་པའི་འཕྲིན་ལས་ཕུན་སུམ་
324-



ན
( ） ༄༅། །རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་གྱི་དོན་འགྲེལ། །༼ང༽
ཚོགས་པ་དང་། སྤངས་རྟོགས་ཀྱི་ཡོན་ཏན་ཐམས་ཅད་ཕུང་པོར་སྤུངས་ཤིང་། ཉེས་པ་བག་ཆགས་དང་
བཅས་པའི་སྐྱོན་ཕྲ་མོ་དང་བྲལ་བ་ཁྱོད་ལ་ཕྱག་འཚལ་ལོ། །
གཉིས་པ་མཁྱེན་པར་གསོལ་བ་ནི། ཁྱོད་ཀྱི་བརྩེ་བའི་ཡུལ་དུ་གྱུར་པ་བདག །ཅེས་པའི་རྐང་པ་
གཉིས་སོ། །དེ་ལྟར་ཡོན་ཏན་དྲན་པ་སྔོན་དུ་བཏང་ནས། ཉེས་དམིགས་ལ་འཇིགས་པ་རང་ཉིད་འཁོར་
བར་འཁྱམས་ཚུལ་བསམ་པ་ལ། དལ་འབྱོར་དོན་ཆེ་ཞིང་འཇིག་སླ་ཚུལ། འཁོར་བ་སོ་སོའི་སྡུག་
བསྔལ་དང་། སྤྱིའི་སྡུག་བསྔལ་བསམས་ནས་རྗེས་སུ་འཛིན་པར་གསོལ་བ་དང་གསུམ། དང་པོ་ནི།
སྡུག་བསྔལ་ཆུ་བོ་ཆེ་ལས་སྒྲོལ་བའི་གྲུ། །ཞེས་པ་ནས། ཤེས་རབ་སྒྲོན་མེ་སྩལ་དུ་གསོལ། །ཞེས་པའི་
བར་གྱི་དོན་བསམ་པ་ནི། བྱམས་མགོན་ཁྱོད་ཀྱི་བརྩེ་བའི་ཡུལ་དུ་གྱུར་པ་བདག་གིས། ཁྱོད་ཀྱིས་ཇི་
ལྟར་བསྟན་པ་ལྟར་མ་བྱས་པས་ཡུན་རིང་པོར་སྡུག་བསྔལ་མྱོང་ཞིང་ད་དུང་ཀྱང་མྱོང་དགོས་ཚུལ་སྨེ་
སྔགས་ཀྱི་སྒོ་ནས་སྨྲ་བ་འདི་ལ་ཡུད་ཙམ་དགོངས་སུ་གསོལ། འོ་ན་ཆོས་དང་མི་མཐུན་པ་ཇི་ལྟར་བྱས་
ན༑ སྡུག་བསྔལ་གྱི་ཆུ་བོ་ལས་སྒྲོལ་བའི་གྲུ་བོ་ཆེ་གནས་སྐབས་དང་མཐར་ཐུག་གཉིས་ཀ་ལ་ལྟོས་ཏེ་
དོན་ཆེ་བ་འདི་བག་མེད་ལེ་ལོ་གཉིད། ཚོང་ཁེ་སྤོགས་རྙེད་བཀུར་འདོད་པའི་བྲན་དུ་བཀོལ་ནས་དལ་
འབྱོར་ཆུད་གཟོན་པ་བདག་ལ་དལ་འབྱོར་དོན་ལྡན་དུ་བྱེད་པའི་རྟོགས་པ་སྩལ་དུ་གསོལ། རྙེད་དཀའ་
འཇིག་པར་སླ་བའི་རྟེན་འདི་ལ་མཐར་འཆི་བ། བར་དུ་ན་བ་རྒས་པ་ཕྱི་ནང་གི་རྐྱེན་སྣ་ཚོགས་པས་བློ་
བུར་དུ་འཆི་བའི་ཚེ། ཚེ་འདིའི་ཕུན་ཚོགས་ཐམས་ཅད་ཤུལ་དུ་ལུས་འགྲོ་བ་མ་དྲན་པར་ཚེ་དོན་མེད་དུ་
འདའ་བར་བྱེད་པའི་རབ་རྨོངས་བདག་ལ་ལོང་མེད་བརྩོན་འགྲུས་རྩོམ་པའི་བློ་བརྩེ་བས་གནང་བའི་
དུས་ལ་བབ་བོ། །འཆི་བའི་ཚེ་ཐར་པ་ཐོབ་པ་ཨ་ཅང་ཆེ་དལ་འབྱོར་གྱི་མི་ལུས་ཙམ་ཡང་ཐོབ་པའི་
གདེངས་མེད་པ་བདག་ལ་ཐུགས་བཏང་སྙོམས་མ་མཛད་པར་མྱུར་དུ་བརྩེ་བས་གཟིགས་ཤིག །གལ་
ཏེ་སྐྱེ་བ་ཕྱི་མ་དལ་འབྱོར་གྱི་རྟེན་བཟང་པོ་ཞིག་ཐོབ་ཀྱང་རྒྱལ་བའི་གསུང་རབ་ཀྱི་སྙིང་པོ་ཁྱབ་པ་འདུ་
བྱེད་ཀྱི་ཉེས་དམིགས་དང་། འཇིག་ལྟ་འཁོར་བའི་རྩ་བར་ཤེས་པའི་ཤེས་རབ་ཀྱིས་མ་ནོར་ལམ་བཟང་
བསླབ་པ་གསུམ་ལ་སློབ་ཚུལ་ཤེས་ནས་སློབ་པ་ཞིག་མ་བྱུང་ན་སླར་ཡང་སྔར་ལས་ཡུན་རིང་བ་ཞིག་
འཁྱམ་དགོས་པས། ངར་འཛིན་ནམ་འཇིག་ལྟས་བསྒྲིབས་ནས་བདེན་བཞིའི་བླང་དོར་འབྱེད་པ་ལ་
ཀུན་ནས་འཐོམས་པ་བདག་ལ་བདག་མེད་རྟོགས་པའི་ཤེས་རབ་ཀྱི་སྒྲོན་མེ་སྩལ་དུ་གསོལ།
གཉིས་པ་འཁོར་བ་སོ་སོའི་སྡུག་བསྔལ་བསམ་པ་ནི་ཚིག་ཤིན་ཏུ་གསལ་བས་མ་བཀྲོལ་ལ། ཚ་
- 325 -
པ་ནས



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
དམྱལ་གྱི་སྡུག་བསྔལ་ནི། རབ་འབར་ཞེས་པ་རྐང་པ་གཉིས། གྲང་དམྱལ་ནི། གངས་རིས་བསྐོར་བའི་
སོགས་རྐང་པ་གཉིས། ཡི་དྭགས་ཀྱི་སྡུག་བསྔལ་ནི། གདོང་ནི་མས་ཁེབས་ཞེས་སོགས་རྐང་པ་བཞི།
དུད་འགྲོའི་སྡུག་བསྔལ་ནི། རྨོངས་པའི་མུན་ཆེན་ཞེས་སོགས་རྐང་པ་གཉིས། ལྷ་མ་ཡིན་གྱི་སྡུག་
བསྔལ་ནི། ལྷ་རྣམས་དཔལ་ལ་ཞེས་སོགས་རྐང་པ་གཉིས་ཀྱིས་ཇི་ལྟར་བསྟན་པའི་སྡུག་བསྔལ་རྣམས་
རང་ཐོག་ལ་བབ་ན་མི་བཟོད་པའི་ཚུལ་སྙིང་ཐག་པ་ནས་བསམས་ཏེ། དེ་ལྟར་མཐོང་བ་ལྟ་ཞོག་ཅེས་པ་
ནས༑ དུས་ལ་བབ་ཅེས་པའི་བར་གྱི་ངན་འགྲོའི་སྡུག་བསྔལ་དེ་དག་མྱོང་བ་ལྟ་ཞོག །ཐོས་ན་ཡང་སྙིང་
འཇིགས་ཤིང་བ་སྤུ་སྡང་ལ་སྐྱི་མོ་ཟ་འཕྲུག་ལངས་པའི་རྒྱུ་སྔར་བསགས་པ་དང་གསོག་པར་འགྱུར་བའི་
ལས༑ རྣམ་སྨིན་མ་ཕྱུང་ཞིང་མྱོང་ངེས་རྣམས་ཀྱིས་ངན་འགྲོའི་གཡང་སར་མྱུར་དུ་ཕྱོགས་པ་བདག་ངན་
འགྲོའི་རྒྱུ་འབྲས་ལས་སྒྲོལ་བའི་དུས་ལ་བབ་བོ། །མི་ཡི་སྡུག་བསྔལ་ནི། མི་ཡི་གནས་ནའང་ཞེས་
སོགས་ཤོ་ལོ་ཀ་གཉིས་ཀྱི་དོན་བློ་ལ་འགྱུར་བ་ཐོན་ངེས་སུ་བསམ། འདོད་ལྷའི་སྡུག་བསྔལ་ནི། ལུས་
མཛེས་རིན་ཆེན་ཞེས་སོགས་ཤོ་ལོ་ཀ་བཞི་དང་། རྐང་པ་གཅིག་གི་དོན་བསམས་ནས་སྐྱོ་བ་མ་སྐྱེས་
བར་དུ་བསྒོམ། ཁམས་གོང་མ་གཉིས་ཀྱི་སྡུག་བསྔལ་ནི། འདོད་ལ་འདུན་པའི། ཞེས་པ་ནས། རྒྱུན་
མར་འཁོར་ཞེས་པའི་བར་ཤོ་ལོ་ཀ་གཉིས་ཀྱི་དོན་བསམ། འཁོར་བ་སྤྱིའི་སྡུག་བསྔལ་ནི། དེ་ལྟར་འཁོར་
བའི་གཙོ་བོ་ལྷ་མི་ཡང་། །ཞེས་པ་ནས། བསྒྲལ་དུ་གསོལ་ཞེས་པའི་བར་གྱི་དོན་བསམ་ནས། ཡང་
སྲིད་ཕྱི་མར་ཉིང་མཚམས་སྦྱོར་བའི་རྒྱུའི་གཙོ་བོ་སྲིད་པའི་ཕུན་ཚོགས་ཐམས་ཅད་ཀྱང་མཐར་ངེས་པར་
འདོར་དགོས་ཤིང་ངོ་བོ་སྡུག་བསྔལ་གསུམ་པོ་གང་རུང་ལས་མ་འདས་པ་དེ་ལ་ཡིད་འོང་དུ་མཐོང་བའི་
སྲེད་པ་ཕྱིན་ཅི་ལོག་གི་རྟོག་པས་བསྒྲིབས་པ་བདག་ཡང་སྲིད་ཕྱི་མར་ཉིང་མཚམས་སྦྱོར་བའི་སྲིད་པའི་
ཆུ་བོ་འདི་ལས་བསྒྲལ་དུ་གསོལ། །
གསུམ་པ། རྗེས་སུ་འཛིན་པར་གསོལ་ཞིང་སྐྱབས་སུ་གསོལ་བ་ནི། འདོད་པའི་འདམ་དུ་བྱིང་
བའི༑ ཞེས་པ་ནས། སྐྱེ་བ་སྐྱེ་བར་ཐེག་མཆོག་བཤེས་གཉེན་མཛོད། །ཅེས་པའི་བར་ཤོ་ལོ་ཀ་བདུན་
གྱི་དོན་འདོད་སྲེད་ཀྱི་འདམ་དུ་བྱིང་བ་དང་། མ་རིག་པའི་མུན་པས་བསྒྲིབས་པ་དང་། བདག་འཛིན་གྱི་
སྤྲོས་པའི་གཟེབ་ཏུ་ཚུད་པ་དང་། ལས་ཀྱི་ཞགས་པས་བསྡམས་པ་བདག་ལ་ཐུགས་རྗེས་གཟིགས་ཞེས་
པ་བློ་ལིངས་ཀྱིས་འགེལ་བ་ནི་སྐྱབས་འགྲོ་དངོས་ཡིན་ལ། འཁོར་བའི་རྩ་བ་གཅོད་པ་ལ་མཁས་པ་
བསྟེན་ནས་གསུང་རབ་མང་དུ་ཐོས་ཤིང་དོན་ཚུལ་བཞིན་དུ་དཔྱོད་པའི་རིགས་པས་གསུང་རབ་ཀྱི་དྲང་
- 326 -
༢
m
=



) ༄༅། །རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་གྱི་དོན་འགྲེལ། །༼ང༽ -
ངེས་འབྱེད་པའི་མཁས་པའི་གོ་འཕང་རྙེད་དགོས་ཀྱང་གསུང་རབ་ཀྱི་དགོངས་པ་ཕྲ་མོ་ག་ལ་ཤེས། །
བླང་དོར་གྱི་གནས་རགས་པ་ལའང་བློ་མིག་མི་གསལ་ཞིང་། ད་དུང་ཀྱང་ལས་འབྲས་ལ་རྨོངས་པ་དང་།
དེ་ཁོ་ན་ཉིད་ལ་རྨོངས་པའི་དགྲ་འདིས་ཡུན་རིང་དུ་བསྒྲིབས་པར་འགྱུར་ན་ཚུལ་འདི་དགོངས་ལ་སྙིང་
ནང་གི་མུན་པ་འདི་བསལ་དུ་གསོལ། ཐར་པ་དང་ཐམས་ཅད་མཁྱེན་པར་འགྲོ་བའི་ལམ་སྟོན་པ་ལ་
ཚད་མར་གྱུར་པ་རྒྱལ་བ་དང་། རྒྱལ་སྲས་དང་། དེའི་སྤྱན་སྔར་རིག་གནས་ལ་སྦྱངས་པ་དང་། ཡང་
ཡང་སྦྱངས་པའི་བག་ཆགས་སད་པ་སྔོན་གྱི་དམ་པ་དེ་རྣམས་དང་མཇལ་དགོས་པ་ལ་མ་མཇལ་བས་
མགོན་དང་བྲལ་བའི་ཕོངས་པ་བདག་འབྲོག་དགོན་པ་ལམ་རྒྱུས་མེད་པར་འཁྱམས་པའི་འགྲོན་པོ་
བཞིན་དུ་མངོན་མཐོ་དང་ངེས་ལེགས་ཀྱི་ལམ་ལ་འདི་ཡིན་གྱི་གཏོལ་མེད་པ་བདག །བྱམས་པའི་
གཏེར་ཁྱོད་ཀྱིས་རྗེས་སུ་བཟུང་བའི་དུས་ལ་བབ་བོ། །འཇིགས་པ་མཐོང་ཞིང་ཡོན་ཏན་མཐོང་ནས་
ཡང་དང་ཡང་གུས་པས་བསྟེན་པའི་སྐྱབས། ཚེ་རབས་ཀུན་ཏུ་བྱམས་པའི་མཚན་མི་འདོར་ཞིང་།
བྱམས་པས་འགྲོ་བ་སྒྲོལ་བ་ཁྱོད། མྱུར་བ་ཡུད་ཙམ་མམ། དེ་ལས་ཀྱང་མྱུར་བ་སྐད་ཅིག་ཏུ་བདག་གི་
མདུན་དུ་བྱོན་ནས་སྐྱེ་བ་འདི་ཙམ་དུ་མ་ཟད། མ་འོངས་པའི་སྐྱེ་བ་ཐམས་ཅད་དུ་ཡང་ཐེག་པ་ཆེན་པོའི་
དགེ་བའི་བཤེས་གཉེན་མཛད་པའི་སྒོ་ནས་རྗེས་སུ་བཟུང་དུ་གསོལ། །
རྩ་བའི་ས་བཅད་བཞི་པ་མཆོད་པ་འབུལ་བ་ལ། དངོས་སུ་མཇལ་མ་ཐུབ་པའི་རྒྱུ་མཚན་དང་། །
དེས་ན་མཆོད་པའི་ཡོ་བྱད་འབུལ་བར་བཏང་བའོ། །དང་པོ་ནི། རྟག་ཏུ་ཞེས་པ་ནས། ལུས་ཀྱིས་བསྒྲོད་
མ་ནུས་ཞེས་པའི་བར་གྱི་དོན། དུས་རྟག་ཏུ་ལུས་ཅན་མཐའ་དག་ལ་རྒྱུན་ཆད་མེད་པར་གཟིགས་པའི་
མ་ཕམ་པ་དངོས་དང་ཁྱད་པར་མེད་པ་རྫིང་ཕྱིའི་བྱམས་པ་ཁྱོད་ཀྱི་སྐུ་དྲུང་དུ། ཁྱོད་ཀྱི་ཡོན་ཏན་དྲན་
པས་དྭང་བའི་ཡིད། །ཉིན་རེ་བཞིན་དུ་སླེབ་པར་བགྱིས་ན་ཡང་། །རྫིང་ཕྱི་དང་ལྷོ་བྲག་སྟོང་རི་ཉི་ཤར་
གྱི་བར་དུ་ལམ་བགྲོད་ཐག་རིང་བས་གནས་ཀྱིས་བར་དུ་ཆོད་པ་དང་། བདག་བློ་བཟང་གྲགས་པ་སླར་
ཡང་སྐྱེ་བོའི་འདུ་ལོང་དང་། རྣམ་རྟོག་གིས་དབེན་པའི་གནས་དུ་མར་ཏིང་ངེ་འཛིན་གྱི་བདེ་བའི་རོ་མྱང་
བའི་ཕྱིར་དུ་རྒྱ་གར་ཤིང་གི་རི་སོགས་ཐག་རིང་གི་གནས་སུ་འཇུག་པར་འདོད་པས། ལུས་ཀྱིས་དངོས་
སུ་ཁྱོད་ཀྱི་དྲུང་དུ་བསྒྲོད་མ་ནུས་སོ། ། །
གཉིས་པ་མཆོད་པ་དངོས་ནི། དེས་ན། ཞེས་པ་ནས། དབུལ་བར་བགྱི་ཞེས་པའི་བར་ཤོ་ལོ་ཀ་
གཉིས་དང་། རྐང་པ་གཅིག་གི་དོན་ནི། དངོས་སུ་བཤམས་པ་ནི། བསོད་ནམས་ཀྱི་ཚོགས་གསོག་པའི་
-327 -



(9༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཞིང་གི་དམ་པ་ཁྱོད། ཟང་ཟིང་གི་མཆོད་པ་ལ་མི་ལྟོས་ཀྱང་ཐུགས་མཉེས་པ་བསྒྲུབ་པའི་ཕྱིར་དུ་ཐུབ་
བསྟན་སྤྱི་དང་ཁྱད་པར་དུ་འདུལ་ཁྲིམས་རྣམ་པར་དག་པ་ལ་གཞི་བྱས་ཏེ། བཤད་སྒྲུབ་ཀྱི་བསྟན་པ་
འཛིན་པའི་དམ་པ་མང་པོས་ས་སྟེང་ཐམས་ཅད་གང་ཞིང་དེ་ལ་བརྟེན་ནས་འགྲོ་བ་ཐམས་ཅད་གནས་
སྐབས་དང་མཐར་ཐུག་བདེ་བ་ལ་ཅི་དགར་སྤྱོད་པ་ཞིག་བྱུང་ན་ཅི་མ་རུང་སྙམ་པའི་ལྷག་བསམ་རྣམ་
པར་དག་པས། དངོས་པོ་རྣམ་པར་དག་པ་གསེར་གྱི་དབུ་རྒྱན་དང་། ལྷ་དར་ཁ་དོག་དང་དབྱིབས་ཕུན་
སུམ་ཚོགས་པ། དགེ་སློང་རྣམས་ལ་འཆང་བར་འོས་པའི་ཡོ་བྱད་སེམས་ཆགས་བྲལ་དུ་བསྒྱུར་བར་
བྱེད་པའི་དྲན་པ་གསོ་བར་བསྔགས་པའི་སྣམ་སྦྱར་དང་། བླ་གོས་མཐང་གོས་ལྷུང་བཟེད། ལམ་དང་
འབྲས་བུའི་ཡོན་ཏན་ཀུན་མཚོན་པའི་མཁར་གསིལ་རྣམས་དང་། དངོས་སུ་བཤམས་པ་དེ་དག་ལས་
གཞན་ཡང་། ནམ་མཁའ་མཛོད་ལ་མངའ་བརྙེས་པའི་ཏིང་ངེ་འཛིན་དང་། ཀུན་ཏུ་བཟང་པོའི་སྨོན་ལམ་
གྱིས་སྤྲུལ་པའི་ཁང་བརྩེགས་དང་། མེ་ཏོག་དང་། བཟའ་བཏུང་། རྒྱན་གོས། དཔག་བསམ་གྱི་ཤིང་དང་
ཁྲུས་ཀྱི་རྫིང་བུ་སོགས། བཀོད་པ་དང་། ཁ་དོག །དབྱིབས་ཡིད་འཕྲོག་པར་བྱེད་པ་ནམ་མཁའི་ཁམས་
ཐམས་ཅད་ཡོངས་སུ་བཀང་སྟེ། རྐང་གཉིས་ཏེ་ལྷ་མི་ཀུན་གྱི་གཙོ་བོ་སྐྱབས་གནས་ཀུན་འདུས་རྒྱལ་བ་
མ་ཕམ་པ་ལ། གང་ལ་འབུལ་བ། གང་གིས་འབུལ་བ། གང་འབུལ་བའི་འཁོར་གསུམ་ལ་རང་བཞིན་
གྱིས་གྲུབ་པར་འཛིན་པའི་ཞེན་པ་མེད་པ་དང་མ་ཆགས་པའི་བློས་འབུལ་བར་འགྱིའོ། །
ལྔ་པ་བསྟོད་ཅིང་མཆོད་པའི་དགེ་བ་བསྔོ་བ་ལ། འབྲས་བུ་ལ་བསྔོ་ཞིང་སེམས་བསྐྱེད་པ། དེ་
བསྒྲུབ་པའི་རྒྱུ་ལ་བསྔོ་བ། དོན་བསྡུས་ཏེ་ས་ལམ་གྱི་རྟོགས་པ་འབྲས་བུ་མཛད་པ་དང་བཅས་པ་ལ་
བསྔོ་བ་དང་གསུམ་ལས། དང་པོ་ནི། དེ་ལས་འོངས་པའི། ཞེས་སོགས་ཤོ་ལོ་ཀ་གཅིག་གི་དོན་ནི།
དགེ་བ་འདི་ལས་འོངས་པས་མཚོན་པའི་རབ་དཀར་དགེ་ཚོགས་བསགས་པ་དང་། གསོག་པར་འགྱུར་
བ་དེ་ཐམས་ཅད་ཀྱི་མཐུས། སྲིད་པར་ཡུན་རིང་དུ་འཁྱམས་པ་ན། སྡུག་བསྔལ་བྱ་བས་མནར་ཞིང་བདེ་
བས་ཕོངས་པའི་འགྲོ་བ་མ་ལུས་པ་ལ་བླང་དོར་མ་ནོར་བར་སྟོན་པའི་སྐྱོབ་པ་སངས་རྒྱས་ཀྱི་གོ་འཕང་
རིན་པོ་ཆེ་བདག་གིས་ཐོབ་པར་གྱུར་ཅིག །ཅེས་པའོ། །
གཉིས་པ་དེའི་རྒྱུ་ལ་བསྔོ་བ་ལ། ཐེག་པ་ཆེན་པོའི་ལམ་ཉམས་སུ་ལེན་པའི་རྟེན་ཕུན་སུམ་ཚོགས་
པ་ལ་སྨོན་པ་ནི། འཇིག་རྟེན་འདྲེན་པའི་ཞེས་སོགས་ཤོ་ལོ་ཀ་གཉིས་ཀྱི་དོན་ནི། ཚངས་སྤྱོད་ཀྱི་རྟེན་ལ་
ཐེག་པ་ཆེན་པོའི་རིགས་སད་པ་སྙིང་རྗེ་ཆེན་པོས་རྒྱུད་གང་བ་དང་། བཟོད་པ་དང་། གཡོ་སྒྱུ་མེད་པ་
34
མ
- 328 -



༄༅། །རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་གྱི་དོན་འགྲེལ། །༼ང༽
དང༑ འགྲོ་བའི་དོན་སྒྲུབ་པ་དང་། ཚོགས་གཉིས་གསོག་པ་ལ་མ་ཞུམ་ཞིང་སྙིང་སྟོབས་ཆེ་བ་དང་།
ཤུགས་དྲག་པ་དང་། རྒྱུན་དུ་བརྩོན་པའི་བརྩོན་འགྲུས་དང་། གསུང་རབ་ཀྱི་དོན་རྣམ་པར་དཔྱོད་པའི་
ཤེས་རབ་ཕུལ་དུ་བྱུང་བ་ཐོབ་པར་ཤོག །ཅེས་པའོ། །རྟེན་དེས་ལམ་ཉམས་སུ་ལེན་པ་སྒྲུབ་པ་ཕུན་
སུམ་ཚོགས་པ་ལ་སྨོན་པ་ནི། རྒྱལ་བའི་དགོངས་པ་རྣམ་དག་རིག་སྟོབས་ཀྱིས། །ཞེས་སོགས་ཤོ་ལོ་ཀ་
གཉིས་ཀྱི་དོན་ནི། ལམ་གྱི་རྩ་བ་ཐེག་པ་ཆེན་པོའི་དགེ་བའི་བཤེས་གཉེན། རྒྱལ་བའི་དགོངས་པ་རིག་
པ་རྣམ་དག་རང་གིས་རྙེད་ནས་གཞན་ལ་བརྩེ་བས་འདོམས་པའི་མཁས་པའི་ཡང་རྩེ་ཞིག་བསམ་སྦྱོར་
གཉིས་ཀྱིས་ཚུལ་བཞིན་དུ་བསྟེན་ནས་བླང་དོར་གྱི་གནས་ལ་རིང་དུ་སྦྱངས་ཏེ་ཐེ་ཚོམ་བཅད་ནས།
ཐོས་པའི་དོན་རྣམས་ཚུལ་བཞིན་དུ་སྒྲུབ་པའི་མཆོད་པས་བདེ་བར་གཤེགས་པ་རྣམས་མཉེས་པར་བྱེད་
པར་ཤོག །དེའི་ཚེ་འཁོར་ཕུན་སུམ་ཚོགས་པ་ལ་སྨོན་པ་ནི། ཐུབ་པས་བཅས་པའི་མཚམས་ལས་ཞེས་
སོགས་ཤོ་ལོ་ཀ་གཅིག་སྟེ་འདུལ་བའི་བཅས་མཚམས་ཕྲ་མོ་ལས་མི་འདའ་ཞིང་། རྒྱལ་བ་རྣམས་ཀྱི་
ཆོས་ཀྱི་རྒྱལ་སྲིད་འཛིན་པའི་བླ་མ་ལ་གུས་པ་དང་། དད་སོགས་ཀྱི་དབང་པོ་རྣོ་ཞིང་མ་དད་པ་དང་ལེ་
ལོ་སོགས་ལོག་སྒྲུབ་ཀྱི་སྐྱོན་དང་བྲལ་བ་སྟེ། ཆོས་ལྡན་གྱི་གྲོགས་དང་ལྡན་པར་ཤོག །ཅེས་པའོ། །ཕྱིའི་
རྐྱེན་སྡིག་གྲོགས་དང་བྲལ་བར་སྨོན་པ་ནི། ནག་པོའི་ཕྱོགས་ཀྱི་ཞེས་སོགས་ཤོ་ལོ་ཀ་གཅིག་སྟེ། ནག་
ཕྱོགས་བདུད་རིགས་ཀྱིས་ཡིད་བསྐྱོད་པའི་སྡིག་གྲོགས། བདུད་དགའ་རབ་དབང་ཕྱུག་དང་བློ་མཐུན་
པ༑ ཁྱིམ་ནས་ངེས་པར་འབྱུང་བ་ལ་བར་དུ་གཅོད་པའི་ཕ་མ་དང་། བུད་མེད་དང་རབ་ཏུ་བྱུང་ནས་ཀྱང་
ཚེ་འདིའི་ཆེ་ཐབས་ཁོ་ནར་སྦྱོར་བས་གནས་སྐབས་མངོན་མཐོ་དང་། ཐར་པ་དང་ཐམས་ཅད་མཁྱེན་
པའི་རྒྱུ་ཚོགས་ཕུན་སུམ་ཚོགས་པ། བླ་མ་བཟང་པོ་བསྟེན་པ་དང་། ཆོས་བཟང་པོ་ཉན་པ་དང་། རང་
ཉིད་རྟེན་ཕུན་སུམ་ཚོགས་པ་ཐོབ་ནས་ཐེག་པ་ཆེན་པོའི་ལམ་ཉམས་སུ་ལེན་པའི་རྒྱུ་རྐྱེན་ཕུན་སུམ་
ཚོགས་པའི་དགའ་སྟོན་ཉམས་སུ་མྱོང་བ་ལ་བར་དུ་གཅོད་པ། དེ་རྣམས་དང་སྐད་ཅིག་ཙམ་ཡང་འཕྲད་
པར་མ་གྱུར་ཅིག །ཅེས་པའོ། །ནང་གི་གེགས་བདུད་ལས་དང་བྲལ་བར་སྨོན་པ་ནི། རླབས་ཆེན་སྤྱོད་
པ་ཞེས་སོགས་ཤོ་ལོ་ཀ་གཅིག་སྟེ། རྒྱལ་སྲས་ཀྱི་སྤྱོད་པ་རླབས་ཆེན་རྫོགས་པའི་གེགས། ཚེ་འདིའི་རྣམ་
རྟོག་དང་། སྲིད་པའི་ཕུན་ཚོགས་ལ་ཆགས་པ་དང་། རང་གཅེས་པར་འཛིན་པ་བདག་ཏུ་འཛིན་པ་དང་།
དེ་དག་གིས་ཀུན་ནས་བསླང་བའི་ལུས་ངག་གི་ལས་དང་། སྐལ་བ་ངན་པ་ཚེ་འདི་པ་སོགས་དང་རྗེས་
སུ་མཐུན་པའི་བསམ་པ་ངན་པའི་མིང་ཡང་མེད་པར་ཤོག་ཅེས་པའོ། །མཐུན་རྐྱེན་ཕུན་ཚོགས་ལ་སྨོན་
-329 -



( ) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
པ་ནི། གང་དང་ལྡན་ན་ཞེས་སོགས་ཏེ། ཉན་ས་ལས། དགེ་སྦྱོང་གི་རྒྱན་གང་ཞེ་ན། འདི་ལྟར་འདི་ན་ལ་
ལ་དད་པ་དང་ལྡན་པ་དང་། གཡོ་མེད་པ་དང་། ནད་ཉུང་བ་དང་། བརྩོན་འགྲུས་བརྩམས་པའི་རང་བཞིན་
ཅན་དང་། ཤེས་རབ་རྣོ་བ་དང་། འདོད་པ་ཉུང་བ་དང་། ཆོག་ཤེས་པ་དང་། གསོ་སླ་བ་དང་། དགང་སླ་
བ་དང་། སྦྱངས་པའི་ཡོན་ཏན་དང་ལྡན་པ་དང་། མཛེས་པ་དང་། དྲོད་རིག་པ། སྐྱེས་བུ་དམ་པའི་ཆོས་
དང་ལྡན་པ་དང་། མཁས་པའི་རྟགས་དང་ལྡན་པ་དང་། བཟོད་པ་ཆེ་བ་དང་། དེས་པ་དང་གྱ་ནོམ་པ་
ཡིན་ནོ། །ཞེས་མདོར་བསྟན། རྒྱན་བཅུ་བདུན་པོ་རྒྱས་པར་བཤད་པ་དང་། བསྡུ་ན་དགེ་སྦྱོང་གི་ཆོས་བཞི་
དང༑ འཕགས་པའི་ནོར་བདུན་སོགས་ཡོན་ཏན་གང་དང་ལྡན་ན་སྐྱེས་བུ་དམ་པ་རྣམས་དགའ་བར་
བྱེད་པའི་དགེ་སྦྱོང་རྣམས་ཀྱི་རྒྱན་དུ་རྣམ་འདྲེན་ཐུབ་པའི་དབང་པོས་བསྔགས་པ། བླ་མེད་བྱང་ཆུབ་
སྒྲུབ་པའི་སྤྱོད་པ་དང་རྗེས་སུ་མཐུན་པའི་ཕྱི་ནང་གི་རྐྱེན་མ་ལུས་པ་ཐོགས་མེད་དུ་འགྲུབ་པར་ཤོག །ཅེས་
པའོ༑ ༑རྒྱལ་སྲས་ཀྱི་སྤྱོད་པ་ལ་སློབ་པའི་ཚེ་རབས་ཀུན་ཏུ་ཡང་རང་ཚངས་སྤྱོད་ལ་གནས་ནས་གཞན་
ཡང་དེ་ལ་འགོད་པར་སྨོན་པ་ནི། བྱང་ཆུབ་སྤྱོད་ཚེ་ཞེས་སོགས་ཤོ་ལོ་ཀ་གཅིག་སྟེ། འཁོར་བ་ཇི་སྲིད་ཀྱི་
བར་དུ་བྱང་ཆུབ་སེམས་དཔའི་སྤྱོད་པ་ལ་སློབ་པའི་ཚེ་རབས་ཐམས་ཅད་དུ་ཡང་འགྲོ་བ་གཞན་ཡང་
ངེས་འབྱུང་གི་ཚུལ་ཁྲིམས་རྣམ་པར་དག་པའི་བསླབ་པས་རྒྱུད་བསྡམས་པའི་རབ་བྱུང་ལ་འགོད་ཅིང་།
དེ་དག་ལ་འོས་པའི་ཆོས་གོས་དང་། ལྷུང་བཟེད་སོགས་ཡིད་ལ་བསམས་པ་ཙམ་གྱིས་འབད་མེད་དུ་
སྩོལ་བར་ཤོག །ཅེས་པའོ། །
གསུམ་པ་དོན་བསྡུས་ཏེ་བསྔོ་བ་ལ། སྐྱེ་འཕགས་ཐུན་མོང་གི་བསྔོ་བ་དང་། བྱང་སེམས་སོ་སྐྱེའི་
གནས་སྐབས་དང་། འཕགས་པའི་གནས་སྐབས་དང་། འབྲས་བུ་མཛད་པ་དང་བཅས་པ་ལ་བསྔོ་བ་
བཞི་ལས། དང་པོ་སྟོན་པ་ལ། དེང་ནས་བརྩམས་ཏེ་ཞེས་སོགས་ཤོ་ལོ་ཀ་གཉིས་ཀྱི་དོན་ནི། སྐྱེ་བ་འདི་
ནས་བཟུང་སྟེ་མ་འོངས་པའི་ཚེ་རབས་ཐམས་ཅད་དུ་སྒོ་གསུམ་གྱི་བྱ་བ་ཅི་འདྲ་ཞིག་བྱེད་པ་དེ་དག་
ཐམས་ཅད་མཐའ་ཡས་པའི་འགྲོ་བ་ཐམས་ཅད་ལ་གནས་སྐབས་དང་མཐར་ཐུག་ཀུན་ཏུ་ཕན་བདེ་
བསྐྱེད་པའི་རྒྱུར་གྱུར་ཅིག །བུ་གཅིག་པུ་སྙིང་དུ་སྡུག་པ་ཤི་བའི་མ་ལ་བུ་དེ་ཉིད་ཡིད་ལ་རྟག་ཏུ་གཅགས་
པའི་བརྩེ་བ་སྐྱེ་བ་ལྟར། སྡུག་བསྔལ་ཀུན་གྱིས་མནར་བའི་འགྲོ་བ་ཀུན་ལ་ལུས་ལོངས་སྤྱོད་དགེ་རྩ་
སོགས་བདོག་པ་ཐམས་ཅད་གཏོང་བར་ཤོག །ཅེས་པའོ། ། །
གཉིས་པ་སྟོན་པ་ལ། མོས་སྤྱོད་ས་ཡི་ཞེས་སོགས་ཤོ་ལོ་ཀ་གཉིས་ཀྱི་དོན་ནི། དེ་ཁོ་ན་ཉིད་ཀྱི་
-330 -



» ༄༅། །རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་གྱི་དོན་འགྲེལ། །༼ང༽
དོན་ལ་མོས་པ་ཡིད་བྱེད་ཀྱི་སྒོམ་པ་ལྷུར་ལེན་ཞིང་། ཚོགས་སྦྱོར་གྱི་གནས་སྐབས་ཀྱི་དྲི་མ་སྦྱོང་བ་ན།
དུས་གསུམ་གྱི་བྱང་སེམས་སོ་སྐྱེ་འཇིག་རྟེན་ཚུ་རོལ་མཐོང་བ་གཙོ་བོར་གྱུར་པའི་རྒྱལ་སྲས་རྣམས་ཀྱི་
ནང་ན་བདག་གསེར་གྱི་རི་བདུན་གྱི་དབུས་ན། རི་རྒྱལ་ལྷུན་པོ་ལྟར་ལྷའི་སྤྱན་ལ་སོགས་པ་སྤྱན་ལྔ་དང་།
རྫུ་འཕྲུལ་གྱིས་ཡུལ་ཤེས་པ་ལ་སོགས་མངོན་ཤེས་དྲུག་དང་ཐེག་ཆེན་གྱི་སྒྲུབ་པའི་ངོ་བོ་སོགས་གདམས་
ངག་བཅུ་ལ་མང་དུ་ཐོས་པ་སོགས་ཀྱི་ཡོན་ཏན་གྱིས་མངོན་པར་མཐོ་བ་དང་། ངན་འགྲོའི་འཇིགས་པ་
དང༑ ཡོ་བྱད་མེད་པའི་འཇིགས་པ་དང་། ཚིགས་སུ་བཅད་པ་མེད་པའི་འཇིགས་པ་སོགས། བྱིས་པའི་
རྒུད་པ་ཀུན་ལས་འདས་ཏེ། གཞན་གྱི་དྲིན་ལ་མི་ལྟོས་པར་ཆོས་འཆད་པའི་སྤོབས་པ་ཕུན་སུམ་ཚོགས་
པ་ཐོབ་པར་ཤོག །ཅེས་པའོ། །
གསུམ་པ་འཕགས་པའི་གནས་སྐབས་ལ་བསྔོ་བ་སྟོན་པ་ལ། རྒྱལ་སྲས་འཕགས་པའི་ས་ལ་སློབ་
པ་ན། །ཞེས་སོགས་ཤོ་ལོ་ཀ་གཉིས་ཀྱི་དོན་ནི། རྒྱལ་སྲས་འཕགས་པའི་ས་དང་པོ་ནས་བཅུ་པའི་བར་
ལ་སློབ་པ་ན། དོན་དམ་པའི་ས་ལ་གནས་པའི་རྒྱལ་སྲས་དཔའ་བོ་དུས་གསུམ་དུ་དེ་བཞིན་ཉིད་མངོན་
སུམ་དུ་རྟོགས་ནས་གཤེགས་པ་རྣམས་ཀྱི་ཁྲོད་ན་བདག །དཔེར་ན་ནམ་མཁའ་ལ་བྱ་ཁྱུང་གི་གཤོག་
རླབས་ཀྱིས་བགྲོད་པ་ལྟར་རྒྱལ་སྲས་གཞན་གྱིས་རྟོགས་པར་དཀའ་བའི་ཤེས་བྱའི་གནས་དཀར་ནག་
གི་ལས་འབྲས་ཕྲ་མོ་དང་། ཏིང་ངེ་འཛིན་དང་གཟུངས་ཀྱི་སྒོ་དང་། གཞན་གྱི་སེམས་ཤེས་པ་སོགས་
ཤིན་ཏུ་རྒྱ་ཆེ་བའི་ཤེས་བྱའི་གནས་རྣམས་ལ་སྒྲིབ་པའི་དྲི་མ་མེད་པའི་མཁྱེན་པ་ཐོགས་པ་མེད་ཅིང་། ས་
སོ་སོར་ཕར་ཕྱིན་བཅུའི་ཉམས་ལེན་ཆེས་ལྷག་པ་སོགས་སྤྱོད་པ་རླབས་པོ་ཆེ་ཀུན་གྱི་གཏེར་དུ་འགྱུར་
བར་ཤོག །ཅེས་པའོ། །
གསུམ་པ། འབྲས་བུ་མཛད་པ་དང་བཅས་པ་ལ་བསྔོ་བ་ནི། དེ་ལྟར་སྤྱད་པའི་འབྲས་བུ། ཞེས་
སོགས་ཤོ་ལོ་ཀ་གཉིས་ཀྱི་དོན་ནི། དེ་ལྟར་བྱང་སེམས་སོ་སྐྱེ་དང་། འཕགས་པའི་གནས་སྐབས་སུ་
རྫོགས་སྨིན་སྦྱངས་གསུམ་གྱི་ལམ་ཉམས་སུ་བླངས་པའི་འབྲས་བུ་སྐུ་གསུམ་གྱི་གོ་འཕང་གྲུབ་པ་ན།
དུས་གསུམ་གྱི་རྒྱལ་བ་རྣམས་ཀྱི་ཞིང་དང་། སྐུ་དང་། འཁོར་དང་། མཛད་པ། སྐུ་ཚེའི་ཚད་དང་། སྨོན་
ལམ་རྣམས་གཅིག་ཏུ་བསྡོམས་པ་བདག་ཉིད་གཅིག་པུ་ལ་ཚང་བའི་ཐབས་མཁས་ཀྱི་སྤྱོད་པ་དམིགས་
མེད་ཀྱི་རྩིས་ཟིན་པའི་བསྔོ་སྨོན་གྱིས་ཡོངས་སུ་རྫོགས་པར་གྱུར་ཅིག །དེ་ལྟ་བུའི་གོ་འཕང་བླ་ན་མེད་པ་
ཐོབ་ནས་སྔོན་ཡུན་རིང་པོ་སེམས་ཅན་ཐམས་ཅད་ལ་སྙིང་རྗེ་ཆེན་པོ་རྒྱུད་ལ་སྐྱེས་པ་ནས་བཟུང་སྟེ།
ར4
-331-



s» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ -
འགྲོ་བའི་སྡུག་བསྔལ་སེལ་བའི་ཐབས་འབའ་ཞིག་ཡིད་ལ་གནག་པའི་དོན་འགྲོ་བ་རང་རང་གི་དབང་
པོ་དང་ཇི་ལྟར་འཚམས་པའི་དམ་པའི་ཆོས་ཀྱི་བདུད་རྩིའི་ཆར་ཕབ་ནས་དུས་ཀྱི་ཐུང་མཐའ་སྐད་ཅིག་
གཅིག་ཙམ་ལ་མར་གྱུར་པའི་འགྲོ་བ་མ་ལུས་པ་བདག་གིས་སྲིད་པ་དང་ཞི་བའི་རྒུད་པ་ཀུན་ལས་སྒྲོལ་
བར་ཤོག །ཅེས་པའོ། །
གསུམ་པ་རྩོམ་པ་མཐར་ཕྱིན་པ་ནི། ལྷ་དང་བཅས། ཞེས་པ་ནས། ལྷོ་བྲག་སྟོང་རི་ཉི་ཤར་གྱི་
དབེན་གནས་སུ་སྦྱར་བ་དགེ་ལེགས་སུ་གྱུར་ཅིག །ཅེས་པ་ནི་གོ་སླའོ། ། །
གཉིས་པ་བསྟོད་པ་འདིའི་དོན་ཉམས་སུ་ལེན་ཚུལ་ནི། ཡིད་མཐུན་གྱི་གནས་སུ་མཆོད་པ་བཟང་
བར་བཤམས། སྟན་བདེ་བ་ལ་འཁོད་ནས་སྐྱེ་བ་འདི་ལ་གཏན་དུ་བདེ་བའི་ཐབས་ཟབ་མོ་ཞིག་ལ་
འབད་དགོས་སྙམ་དུ་བསམས་ལ། དང་པོར་རྒྱལ་བ་མ་ཕམ་པའི་ཡོན་ཏན་རྣམས་ཇི་ལྟར་བརྗོད་པ་
ལྟར་བསམ། དེ་ནས། ཁྱེད་ཀྱི་བརྩེ་བའི་ཡུལ་དུ་གྱུར་པ་བདག །ཅེས་སོགས་ཀྱི་དོན། དལ་འབྱོར་གྱི་
སྣ་དྲངས། འཁོར་བའི་སྡུག་བསྔལ་རྒྱུ་བཅས་ལ་སྐྱོ་ཞིང་འཇིགས་པས། དེ་ལྟར་འཁོར་བའི་གཙོ་བོ་ལྷ་
མི་ཡང་། །ཞེས་པ་ནས། སྲིད་པའི་ཆུ་བོ་ཆེ་ལས་བསྒྲལ་དུ་གསོལ། །ཞེས་བརྗོད་པས། དགའ་ལྡན་ནས་
རྗེ་བཙུན་མ་ཕམ་པ། བྱང་ཆུབ་སེམས་དཔའ་ནམ་མཁའ་དྲི་མ་མེད་པ་དང་། འཇམ་དཔལ་སྙིང་པོ་
སོགས་སྐྱབས་གནས་མ་ལུས་པས་བསྐོར་བ་སྤྱན་དྲངས། མདུན་གྱི་ནམ་མཁར་བཞུགས་པ་ལ་ཡིད་རྩེ་
གཅིག་པས་འདོད་པའི་འདམ་དུ་བྱིང་བས་ཐར་པའི་ལམ་ལས་གོལ། ཞེས་སོགས་བརྗོད་ནས་འཁོར་བ་
རྒྱུ་བཅས་འདི་ལས་བདག་དང་སེམས་ཅན་ཐམས་ཅད་ད་ལྟ་ཉིད་དུ་བསྐྱབ་ཏུ་གསོལ་སྙམ་པ་བྱས་ལ།
ཡང་དང་ཡང་དུ་གུས་པས་བསྟེན་པའི་སྐྱབས། །ཞེས་པའི་ཤོ་ལོ་ཀ་དེ་ལན་མང་དུ་བརྗོད། དེ་ནས་རྟག་
ཏུ་བརྩེ་བས་ཞེས་སོགས་ཀྱི་སྐབས། རང་ཉིད་ལས་ཉོན་གྱིས་བསྒྲིབས་ནས་དངོས་སུ་མཇལ་བའི་སྐལ་
བ་མ་བྱུང་ཡང་། རྒྱལ་བ་བྱམས་པ་ཉིད་ལ་སྒྲིབ་པ་མི་མངའ་བས། མཆོད་པ་དངོས་བཤམས་ཡིད་སྤྲུལ་
འདི་རྣམས་འབུལ་སྙམ་དུ། དེས་ན་བསོད་ནམས་ཞིང་གི་དམ་པ་ཁྱོད། །ཅེས་སོགས་བརྗོད། ཞེན་མེད་
མ་ཆགས་བློ་ཡིས་དབུལ་བར་བགྱི། །ཞེས་པའི་མཚམས་འདིར་ལྟུང་བཤགས་བཏོན་ན་སྐབས་སུ་
བབས། དེ་ནས། དེ་ལས་འོངས་པའི་ཞེས་སོགས་སྨོན་ལམ་ཤུགས་དྲག་བྱས་ཏེ། སྐད་ཅིག་གཅིག་ལ་
བདག་གིས་སྒྲོལ་བར་ཤོག །ཅེས་པ་དང༌། འདི་ནས་ཤི་འཕོས་གྱུར་མ་ཐག །ཅེས་སོགས་བརྗོད་ནས། །
བྱམས་མགོན་འཁོར་བཅས་དགའ་ལྡན་དུ་གཤེགས་པར་བསམ་མོ། །
-332 -



༄༅། །རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་གྱི་དོན་འགྲེལ། །༼ང༽
ཐེག་མཆོག་ཆོས་ཀྱི་སྙིང་པོ་བྱམས་པ་དང་། །སྙིང་རྗེ་ཆེན་པོ་རང་གི་བདག་ཉིད་དུ། །མཛད་པ་
བདུད་བཞིའི་གཡུལ་ལས་རྣམ་རྒྱལ་བ། །སླུ་མེད་སྐྱབས་གནས་མ་ཕམ་མགོན་ལ་འདུད། །རྒྱལ་བའི་
རྒྱལ་ཚབ་ཐུགས་རྗེ་བསྐུལ་བྱེད་པའི། །བསྟོད་པ་ཚངས་པས་གཙུག་ན་མཆོད་འོས་པ། །ཚིག་དོན་ཅུང་
ཟད་བཀྲོལ་ནས་ཉམས་ལེན་ཚུལ། །བྱམས་པའི་མིང་ཅན་བྱམས་པར་དད་པས་བརྩམས། །འདིར་
འབད་དགེ་བས་ཐུབ་བསྟན་སྙིང་པོ་མཆོག །རྒྱལ་བ་གཉིས་པའི་དགོངས་པ་ཇི་བཞིན་དུ། །འཛིན་
པའི་ཁྲིམས་ལྡན་ངུར་སྨྲིག་འཛིན་པའི་སྡེས། །འཇིག་རྟེན་ཀུན་གྱི་བདེ་ལེགས་རྒྱས་བྱེད་ཤོག །
ཅེས་པ་འདི་ལྟ་བུ་དགོས་ཞེས་ར་ཉག་སྐུ་སྐྱེ་བློ་གྲོས་ཀྱིས་ས་ལེ་སྦྲམ་དང་བཅས་པས་ལོ་སྔ་ཕྱིར་ཡང་ཡང་བསྐུལ་ཞིང་།
ལྷག་པར་དུ་བཀའ་དང་བསྟན་བཅོས་ཀྱི་ལུང་གི་མཛོད་འཛིན་པ་དཀའ་བཅུ་ཐབས་མཁས་ཀྱིས། མཛོད་བཏགས་དང་ས་ལེ་
སྦྲམ་ཏིག་པོ་བཅས་ནན་ཆེར་བསྐུལ་བ་ལ་བརྟེན་ནས། རང་གི་བློ་ལ་ཤར་ཚོད་ཙམ་བྲིས་པ་ལ་ནོངས་པ་ཅི་མཆིས་པ་ཐམས་ཅད་
དམ་པ་རྣམས་ལ་བཟོད་པར་གསོལ་ལོ། །ཕུར་བུ་ལྕོག་ཏུ་བྱམས་པས་བྲིས་དགེ་ལེགས་འཕེལ། །མངྒལཾ།། །།
-333-



( ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
=
=
==
༄༅། །སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ་
ཞེས་བྱ་བ་བཞུགས་སོ། ། །
༈ ན་མོ་གུ་རུ་མཉྫགྷོ་ཥཱ་ཡ། ཕུལ་བྱུང་སྙིང་སྟོབས་གཞན་ཕན་ཁུར་གྱིས་བརྗིད། །རྟོགས་དཀའ་
སྣང་སྟོང་ཟུང་འབྲེལ་ཐུགས་སུ་ཆུད། །གདུལ་དཀའ་སྙིགས་དུས་འགྲོ་བའི་མགོན་གཅིག་པུ། །མགོན་
པོ་བློ་བཟང་གྲགས་པའི་ཞབས་ལ་འདུད། །གང་གི་གདུལ་བྱའི་ལྷག་མ་འདུལ་བའི་ཕྱིར། །སྒྲིབ་བྲལ་
ཆོས་དབྱིངས་ངང་ལས་ཐུགས་རྗེ་ཡིས། །སླར་ཡང་བསམས་བཞིན་ཕེབས་པའི་དགེ་ལེགས་མཚན། །
གྲགས་པ་ཕྱོགས་ཀྱི་མཐར་འགྲོ་སྙིང་དབུས་བཞུགས། །དགྱེས་པའི་སྤྱན་ཟུར་ཅུང་ཟད་གཡོས་པས་
ཀྱང༑ ༑སྣང་སྟོང་ཆོས་ཀུན་རྗེན་པར་རྟོགས་པའི་བློ། །སྟེར་མཛད་མཁྱེན་པའི་གཏེར་དང་དབྱངས་ཅན་
མར༑ ༑གུས་པས་འདུད་དོ་སྤོབས་པའི་མཆོག་སྩོལ་ཞིག །དགག་བྱ་འགོག་བྱེད་ངོ་བོ་གཅིག་ན་ཡང་། །
ཀུན་རྫོ་བ་སྤྲོས་པའི་ཟློས་གར་ཅི་ཡང་མཛད། །དེ་ཕྱིར་ཧ་ཅང་ཞེན་པས་མ་ཡིན་ཡང་། །ཧ་ཅང་མ་འདྲའི་
ཚིག་ལ་བརྒལ་ལན་བྱ། །གང་དག་རྣམ་དཔྱོད་ཕུལ་བྱུང་ལྡན་པ་དང་། །ཕྱོགས་འཛིན་རྨོངས་པས་
ལེགས་བཤད་མི་མཐོང་བ། །དེ་དག་རྣམས་ཀྱི་ཐུགས་ལ་བཟོད་པ་མཛོད། །ལེགས་བཤད་དོན་གཉེར་
སྐལ་མཉམ་གུས་པས་ཉོན། །
ཇི་སྐད་དུ། མངོན་རྟོགས་རྒྱན་ལས། རྣམ་པ་བཞི་ཉིད་འདི་ལ་ནི། །རབ་ཏུ་སྨྲ་རྣམས་རྒྱུད་མར་
རྒོལ༑ ཞེས་བར་ཆད་མེད་པའི་རྩེ་སྦྱོར་གྱི་དམིགས་རྣམ་ལ་རྒོལ་བ་མང་དུ་འབྱུང་བར་གསུངས་པ་
ལྟར༑ སྤྲོས་པ་ཐམས་ཅད་ཉེ་བར་ཞི་བ་ཐལ་འགྱུར་བའི་ལུགས་ཀྱི་ལྟ་བ་རྒྱུད་ལ་བསྐྱེད་ཚེ། དགག་བྱ་
ཤིན་ཏུ་ཕྲ་བ་ཡུལ་རང་ངོས་ནས་གྲུབ་པ་མ་ལུས་པར་བཀག་པ་ན་ཐ་སྙད་བྱ་བྱེད་ཀྱི་རྣམ་གཞག་རང་
ལུགས་ལ་འཇོག་ས་མེད་པར་གཞན་ངོར་སྐྱེལ། ཐ་སྙད་ཚད་གྲུབ་ཏུ་རང་གིས་ཁས་བླངས་ཚེ་དགག་བྱ་
ཕྲ་མོ་དང་འདྲེས་ནས། དགག་གཞི་ཆོས་ཅན་དང་། དགག་བྱ་གཉིས་མྱོང་སྟོབས་ཀྱིས་སོ་སོར་འབྱེད་
མི་ཐུབ་པ་ནི་ཐལ་འགྱུར་བའི་ལྟ་བ་རྒྱུད་ལ་སྐྱེས་ཟིན་པ་མ་གཏོགས་ཐམས་ཅད་ལ་འོང་བས། སྟག་ཚང་
-334-



） ༄༅། །སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ། །ཅ༽ ...
ལོཙྪ་བ་ལ་ཡང་དེ་ཀ་བྱུང་སྟེ། རྗེ་བླ་མ་ལ་དགག་པ་མང་དུ་བྱས་མོད་ཀྱང་རང་མཚང་སྟོན་པ་ལས་མི་
འདའ་སྟེ། རྗེ་བླ་མས་དང་པོ་སྐུ་ཚེའི་སྟོད་ལ་བོད་སྔ་མའི་ལྟ་བ་ཐ་སྙད་གཞན་ངོར་སྐྱེལ་བ་དེ་བཞེད།
དེ་དུས་དགའ་བ་གདོང་དུ་རྗེ་བཙུན་ལ་ངེད་ཀྱི་ལྟ་བ་འདི་ཐལ་རང་གང་ཡིན་ཞུས་པས་གང་ཡང་མིན་
གསུང་། དེ་ནས་རྗེ་བཙུན་གྱི་བཀས་བསྐུལ་ཏེ་བྱ་བྲལ་མཛད་ནས་ཆོས་ལུང་སོགས་སུ་བསག་སྦྱང་
ལ་འབད་ཅིང་ད་དུང་ལྟ་བའི་གནད་དང་གསང་འདུས་ཀྱི་སྐོར་ལ་དོགས་པ་གཅོད་པར་རྒྱ་གར་དུ་ཕེབས་
དགོངས་ནས་འཁོར་དག་པ་རྣམ་བརྒྱད་དང་བཅས་ཏེ་ལྷོ་བྲག་ཏུ་ཕེབས་པས། གསང་བདག་ལས་ཀྱི་རྡོ་
རྗེས་རྒྱ་གར་དུ་མ་ཕེབས་བོད་རང་དུ་བཞུགས་དང་བསྟན་འགྲོའི་དོན་རྒྱ་ཆེ་ཞིང་ཡི་དམ་གྱི་ལྷས་རྗེས་སུ་
བཟུང་ནས་དབུ་མའི་ལྟ་བ་ཡང་རིང་པོར་མ་ཐོགས་པར་རྙེད་པར་ལུང་བསྟན་པ་བཞིན། དྭགས་པོ་ལྷ་
སྡིངས་སུ་བླ་མ་དང་ལྷག་པའི་ལྷ་དབྱེར་མེད་བྱས་ནས་གསོལ་བ་འདེབས་པ་བསགས་སྦྱང་དུ་མ་ལ་
འབད་པ་གཞུང་ཆེན་མོ་བལྟ་བ་ཚུལ་བཞིན་ཡིད་ལ་བྱེད་པ་སོགས་རྒྱུ་ཚོགས་ཀུན་ལ་འབད་པས།
མནལ་ལམ་དུ་འཕགས་པ་ཡབ་སྲས་ལྔ་ཞལ་གཟིགས། དེ་ཡི་ནང་ན་སློབ་དཔོན་སངས་རྒྱས་བསྐྱངས་
ཡིན་ཟེར་བའི་པཎྜིཏ་སྐུ་ཤ་སྔོ་ལ་སྐུ་བོང་ཆེ་བ་ཞིག་གིས་བུདྡྷ་པཱ་ལི་ཏ་གཏད་ནས་བྱིན་རླབས་མཛད་པ་
རྨིས༑ དེའི་ཕྱི་ཉིན་བཙུན་པ་ཞིག་གིས་བུདྡྷ་པཱ་ལི་ཏ་དངོས་སུ་ཕུལ། དེ་ལ་གཟིགས་རྟོག་མཛད་པའི་
རྐྱེན་གྱིས་ཐལ་འགྱུར་བའི་ལུགས་ཀྱི་ལྟ་བ་མཐར་ཐུག་པ་སྣང་བས་སྟོང་པ་མི་འགོག་སྟོང་པས་སྣང་བ་
མི་འགོག་པར་མ་ཟད་གཅིག་གྲོགས་སུ་གཅིག་འགྲོ་བ། བྱང་ཆུབ་སེམས་འགྲེལ་ལས། ཆོས་རྣམས་སྟོང་
པ་འདི་ཤེས་ནས། །ལས་དང་འབྲས་བུ་བསྟེན་པ་གང་། །ངོ་མཚར་བས་ཀྱང་འདི་ངོ་མཚར། །རྨད་བྱུང་
བས་ཀྱང་འདི་རྨད་བྱུང་། །ཞེས་བསྔགས་པའི་ལྟ་བ་འཁྲུལ་བ་མེད་པ་ཐུགས་ལ་འཁྲུངས་ཏེ། སྟོང་པ་
རྟེན་འབྱུང་གི་དོན་དུ་གཟིགས་ཤིང་གསུངས་པ། རང་གི་སྟོན་པ་ལ་དེ་དང་མཐུན་པའི་བསྟོད་པ་ལེགས་
བཤད་སྙིང་པོ་མཛད། དེ་ནས་རིམ་པ་ལྟར་རྭ་སྒྲེང་དུ་ལོ་ཆེན་སྐྱབས་མཆོག་དཔལ་བཟང་སོགས་ཀྱིས་
བསྐུལ་ནས་ལམ་རིམ་ཆེན་མོ་མཛད། ར་ཁ་བྲག་ཏུ་ལེགས་བཤད་སྙིང་པོ། །སེ་ར་ཆོས་སྡིངས་སུ་རྩ་
ཤེའི་ཊིཀ་ཆེན་མཛད། དེའི་ཚེ་ཡུམ་གྱི་འགྲེས་རྐང་རྣམས་སྟོན་པའི་ཡི་གེ་གསེར་གྱི་མདོག་ལྟ་བུས་ནམ་
མཁའི་ཁམས་གང་བར་གཟིགས། དགེ་ལྡན་དུ་འཇུག་པའི་ཊིཀ་ཆེན་དང་ལམ་རིམ་ཆུང་ངུ་སོགས་མཛད་
ནས༑ དེ་རྣམས་སུ་མགོན་པོ་ཀླུའི་དགོངས་པ་ཇི་ལྟ་བ་སློབ་དཔོན་སངས་རྒྱས་བསྐྱངས་དང་ཟླ་བའི་
ཞབས་ཀྱིས་བཀྲལ་བ་ལྟར་སྣང་སྟོང་གཉིས་ཟུང་འཇུག་ཡིན་པས་གཉིས་ཀ་ཐལ་འགྱུར་པ་རང་ལུགས་
ན
- 335-



ཕུར་
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ལ་ཚད་མས་གྲུབ་པ་ཤེས་བྱེད་ཀྱི་ཁུངས་དང་བཅས་རྒྱ་ཆེར་འགྲེལ་པར་མཛད་ཅིང་། བདེན་གཉིས་
ཀྱི་འཇོག་མཚམས་ཕྲ་མོ་ལ་དོགས་པ་ཁོང་ན་གནས་པ་རྣམས་ཀྱང་བརྒལ་ལན་གྱིས་གཏན་ལ་ཕབས་
ཟིན་པ་ཤ་སྟག་དུ་སྣང་བ་ལ་གཟུ་བོར་གནས་པའི་བློས་ཕྲ་མཛངས་ཞིབ་མོས་བརྟགས་ཏེ་གཟིགས་
ན༑ སེམས་ཡོད་པ་ཞིག་ཡིན་ན་དགག་པ་དག་ཨ་ཅང་ཆེ། དད་པའི་སྤུ་ལོང་རང་དབང་མེད་པར་
གཡོས་ཏེ་ཐལ་མོ་སྦྱར་ནས་འདུད་པ་ལས་འོས་མི་འདུག་ཅིང་གལ་ཏེ་དགག་པ་བྱས་ཀྱང་གྲུབ་ཟིན་སྒྲུབ་
པ་དང་། མ་གྲུབ་པ་དང་། མ་ངེས་པའི་སུན་འབྱིན་ལས་མི་འདའ་ཡང་། སྟག་ཚང་ལོཙཱ་བ་ཤེས་རབ་
རིན་ཆེན་པས། ཕྱོགས་ལྷུང་དང་རང་ལྟ་མཆོག་འཛིན་གྱིས། ཐལ་འགྱུར་བའི་ལུགས་ལ་ཐ་སྙད་ཚད་
གྲུབ་ཞལ་གྱིས་བཞེས་པ་ལ་ཐན་མཐོང་བ་ལྟར་བྱས་ནས་ལུང་རིགས་གསལ་ཁ་ཅན་དུ་མ་ཁྱད་དུ་བསད་
དེ༑ ལྟར་སྣང་གི་ལུང་རིགས་མང་པོས་འགལ་ཁུར་བཅོ་བརྒྱད་དུ་གྲགས་པ་གནང་བ་འདི་ལ། རྩ་བ་ཐ་
སྙད་ཚད་གྲུབ་རིག་པས་འགོག་པའི་དངོས་ལན་གདབ་པ། འཕྲོས་པ་འགལ་ཁུར་སོ་སོའི་དངོས་ལན་
གདབ་པ། འགལ་བ་ཡོད་པའི་རྒྱུ་མཚན་གྱི་དངོས་ལན་བཏབ་པའི་སྒོ་ནས་རང་ཚིག་ལ་ནང་འགལ་
བསྟན་པ་དང་གསུམ་ལས། དང་པོ་ལ་ཡང་། འཇལ་བྱེད་ཚད་མ་འགོག་པའི་དངོས་ལན་དང་། གཞལ་
བྱ་ཐ་སྙད་དངོས་འགོག་པའི་དངོས་ལན་གདབ་པ་གཉིས། དང་པོ་ལ། ཚད་མ་སྤྱིར་འགོག་པའི་དངོས་
ལན་དང་། བྱེ་བྲག་སངས་རྒྱས་ལ་ཇི་སྙེད་པ་མཁྱེན་པའི་ཡེ་ཤེས་མེད་པའི་དངོས་ལན་བཤད་པ་གཉིས་
ལས༑ དང་པོ་ནི། གང་དག་དཔལ་ལྡན་ཟླ་བའི་རྗེས་འབྲང་ནས། །མ་དག་འཁྲུལ་པའི་སྣང་བ་ཚད་
གྲུབ་ཏུ། །རིག་པ་དུ་མས་དཔྱད་ནས་ཁས་ལེན་པ། །འདི་ལ་འགལ་བའི་ཁུར་ཆེན་འདི་ལྟར་ཡོད། །
གསུངས་པ་ལ། འདི་ལྟར་བརྗོད་པར་བྱ་སྟེ། གང་དག་དཔལ་ལྡན་ཟླ་བའི་རྗེས་འབྲངས་ནས། །དག་
དང་མ་དག་ཀུན་རྫོབ་ཚད་གྲུབ་འདི། །རིག་པ་དུ་མས་དཔྱད་ནས་འགོག་བྱེད་པ། །འདི་ལ་འགལ་བའི་
ཁུར་ཆེན་འདི་ལྟར་ཡོད། །འཕགས་མཆོག་ཀླུ་སྒྲུབ་ཀྱིས། གང་ལ་སྟོང་པ་ཉིད་རུང་བ། །དེ་ལ་ཐམས་
ཅད་རུང་བར་འགྱུར། །ཞེས་གྲུབ་མཐའ་སུའི་ལུགས་གང་ལ་རང་བཞིན་སྟོང་པ་ཉིད་རུང་བ་དེ་ལ་རྒྱུ་
འབྲས་ཀྱི་ཆོས་ཐམས་ཅད་རུང་ལ། ལུགས་གང་ལ་མི་རུང་བ་དེ་ལ་རྒྱུ་འབྲས་བྱ་བྱེད་ཐམས་ཅད་མི་རུང་
བར་གསུངས་པ་ལྟར། རྗེ་བླ་མས་ཀྱང་ཐལ་འགྱུར་བའི་རང་ལུགས་ལ་རང་བཞིན་སྟོང་པ་ཉིད་རུང་
བས་རྒྱུ་འབྲས་དང་བྱ་བྱེད་ཐད་རུང་། དེ་སྔ་རྒྱུ་འབྲས་དང་བྱ་བྱེད་ཐམས་ཅད་བལྟོས་ནས་གྲུབ་པའང་
རང་གི་གདགས་གཞི་ལ་བརྟེན་ནས་བློ་ལ་སྣང་ཙམ་དང་མིང་གིས་བཏགས་ཙམ་དུ་གྲུབ་ཀྱི་ཡུལ་གྱི་
336 -



（༧ ༄༅། །སྟག་ཚང་ལོཙྪབའི་བརྒལ་ལན་རྡོ་རྗེའི་གཟེགས་མ། །༼ཅ༽ དུ
གནས་ཚུལ་ངོས་ནས་ཚུར་གྲུབ་པའམ། མིང་ཙམ་གྱིས་མ་ཚིམ་པར་ཡུལ་གྱི་སྟེང་ནས་བཙལ་ན་འཁོར་
བ་དང་མྱང་འདས་ཀྱི་ཆོས་གང་ཡང་མེད་པ་དང་། དེ་ལྟ་བུའི་སྣང་ཙམ་གྱི་ཆོས་དང་། གདགས་
གཞིའི་སྟེང་ནས་ཚུར་གྲུབ་པས་སྟོང་པ་གཉིས་ཚ་གྲང་ལྟར་མི་འགལ་བར་མ་ཟད་གཅིག་ལ་ངེས་པ་
དྲངས་པས། རིག་པ་གཞན་ལ་མི་བལྟོས་པར་གཅིག་ཤོས་ལ་ངེས་པ་ལྷག་པར་འདྲེན་པ་ཞིག་དགོས།
དེ་ཡང་བློ་ལ་སྣང་ཙམ་དང་མིང་ཙམ་གྱི་ཙམ་སྒྲས་རང་ངོས་ནས་ཡོད་པ་གཅོད་ཀྱི་ཐ་སྙད་ཙམ་དུ་ཡོད་པ་མི་
གཅོད་ལ། ཐ་སྙད་ཀུན་རྫོབ་ཀྱི་ཆོས་རྣམས་ཐ་སྙད་དཔྱོད་པའི་ཚད་མས་གྲུབ། དོན་དམ་གནས་ལུགས་
མཐར་ཐུག་པ་དོན་དམ་དཔྱོད་པའི་ཚད་མས་གྲུབ། སེམས་ཅན་གྱི་རྒྱུད་ཀྱི་ཐ་སྙད་དཔྱོད་བྱེད་ཀྱི་བློ་ཡིན་
ན་ཁོ་ལ་བདེན་སྣང་ཡོད་པས་ཁྱབ། དེ་ཡིན་ན་སྣང་ཡུལ་ལ་འཁྲུལ་བས་ཁྱབ། སེམས་ཅན་གྱི་རྒྱུད་ཀྱི་
མ་འཁྲུལ་བའི་བློ་ཡིན་ན་སྟོང་ཉིད་མངོན་སུམ་དུ་རྟོགས་པས་ཁྱབ། དེ་ཡིན་ན་ཀུན་རྫོབ་དངོས་སུ་མི་
སྣང་བས་ཁྱབ་གསུངས་པ་ལ། ཁྱེད་ཀྱི་ཞལ་རྫུན་ཁོ་ནས་སྒྲོ་བཏགས་ཏེ་རྗེའི་གསུང་གང་ནའང་མེད་
པའི་ཕྱོགས་སྔ་འགོད་པའི་ཚེ་གྲུབ་མཐའ་ཀུན་ཤེས་ལས། མེས་བསྲེགས་པའི་བྱ་བ་བྱེད་པ་ལྟ་བུ་ནི་བློས་
བཏགས་རྐྱང་པ་མ་ཡིན་པར། ཡུལ་སྟེང་ན་ཐ་སྙད་ཙམ་དུ་སླུ་མེད་ཚུགས་ཐུབ་ཏུ་ཡོད་པས། དེ་དང་ཕན་
ཚུན་ངེས་པ་འདྲེན་དགོས་ཀྱི་བྱ་བྱེད་འཁྲུལ་ངོ་ཙམ་དུ་འཇོག་ན་ཡིད་བརྟན་མི་རུང་ངོ་ཞེས་ལན་གཅིག་
མ་ཡིན་པར་ཡང་དང་ཡང་དུ་བྲིས་པ་ཉིད་འགལ་འདུའི་གཙོ་བོ་ཡིན་ཏེ། ཞེས་ཕྱོགས་སྔ་བཀོད་པ་དེ་འདྲ་
གང་ལ་འདུག་སྟོན་ཅིག །ཐ་སྙད་ཙམ་དུ་ཟེར། ཡང་སླུ་མེད་ཚུགས་ཐུབ་ཏུ་གྲུབ་པ་ཟེར་ན། ཚིག་དེ་ཉིད་
ཀྱི་དོན་རང་ཡང་འགལ་བ་ལྟག་སྤྲོད་དུ་སོང་ཞིང་། ཚིག་ཕྱི་མའི་དོན་དེ་འདྲ་བདེན་གྲུབ་རོང་ངེ་བ་ཞིག་
དང་རང་བཞིན་གྱིས་སྟོང་པ་གཉིས་ཕན་ཚུན་ངེས་པ་འདྲེན་དགོས་སུས་ཟེར། འདི་འདྲའི་རྫུན་ཁམ་པོ་
ཆེ་ཡི་གེར་བྲི་ཕོད་པ་རང་ངོ་མཚར་ཆེ། ཚུགས་ཐུབ་མ་སྨྲས་ཀྱང་ཚད་མས་གྲུབ་པ་སྨྲས་པས་ཚད་མས་
གྲུབ་ཕྱིན་ཚུགས་ཐུབ་དང་སླུ་མེད་ལས་མ་འདས་ཟེར་བ་ཁྱེད་རང་གི་ལུགས་ཡིན་མོད། གཞན་བྱེ་མདོ་
གཉིས་རང་རྒྱུད་པ་སུའི་ལུགས་ལ་ཡང་གང་ཟག་སོགས་རང་རང་གི་ལུགས་ཀྱི་བཏགས་ཡོད་ཀྱི་
ཆོས་ཐམས་ཅད་ཚད་མས་གྲུབ་པ་ཡིན་ཀྱང་ཚུགས་ཐུབ་ཏུ་གྲུབ་པ་ཁས་མི་ལེན་ན། ཐལ་འགྱུར་བ་ནི་
ཚད་མ་དང་གཞལ་བྱ་སོགས་ཆོས་ཐམས་ཅད་ལྟོས་གྲུབ་ཏུ་ཁས་ལེན་པས་ཚུགས་ཐུབ་ཏུ་གྲུབ་པའི་གོ་
སྐབས་ག་ལ་ཡོད། ཁྱེད་རང་གི་གསུང་ལས་ཀྱང་རྒྱལ་བ་ཙོང་ཁ་པས་ཚད་མ་ཞལ་བཞེས་གནང་བ་
ལ་དེས་ཡུལ་འཇལ་ན་ཚུགས་ཐུབ་ཏུ་འཇལ་དགོས་པ་སོགས་ཀྱི་དགག་ཚིག་འཕྲོ་མ་རྫོགས་པར་དོན་
-337 -



» ༄༅༑ །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དམ་པའི་བདེན་པ་ནི་ཆོས་ཅན། མ་བརྟགས་མ་དཔྱད་པ་དང་ལེགས་པར་དཔྱད་པ་གཉིས་ཀྱི་ངོར་
མི་འཇོག་སྟེ། མཐའ་གཞི་སྐྱེ་འགོག་སོགས་ཀྱི་ཅུང་ཟད་དཔྱད་པའི་རིགས་ཤེས་ཚད་མའི་ངོར་ཡོད་པར་
གྲུབ་པའི་ཆོས་ཡིན་པའི་ཕྱིར་ཞེས་དང་། སོ་སྐྱེའི་རྒྱུད་ལ་འབྱུང་སྲིད་པའི་རིགས་ཤེས་རྗེས་དཔག་
ཀྱང་བློའི་འཛིན་སྟངས་ཀྱི་ཡུལ་ལ་སྤུ་མེད་ཀྱི་ཚད་མ་ཡིན་པར་དོན་དམ་དུ་མ་གྲུབ་ཀྱང་ཐ་སྙད་ཙམ་དུ་
གྲུབ་པ་འདི་ནི་གནས་སྐབས་གཉིས་པར་མ་སྐྱེས་པ་སྐྱེད་ཅིང་སྐྱེས་ཟིན་གོམས་པ་ལ་སྒོ་དུ་མ་ནས་འབད་
པར་བྱའོ་ཞེས་དངོས་སུ་བྲིས་འདུག་པ། དེ་འདྲའི་རིགས་ཤེས་ཚད་མ་ཆོས་ཅན། ཁྱེད་ཀྱིས་དོན་དམ་
བདེན་པ་དང་རང་གི་འཛིན་སྟངས་ཀྱི་ཡུལ་ཚུགས་ཐུབ་དང་བདེན་པར་གཞལ་བར་ཐལ། དེ་ལ་ཚད་
མ་ཡིན་པའི་ཕྱིར། ཁྱབ་སྟེ། ཁྱེད་རང་གི་ཡུལ་དེ་ལ་ཚད་མར་སོང་ན་སླུ་མེད་དང་། སླུ་མེད་དུ་གཞལ་
ན་ཐ་སྙད་དུ་བདེན་པར་གཞལ་དགོས་ཞེས་བྲིས་འདུག་པའི་ཕྱིར། འདོད་ན། དོན་དམ་བདེན་པ་ཆོས་
ཅན༑ ཁྱོད་བདེན་པར་གྲུབ་པར་ཐལ། ཁྱོད་བདེན་པར་གཞལ་བའི་ཚད་མ་ཡོད་པའི་ཕྱིར། དེར་ཐལ།
ཅུང་ཟད་དཔྱད་པའི་རིགས་ཤེས་ཚད་མ་དེ་དེ་ཡིན་པའི་ཕྱིར། འཁོར་གསུམ། འདོད་ན། བདེན་གྲུབ་
ཁས་ལེན་ལ་ལས་འབྲས་སོགས་རྟེན་འབྱུང་རང་ལུགས་ལ་ཁས་མི་ལེན་པའི་དབུ་མ་པ་ཆེན་པོ་ཁྱེད་ལྟ་
བུ་ངོ་མཚར་ཆེའོ། །གཞན་ཡང་དེ་འདྲ་བའི་ཅུང་ཟད་དཔྱད་པའི་རིགས་ཤེས་ཚད་མ་ཆོས་ཅན། ཁྱོད་
རང་རྒྱུད་ལ་མ་སྐྱེས་པ་སྐྱེད་སྐྱེས་པ་གོང་འཕེལ་དུ་གཏོང་མི་རིགས་པར་ཐལ། ཁྱོད་རང་ཡུལ་བདེན་
གྲུབ་ཏུ་འཛིན་པའི་བློ་ཡིན་པའི་ཕྱིར། རྟགས་ཁས་བླངས། འདོད་ན་དངོས་སུ་འགལ་བས། ཧམ་པ་
གང་ཆེ་རྒྱལ་བའི་དུས་ཡིན་འདུག་པ་དེ་ལྟ་ན། རང་ཡུལ་བདེན་གྲུབ་ཏུ་གཞལ་བའི་ཚད་མ་དང་རིགས་
ཤེས་རྗེས་དཔག་གི་གཞི་མཐུན་རང་རྒྱུད་ལ་མ་སྐྱེས་པ་སྐྱེད་སྐྱེས་ཟིན་གོང་འཕེལ་དུ་གཏོང་མཁན་གྱི་
སྟག་ཚང་ལོཙྪ་བ་ཁྱེད་དབུ་མ་ཆེན་པོ་རབ་ཏུ་མི་གནས་པའི་གྲལ་མགོར་བཞུགས་ལ་ཐ་སྙད་བདེན་པ་ཐ་
སྙད་འཇལ་བའི་ཚད་མས་འཇལ་བར་ཁས་ལེན་པའི་དབུ་མ་པ་རྣམས་རང་རྒྱུད་པའམ་དངོས་སྨྲ་བའི་
གྲལ་ལ་ཕུད། གྲལ་མགོར་བཞུགས་པ་ལ་འགལ་བ་ལྟག་སྤྲོད་ཀྱི་དགུ་ཚན་ཕུལ་ཞིག །རིགས་ཤེས་
རྗེས་དཔག་འཕགས་རྒྱུད་ལ་ཡོད་དམ། སོ་སྐྱེའི་རྒྱུད་ལ་འབྱུང་སྲིད་པ་སྨྲོས་པའི་རྒྱུ་མཚན་ཅི་ཡིན། ཟླ་
བ་གྲགས་པ་དང་ཞི་བ་ལྷའི་ལུགས་ལ་ཚད་མ་མི་བཞེད་པ་གྲོས་བྱས་པ་འདྲ་བ་ཡོད་ཟེར་ནས་ཡང་འདི་
འདྲ་གསུངས། ཁྱེད་ཀྱི་ཚུར་མཐོང་གི་མིག་ཤེས་མ་འཁྲུལ་པར་གྲགས་པ་འདི་ཆོས་ཅན། གཟུགས་ལ་
ཚད་མ་མ་ཡིན་པར་ཐལ། གཟུགས་ལ་འཁྲུལ་ཤེས་ཡིན་པའི་ཕྱིར། ཞེས་པ་ལ། གོང་གི་རིགས་ཤེས་
338-



© ༄༅། །སྟག་ཚང་ལོཙྪ་བའི་བརྒལ་ལན་རྡོ་རྗེའི་གཟེགས་མ། །(ཅ༽ -
རྗེས་དཔག་ཆོས་ཅན། དོན་དམ་བདེན་པ་ལ་ཚད་མ་མ་ཡིན་པར་ཐལ། དེ་ལ་འཁྲུལ་ཤེས་ཡིན་པའི་ཕྱིར།
ཁྱབ་པ་ཁས། དེར་ཐལ། སོ་སྐྱེའི་རྒྱུད་ཀྱི་དོན་དམ་བདེན་པ་རྟོགས་པའི་བློ་ཡིན་པའི་ཕྱིར། གལ་
ཏེ་དེ་སྟོང་ཉིད་ལ་མ་འཁྲུལ་ན། དེ་སྟོང་ཉིད་ལ་གཉིས་སྣང་ནུབ་དགོས། དེ་ལྟ་ན་དེས་སྟོང་ཉིད་
མངོན་སུམ་དུ་རྟོགས་དགོས་པའི་ཕྱིར། འཁོར་གསུམ་ལ་ལན་འདུག་ན་ཐོང་ཞིག །ཡང་ཁྱེད་ཀྱིས་ཡུལ་
དེ་སླུ་ཆོས་ཡིན་ན། བློ་དེ་ཚད་མར་སོང་མི་སྲིད་པའི་ཕྱིར། དཔེར་ན་སྐྲ་ཤད་སྣང་བའི་བློ་བཞིན་ནོ། །
ཟེར་བ་ནི་ཤིན་ཏུ་མི་འཐད་དེ་གཟུགས་རྫུན་པ་དེ་གཟུགས་རྫུན་པར་རྟོགས་པའི་འཕགས་པའི་རྗེས་
ཐོབ་ཡེ་ཤེས་ཐ་སྙད་ཙམ་དུ་ཚད་མར་སོང་བའི་ཡུལ་ཡིན་པའི་ཕྱིར། མ་གྲུབ་ན། དེར་ཐལ། ཁྱོད་རང་
གིས༑ འོ་ན་འཕགས་པའི་རྗེས་ཐོབ་ལ་རྫུན་པར་སྣང་བས་སྣང་ཚུལ་དང་གནས་ཚུལ་མཐུན་པའི་ཕྱིར་
ཚད་མར་འགྱུར་ལ། དེ་ལྟ་ན་ཀུན་རྫོབ་འཇལ་བའི་ཚད་མ་གྲུབ་བོ་ཞེ་ན། དེ་ཡང་མ་བརྟགས་པ་
ཙམ་དུ་འདོད་མོད་ཀྱང་བདེན་སྣང་གིས་ཅུང་ཟད་བསླད་པས་འཁྲུལ་པ་ཞེས་གསུངས་པའི་ཕྱིར། འཁོར་
གསུམ། གཞན་ཡང་འཁྲུལ་ཤེས་དང་ཚད་མའི་གཞི་མཐུན་ཡོད་པར་ཐལ། དེ་འདྲ་བའི་རྗེས་ཐོབ་ཡེ་
ཤེས་དེ་མ་བརྟགས་མ་དཔྱད་པར་དེ་གཉིས་ཀྱིས་གཞུང་བཞིན་དུ་ཁས་ལེན་པའི་ཕྱིར། རྟགས་ཁས།
འདོད་ན། ཚད་མ་དང་། ཤེས་པ་འཁྲུལ་པས་ཡུལ་རྫུན་པ་འཇོག་ཐུབ་པས་གྲུབ་མཐའ་ཀུན་ཤེས་
རྩ་འགྲེལ་གཉིས་ཀ་ཁྱེད་རང་རང་གིས་བསུབས་ལ་ཐོང་། གཞན་ཡང་སངས་རྒྱས་འཕགས་པའི་རྒྱུད་
ཀྱི་སྣང་མེད་ཀྱི་ཡེ་ཤེས་ཆོས་ཅན། ཁྱོད་འཇལ་བའི་བློ་ཁྱོད་ལ་ཚད་མར་མ་སོང་བར་ཐལ། ཁྱོད་བསླུ་
ཆོས་ཡིན་པའི་ཕྱིར། དེར་ཐལ། འདུས་བྱས་ཡིན་པའི་ཕྱིར། དེར་ཐལ། དེ་དབུ་མ་པ་རང་ལུགས་
ལ་ཡོད་པའི་འདུས་བྱས་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། ཁྱོད་ལ་ཚད་མར་སོང་
བའི་བློ་ཡོད་པར་ཐལ། ཁྱོད་དབུ་མ་པ་རང་ལུགས་ལ་གཞི་གྲུབ་པའི་ཕྱིར། ཡང་རྟགས་ཁས། དེས་ན་
ཁྱེད་འདི་ལྟར་གསུང་བ་ནི་བྱས་པའི་རྟགས་ཀྱིས་སྒྲ་མི་རྟག་པར་རྟོགས་པའི་ཚད་མ་སྐྱེ་བ་དང་། དུ་བའི་
རྟགས་ཀྱིས་ལ་ན་མེ་རྟོགས་པའི་ཚད་མ་སོགས། མདོར་ན་རྒྱུ་མཚན་ཡང་དག་ལ་བརྟེན་ནས་རང་ཡུལ་
རྟོགས་པའི་བློ་སྤྱི་དང་ཁྱད་པར་དུ་འཁོར་བ་མཐའ་དག་སྡུག་བསྔལ་གྱི་རང་བཞིན་དུ་མཐོང་བའི་བློ། སེམས་
ཅན་སྡུག་བསྔལ་གྱིས་མནར་ཚུལ་བདེ་བས་ཕོངས་ཚུལ་བསམས་ནས། བདེ་བས་ཕོངས་པ་དང་སྡུག་
བསྔལ་གྱིས་མནར་ཚུལ་ཇི་ལྟ་བ་བཞིན་མཐོང་བ་དང་སྔོ་འཛིན་མིག་ཤེས་སོགས་བློ་དོན་མཐུན་གང་
གིས་ཀྱང་རང་ཡུལ་འཇལ་མི་སྲིད་ཅེས་སྐུར་པ་འདེབས་པ་ཡིན་ཏེ། དེ་ལྟར་མ་ཡིན་ན་རྒྱུ་མཚན་ཡང་
-339 -



%9༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དག་ལ་བརྟེན་ནས་རང་ཡུལ་ཇི་ལྟ་བ་བཞིན་རྟོགས་པའི་རྟོག་པ་དང་། དོན་སྤྱི་དང་མ་འདྲེས་པའི་གསལ་
སྣང་ཅན་གྱི་བློས་རང་ཡུལ་ཇི་ལྟར་འཇལ་བ་ལྟར་ཡུལ་གནས་པ་ལས་ལྷག་པའི་ཚད་མར་སོང་ཚུལ་མེད་
པའི་ཕྱིར། ཁྱེད་ཀྱིས་བཞི་བརྒྱ་པའི་འགྲེལ་པ་ལས། གང་ཡང་འདིས་དབང་པོའི་རྣམ་པར་ཤེས་པ་འདི་
མངོན་སུམ་ཉིད་དུ་སྒྲོ་བཏགས་ནས་གཞན་ཚད་མ་ཉིད་དུ་རྟོགས་པར་བྱེད་པ་དེ་ཡང་ཆེས་ཤིན་ཏུ་མ་
འབྲེལ་བ་ཞིག་གོ། །མི་བསླུ་བའི་ཤེས་པ་ནི་འཇིག་རྟེན་ན་ཚད་མ་ཉིད་དུ་མཐོང་ན། རྣམ་པར་ཤེས་
པའང་བཅོམ་ལྡན་འདས་ཀྱིས་འདུས་བྱས་པའི་ཕྱིར། རྫུན་པ་བསླུ་བའི་ཆོས་ཅན་དང་སྒྱུ་མ་ལྟ་བུར་
གསུངས་སོ། །གང་ཞིག་རྫུན་པ་བསླུ་བའི་ཆོས་ཅན་དང་སྒྱུ་མ་ལྟ་བུ་ཡིན་པ་དེ་ནི། མི་བསླུ་བ་མ་ཡིན་ཏེ།
རྣམ་པ་གཞན་དུ་གནས་པའི་དངོས་པོ་ལ་རྣམ་པ་གཞན་དུ་སྣང་བའི་ཕྱིར་རོ། །དེ་ལྟར་གྱུར་པ་ནི་ཚད་མ་
ཉིད་དུ་བརྟགས་པར་རིགས་པ་མ་ཡིན་ཏེ། རྣམ་པར་ཤེས་པ་ཐམས་ཅད་ཀྱང་ཚད་མ་ཉིད་དུ་ཐལ་བར་
འགྱུར་བའི་ཕྱིར་རོ། །ཞེས་པ་འདིས་ཀུན་རྫོབ་འཇལ་བའི་ཚད་མ་མི་སྲིད་པར་གསལ་པོ་བསྟན་ཚུལ་དེ་
འདྲའི་ཚད་མ་ཡིན་ན་རྫུན་པ་བསླུ་བའི་ཆོས་ཅན་ཡིན་པས་ཁྱབ། དེ་ཡིན་ན་སྣང་ཚུལ་དང་གནས་ཚུལ་
མི་མཐུན་པས་ཁྱབ་པས་དེ་ལྟ་བུའི་ཤེས་པ་ཡང་ཚད་མ་ཡིན་ན་རྣམ་པར་ཤེས་པ་ཐམས་ཅད་ཀྱང་ཚད་
མར་ཐལ། ཞེས་པ་ཡིན་པས། འདིའི་དོན་རྗེ་བླ་མས་ལམ་རིམ་ཆེན་མོ་ན་གསུངས་པ་ནི་ཀྱོག་
བཤད་དང་ཟླ་གྲགས་ལ་གནོད་པ་ཆེན་པོ་ཡིན་ཞེས་སྐུར་ཞུས་ཁམ་པོ་ཆེ་དང་བཅས་ཏེ་གསུངས་མོད།
ལུང་འདིའི་དོན་ལ་དོགས་པ་དེ་ལྟར་སྐྱེ་དོགས་ནས་རྗེ་བླ་མས་རྒྱས་པར་བཤད་པ་བློ་གཟུ་བོར་བྱས་ཏེ་
བལྟས་ན་ལམ་རིམ་དུ་གསུངས་པ་དེ་ཁོ་ན་ལྟར་ཡིན་ཏེ། ལུང་འདིའི་ཕྱོགས་སྔ་སྨྲ་བ་རྣམས་ཀྱིས་དབང་
ཤེས་ལྔ་པོ་རང་རང་གི་ཡུལ་གྱི་རང་མཚན་ལ་ཚད་མར་སོང་བར་ཁས་བླངས། ཚད་མའི་མཚན་ཉིད་ལ་
མི་བསླུ་བ་ཁས་བླངས་པས་དེ་འགོག་པ་ཡིན་ཏེ། དེར་ཕྱོགས་སྔ་འགོད་པ་ན་ཁྱོད་ཀྱིས་མངོན་སུམ་
གང་ཡིན་ཞེས་བརྒལ་ཞིང་བརྟག་པར་བྱའོ། །
སྨྲས་པ། ཤེས་པ་མངོན་སུམ་ཡིན་ནོ། །ཤེས་པ་ཇི་འདྲ་བ་ཞིག །གང་རྟོག་པ་དང་བྲལ་བའོ། །
རྟོག་པ་ཡང་ཅི་ཞིག །གང་དོན་ལ་མིང་དང་རིགས་སུ་ལྷག་པར་སྒྲོ་འདོགས་པར་ཞུགས་པའི་འདུ་ཤེས་
གཡེར་པོ་སྟེ། དེ་དང་བྲལ་བའི་ཕྱིར། དབང་པོའི་རྣམ་པར་ཤེས་པ་ལྔ་ནི་ཡུལ་གྱི་རང་གི་མཚན་ཉིད་
བརྗོད་དུ་མེད་པ་ཙམ་ཞིག་ལ་འཇུག་པའི་ཕྱིར། མངོན་སུམ་གྱི་སྒྲས་བརྗོད་པར་བྱ་སྟེ། ཞེས་ཕྱོགས་སྔ་
མས་རྟོག་བྲལ་གྱི་ཤེས་པ་ལྔ་པོ་ཡུལ་ལྔའི་རང་མཚན་ལ་ཚད་མར་ཁས་བླངས་པ་འགོག་པ་ལ་གོང་གི་
- 340 -



༄༅། །སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ། །༼ཅ༽
ལུང་དེ་གསུངས། དེའི་དོན་ནི་དབང་ཤེས་ལྔ་ལ་མངོན་སུམ་ཚད་མ་ཞེས་བཏགས་ནས་ཡུལ་ལྔའི་རང་
མཚན་ལ་ཚད་མར་ཁས་བླངས་པ་འདི་འབྲེལ་མེད་ཡིན་ཏེ། མི་བསླུ་བའི་ཤེས་པ་ལ་ཚད་མར་འཇོག་པ་
གང་ཞིག །མི་བསླུ་བའི་ཚུལ་ལ་གཉིས་ཡོད་པའི་གང་ཡང་དེ་ལ་མ་ཚང་བའི་ཕྱིར། དེར་ཐལ།
རང་དངོས་སུ་སྣང་བའི་བློ་ལ་སྣང་ཚུལ་གཞན་དུ་སྣང་ནས་གནས་ཚུལ་གཞན་དུ་གནས་པ་ནི་བསླུ་
བ་དང༌། དེ་མེད་པ་ལ་མི་བསླུ་བར་བྱས་པ་དེ་དེ་ལ་མེད་པ་གང་ཞིག །སྔོ་འཛིན་མིག་ཤེས་ལྟ་བུ་རང་
གི་ཡུལ་སྔོན་པོ་སྔོན་པོར་གཞལ་བ་ལྟར་སྔོན་པོ་སྔོན་པོ་ཡིན་པས་འཛིན་ཚུལ་ལ་མི་བསླུ་བར་བཞག་
པ་དེ་ཡང་། དེ་ལ་མེད་པའི་ཕྱིར། དང་པོ་མ་གྲུབ་ན། དབང་ཤེས་ལྔ་པོ་ཆོས་ཅན། རང་དངོས་སུ་སྣང་
བའི་བློ་ལ་སྣང་ཚུལ་གཞན་དུ་སྣང་ནས་གནས་ཚུལ་གཞན་དུ་གནས་པའི་རྫུན་པ་བསླུ་བའི་ཆོས་ཅན་
དང༌༑ སྒྱུ་མ་ལྟ་བུར་བཅོམ་ལྡན་འདས་ཀྱིས་གསུངས་ཏེ། འདུས་བྱས་ཡིན་པའི་ཕྱིར།
གཉིས་པ་ནི། གང་ཞིག་རྫུན་པ་བསླུ་བའི་ཆོས་ཅན་དང་སྒྱུ་མ་ལྟ་བུ་ཡིན་པའི་དབང་ཤེས་ལྔ་པོ་དེ་
ཆོས་ཅན། རང་གི་ཡུལ་ཇི་ལྟར་གཞལ་བ་ལྟར་ཡུལ་ཡང་དེ་ལྟར་གནས་པའི་མི་བསླུ་བ་མ་ཡིན་པར་ཐལ།
ཡུལ་ལྔའི་རང་མཚན་ལ་ཚད་མར་སོང་བ་གང་ཞིག །ཡུལ་ལྔའི་རང་མཚན་མི་སྲིད་པས་རྣམ་པ་གཞན་
དུ་གནས་པའི་དངོས་པོ་ལ་རྣམ་པ་གཞན་དུ་སྣང་བ་སྟེ་འཛིན་པའི་ལོག་ཤེས་ཡིན་པའི་ཕྱིར། དེ་ལྟ་བུ་
ཡང་ཚད་མར་ཁས་ལེན་ན། རྣམ་ཤེས་ཡིན་ཚད་ཚད་མར་ཐལ། ཞེས་པ་ཡིན་ནོ། །གལ་ཏེ་ཁྱེད་
ལྟར་ཡིན་ན་རིགས་ཤེས་རྗེས་དཔག་ཆོས་ཅན། དོན་དམ་བདེན་པ་ལ་ཚད་མ་མ་ཡིན་པར་ཐལ། དེ་
ལ་འཁྲུལ་བ་མ་ཡིན་པའི་ཕྱིར། མ་ཁྱབ་ན། རྣམ་པ་གཞན་དུ་གནས་པའི་དངོས་པོ་ལ་རྣམ་པ་གཞན་དུ་
སྣང་བའི་ཕྱིར་རོ། །ཞེས་ཟླ་གྲགས་ལ་དེ་མ་ཐག་འཁོར་གསུམ་དངོས་འགལ་དུ་སོང་འདུག་པའི་ཕྱིར།
འདི་ལྟ་བུའི་འགལ་འདུ་རགས་པ་དེ་མ་ཐག་པ་ཡང་མི་རིགས་པ་ལ་རིགས་པ་སྨྲ་བའི་མཆོག་ཏུ་རློམས་
ཤིང་གྲགས་པ་ནི་མཆོག་ཏུ་བསྟན་པ་ཉམས་པའི་སྐྱོན་ནོ་ཞེས་ཁྱེད་རང་གསུངས་པ་ནི་ཐོག་རང་དུ་བབས་
འདུག་གོ། །ཡང་ཁྱེད་ཀྱིས། སྤྱོད་འཇུག་ལས། གཟུགས་སོགས་མངོན་སུམ་ཉིད་ཀྱང་ནི། །གྲགས་
པས་ཡིན་གྱི་ཚད་མས་མིན། །ཞེས་འཇིག་རྟེན་གྲགས་པས་ཡིན་གྱི། ཚད་མ་ནི་རང་ལུགས་ལ་ཐ་
སྙད་དུའང་མི་བཞེད་པར། སློབ་དཔོན་འདི་གཉིས་གྲོས་མཛད་པ་ལྟར་ཡོད་དེ་ཞེས་བྲིས་ནས། དེའི་གོང་དེ་
ན༑ འོ་ན་འཇུག་པ་ཉིད་ལས། ཚད་མ་ནི་གཅིག་སྟེ་ཐམས་ཅད་མཁྱེན་པའི་ཡེ་ཤེས་སོ་ཞེས་དང་། རྣམ་ཀུན་
མཁྱེན་ཉིད་ཡེ་ཤེས་ནི། །མངོན་སུམ་ཤེས་བྱའི་མཚན་ཉིད་དོ། །ཞེས་པ་དང་། གནས་དང་གནས་མིན་
-34-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
མཁྱེན་ལ་སོགས། །སྟོབས་བཅུའི་རྣམ་གཞག་རྒྱས་པར་བཤད་པ་ཅི་ཞེ་ན། སྔ་མ་གཉིས་ནི་སྣང་མེད་
མཉམ་གཞག་གི་ཡེ་ཤེས་ལ་བཤད་དུ་རུང་ལ་ཞེས་བྲིས་འདུག་པ་རྣམས་ལ། འདི་སྐད་ཅེས་བརྗོད་པར་
བྱ་སྟེ། རྒྱ་གར་འཕགས་པའི་ཡུལ་ན་མ་གྲགས་པའི། །ཚད་མ་མི་བཞེད་བོད་ཀྱི་དབུ་མ་ཆེ། །རང་ལུགས་
ཚད་མ་གཏན་ནས་མེད་ངེས་དང༌། །རིགས་ཤེས་མཉམ་གཞག་སྣང་མེད་ཚད་མར་འགལ། །ཟླ་བའི་
ཞབས་ཀྱི་ཚིག་གསལ་ལས། དེའི་ཕྱིར་དེ་ལྟར་ཚད་མ་བཞི་ལས་འཇིག་རྟེན་གྱི་དོན་རྟོགས་པར་རྣམ་
པར་འཇོག་པ་ཡིན་ནོ། །ཞེས་མངོན་སུམ་དང་རྗེས་དཔག་དང་ལུང་དང་ཉེར་འཇལ་གྱི་ཚད་མ་བཞི་
ལས་འཇིག་རྟེན་གྱི་ཐ་སྙད་འཇིག་རྟེན་ལ་གྲགས་པ་ལྟར་འཇལ་བའི་ཚད་མས་དོན་རྟོགས་པར་གསུངས་
པ་དང་། བཞི་བརྒྱ་པའི་འགྲེལ་པ་ཚིག་གསལ་ལས་ཀྱང་། དེ་དག་ཀྱང་ཕན་ཚུན་བལྟོས་པས་འགྲུབ་
པར་འགྱུར་ཏེ། ཚད་མ་དག་ཡོད་ན་གཞལ་བྱའི་དོན་དག་ཏུ་འགྱུར་ལ་གཞལ་བྱའི་དོན་དག་ཡོད་ན་ཚད་
མ་དག་ཏུ་འགྱུར་གྱི། ཚད་མ་དང་གཞལ་བྱ་གཉིས་ངོ་བོ་ཉིད་ཀྱིས་གྲུབ་པ་ནི་མ་ཡིན་ནོ། །ཞེས་ཚད་
མ་དང་གཞལ་བྱ་ཕན་ཚུན་ལྟོས་གྲུབ་དང་རང་བཞིན་མེད་པར་གསལ་པོ་གསུངས་པ་འདི་ཟླ་བའི་རང་
ལུགས་མིན་ན་འདི་སུའི་ལུགས་ཡིན། འཇིག་རྟེན་གྱི་འདོད་པ་བསྐྱར་བ་ཡིན་ན། ཚད་མ་བཞིའི་རྣམ་
གཞག་དང༌། དེ་ངོ་བོས་མ་གྲུབ་པར་འདོད་མཁན་གྱི་འཇིག་རྟེན་རང་ག་བ་སུ་ཡིན། དེ་འདྲ་མདོ་རྒྱུད་
གང་ནས་བཤད་རྫུན་མ་གསུང་། ཡ་རབས་རྣམས་ལ་བདེན་པ་སྲོག་ལས་གཅེས་གསུངས་པས། མ་
རབས་ཀྱི་གྲལ་དུ་ནན་གྱིས་མི་འཚང་བར་ཞུ་ལགས། འདིར་རང་ལུགས་ནི། རྩ་ཤེའི་ཊིཀ་ཆེན་ལས་
འདིར་ཚད་མའི་མཚན་ཉིད་ནི་མི་བསླུ་བ་ནི་འཇིག་རྟེན་ན་ཇི་ལྟར་འཇོག་པ་བཞིན་དུ་བཞེད་ལ། འཇིག་
རྟེན་ན་གསར་དུ་བསླུ་མི་བསླུའི་ཁྱད་མ་ཕྱེ་བར་སྤྱིར་མི་བསླུ་བ་ལ་ཚད་མར་འཇོག་པས། མངོན་སུམ་
ཚད་མ་རྟོག་མེད་ཀྱིས་དྲངས་པའི་དཔྱད་ཤེས་རྣམས་ཀྱང་ཚད་མར་བཞེད་པར་མངོན་ནོ། །དེའི་ཕྱིར་
རྟོག་པའི་ཚད་མ་ལ་ཡང་མངོན་སུམ་གྱི་ཚད་མ་ཡོད་དེ་དཔྱད་ཤེས་ཀྱི་ཡུལ་མངོན་གྱུར་དུ་འཇོག་པས་
མངོན་གྱུར་ལ་མི་བསླུ་བའི་ཕྱིར་རོ། །ཞེས་གསུངས་པ་ལྟར་འདོད་དོ། །
གཉིས་པ། བྱེ་བྲག་ཏུ་སངས་རྒྱས་ལ་ཇི་སྙེད་པ་མཁྱེན་པ་མེད་པའི་དངོས་ལན་ནི། ཡང་རྗེ་རིན་པོ་
ཆེས་འཇུག་ཊཱིཀ་ཆེན་མོར། གཉིས་སྣང་འཁྲུལ་པའི་བག་ཆགས་མ་ཟད་ཀྱི་བར་དུ་ཇི་ལྟ་བ་དང་། ཇི་
སྙེད་པ་མངོན་སུམ་དུ་འཇལ་བ་གཉིས་ངོ་བོ་གཅིག་ཏུ་སྐྱེ་མི་ནུས་པས། མཉམ་རྗེས་རེས་འཇོག་ཏུ་འཇལ་
དགོས་པས་ཡེ་ཤེས་སྐད་ཅིག་མ་གཅིག་གི་སྟེང་ནས་དེ་གཉིས་འཇལ་བ་མི་འོང་ངོ༌། །འཁྲུལ་པའི་བག་
- 342 -



༄༅། །སྟག་ཚང་ལོཙྪ་བའི་བརྒལ་ལན་རྡོ་རྗེའི་གཟེགས་མ། །༼ཅ༽
ཆགས་མ་ལུས་པར་སྤངས་པ་ན། ཡེ་ཤེས་སྐད་ཅིག་མ་རེ་རེའི་སྟེང་དུ་ཡང་ཡེ་ཤེས་གཉིས་ངོ་བོ་གཅིག་
ཏུ་སྐྱེ་བ་རྒྱུན་མི་འཆད་པས། དུས་གཅིག་ཏུ་ཤེས་བྱ་གཉིས་པོ་མངོན་སུམ་དུ་འཇལ་མི་འཇལ་གྱི་རེས་
འཇོག་མི་དགོས་སོ། །དེས་ན་མཁྱེན་པའི་སྐད་ཅིག་གིས་ཀྱང་། །ཤེས་བྱའི་དཀྱིལ་འཁོར་ཀུན་ཁྱབ་
ཅན༑ ༑ཞེས་གསུངས་པ་ཡང་མི་འགལ་ལོ། །ཡེ་ཤེས་གཉིས་ངོ་བོ་གཅིག་ཡིན་ཡང་ཡུལ་གཉིས་ལ་
བལྟོས་པའི་མཁྱེན་ཚུལ་མི་འདྲ་བ་གཉིས་འོང་བ་ལ་འགལ་བ་ཅུང་ཟད་ཀྱང་མེད་པ་ནི། སངས་རྒྱས་
བཅོམ་ལྡན་འདས་ཉག་ཅིག་གི་ཁྱད་ཆོས་སུ་འདུག་པ་ལ། དེ་ཁོ་ན་ཉིད་ཀྱི་མཁྱེན་ཚུལ་གཅིག་་་་
སངས་རྒྱས་ཀྱི་མཁྱེན་ཚུལ་དུ་བྱས་ནས། ཇི་སྙེད་པ་མཁྱེན་པ་སངས་རྒྱས་ཀྱི་ཐུགས་རྒྱུད་ལ་མེད་པར་
གདུལ་བྱའི་རྒྱུད་ཀྱིས་བསྡུས་ཞེས། སངས་རྒྱས་ཀྱི་ཇི་སྙེད་པ་མཁྱེན་པ་ལ་སྐུར་པ་འདེབས་པ་དང་། ཁ་
ཅིག་ཇི་ལྟ་བ་མཁྱེན་པ་ཡང་སངས་རྒྱས་ཀྱི་ཐུགས་རྒྱུད་ལ་མེད། ཅེས་ཡེ་ཤེས་གཉིས་ཀ་ལ་སྐུར་པ་
འདེབས་པར་སྣང་ངོ༌། །ཞེས་གསུངས་པ་ལྟར། ཁྱེད་ཀྱིས་སངས་རྒྱས་ཀྱི་ཐུགས་རྒྱུད་ལ་ཇི་སྙེད་པར་
མཁྱེན་པ་ཡོད་ཟེར་ན་དུག་སྦྲུལ་གྱི་གླ་རྩིའི་དྲི་ཚོར་བ་ལྟར་བྱེད་ཅིང་། སངས་རྒྱས་ལ་ཡེ་ཤེས་ཡོད་ཀྱང་
ཡུལ་མེད་ཅེས་ཡེ་ཤེས་གཉིས་ཀ་ལ་སྐུར་པ་འདེབས་པ་དེ་རྒྱུ་མཚན་ཀུན་རྫོབ་བདེན་པ་ཐམས་ཅད་
བདེན་འཛིན་གྱིས་བཞག་པས། མ་རིག་པ་ནམ་ཟད་པ་ན་ཀུན་རྫོབ་བདེན་པ་ཐམས་ཅད་མཉམ་ཟད་
ལ་འགྲོ་ཞེས་དེའི་ཤེས་བྱེད་དུ་འཇུག་པ་ལས། འདི་ན་ཇི་ལྟར་སད་བཞིན་ཇི་སྲིད་དུ། །མ་སད་དེ་སྲིད་དེ་
ལ་གསུམ་པོ་ཡོད། །སད་པར་གྱུར་ན་གསུམ་ཆར་ཡོད་མིན་ལྟར། །གཏི་མུག་གཉིད་སད་ལས་དེ་དེ་
བཞིན་ནོ། །ཞེས་དང་། རང་འགྲེལ་ལས། དེ་ལྟར་ན་རེ་ཞིག །སྲིད་པའི་ཡན་ལག་གིས་ཡོངས་སུ་
བསྡུས་པའི་ཉོན་མོངས་པ་ཅན་གྱི་མ་རིག་པའི་དབང་གིས་ཀུན་རྫོབ་ཀྱི་བདེན་པ་རྣམ་པར་བཞག་
གོ༑ ༑དེ་ཡང་ཉན་ཐོས་དང་། རང་སངས་རྒྱས་དང་བྱང་ཆུབ་སེམས་དཔའ་ཉོན་མོངས་པ་ཅན་གྱི་མ་རིག་
པ་སྤངས་པ་འདུ་བྱེད་གཟུགས་བརྙན་ལ་སོགས་པའི་ཡོད་པ་ཉིད་དང་འདྲ་བར་གཟིགས་པ་རྣམས་ལ་
ནི་བཅོས་མའི་རང་བཞིན་ཡིན་གྱི། བདེན་པ་ནི་མ་ཡིན་ཏེ། བདེན་པར་མངོན་པར་རློམ་པ་མེད་པའི་
ཕྱིར་རོ། །བྱིས་པ་རྣམས་ལ་ནི་སླུ་བར་བྱེད་པ་ཡིན་ལ། དེ་ལས་གཞན་པ་རྣམས་ལ་ནི་སྒྱུ་མ་ལ་སོགས་
པ་ལྟར་རྟེན་ཅིང་འབྲེལ་བར་འབྱུང་བ་ཉིད་ཀྱིས་ཀུན་རྫོ་བ་ཙམ་དུ་འགྱུར་རོ། །དེ་ཡང་ཤེས་བྱའི་སྒྲིབ་
པའི་མཚན་ཉིད་ཅན་མ་རིག་པ་ཙམ་ཀུན་ཏུ་སྤྱོད་པའི་ཕྱིར་སྣང་བ་དང་བཅས་པའི་སྤྱོད་ཡུལ་ཅན་གྱི་
འཕགས་པ་རྣམས་ལ་སྣང་གི། སྣང་བ་མེད་པའི་སྤྱོད་ཡུལ་མངའ་བ་རྣམས་ལ་ནི་མ་ཡིན་ནོ། །སངས་
-343-



-
--
--,='
'
=
=
-
-
-
-
，
ལྟ'=ཀ
ཟ
ཟ
ཟ
=
-
-
---，
-，
--
-
-
，
---
-
-
---
-
A.
==
（1༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
རྒྱས་རྣམས་ལ་ནི་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཕྱིར།
སེམས་དང་སེམས་ལས་བྱུང་བའི་རྒྱུ་བ་གཏན་ལོག་པར་འདོད་པ་ཡིན་ནོ་ཞེས་པ་དྲངས་ནས་ལུང་དོན་
ཕྱིན་ཅི་ལོག་རེ་བཞག་སྟེ་ལྟར་སྣང་གི་རིག་པས་གཞན་མགོ་བསྐོར་ཕྱིར་ཐལ་བ་འབྲེལ་མེད་མང་དུ་
འཕངས་ནས་རྗེ་བླ་མ་འགོག་པར་འདུག་པ་ལ་ལུང་དང་པོའི་དོན་ནི། ཐ་མལ་པའི་གཉིད་མ་སད་ཀྱི་
བར་དུ་གཉིད་ཀྱིས་བསླད་པའི་དབང་གིས་སྣང་བའི་ཡུལ་དབང་རྣམ་ཤེས་གསུམ་ཀ་ཡོད་ལ་གཉིད་སད་
ནས་མེད་པ་དེ་བཞིན་དུ་མ་རིག་པའི་གཉིད་མ་སད་ཀྱི་བར་དུ་ཡང་མ་རིག་པའི་བསླད་པ་ཞུགས་པའི་
ཡུལ་དབང་རྣམ་ཤེས་གསུམ་ཡོད་ལ། མ་རིག་པའི་བག་ཆགས་རྩ་བ་ནས་དྲུངས་ཕྱུང་བའི་ཚེ་མ་རིག་
པས་བསླད་པའི་ཡུལ་དབང་རྣམ་ཤེས་གསུམ་རྩ་བ་ནས་མེད་མཉམ་ཡིན་ཞེས་པའི་དོན་ཡིན་གྱི་སྤྱིར་
སངས་རྒྱས་ཀྱི་ས་ན་ཡུལ་དབང་རྣམ་ཤེས་གསུམ་མེད་ཅེས་པ་མིན་ཏེ། འཇུག་ཊིཀ་ལས། ཇི་སྙེད་པ་
གཟིགས་པའི་ངོར་ནི་ཡུལ་ཅན་རང་ཉིད་མ་རིག་པའི་བག་ཆགས་ཀྱིས་བསླད་པའི་དབང་གིས་སྣང་བ་
མེད་ཀྱང་། གང་ཟག་གཞན་གྱིས་ཤེས་པ་བསླད་པའི་དབང་གིས་སྣང་བ་རྣམས། དེ་ལ་སྣང་བའི་སྒོ་
ནས་མཁྱེན་པ་ཡིན་ནོ་ཞེས་གསུངས་པ་ལྟར་ཡིན་པས། ཇི་སྙེད་པ་མཁྱེན་པ་མེད་པའི་ཤེས་བྱེད་དུ་ཅི་
ལ་འགྲོ། རང་འགྲེལ་གྱི་དོན་ནི། རྩ་བར། གཏི་མུག་རང་བཞིན་སྒྲུབ་ཕྱིར་ཀུན་རྫོབ་སྟེ། །དེས་གང་
བཅོས་མ་བརྫུན་པར་སྣང་དེ་ནི། །ཀུན་རྫོབ་བདེན་ཞེས་ཐུབ་པ་དེས་གསུངས་ཏེ། །བཅོས་མར་གྱུར་
པའི་དངོས་ནི་ཀུན་རྫོབ་ཏུའོ །ཞེས་གསུངས་པའི་ཀུན་རྫོབ་བདེན་པའི་སྒྲ་བཤད་པ་འཆད་ལ། དེ་ཡང་
ཡན་ལག་བཅུ་གཉིས་ཀྱི་ཐོག་མ་མ་རིག་པ་བདེན་འཛིན་ནི། རང་བཞིན་ལ་སྒྲིབ་པའི་ཕྱིར་ཀུན་རྫོབ་
ཅེས་བྱ་ལ་ཤེས་བྱ་ཇི་སྙེད་པ་རྣམས་དེའི་ངོ་བོར་བདེན་པས་ཀུན་རྫོབ་བདེན་པ་ཞེས་བྱ། དེའི་ཀུན་རྫོབ་
བདེན་པ་ཞེས་པའི་ཚིག་ཟུར་གྱི་བདེན་པ་ནི་མ་རིག་པ་དེ་ཁོ་ནའི་དབང་གིས་རྣམ་པར་བཞག་གོ། །ཞེས་
པ་ཡིན་པས་འདིའི་དོན་ཀུན་རྫོབ་བདེན་པ་ཐམས་ཅད་མ་རིག་པས་བཞག་པ་ཡིན་མ་ཟེར་ཞིག །ས་
བརྒྱད་པ་ལ་དྲི་མ་དེ་དག་རྩ་བཅས་ཉེ་བར་ཞི་འགྱུར་ཞེས་གསུངས་པ་ལྟར། ཉན་རང་དགྲ་བཅོམ་དང་
དག་ས་ལ་གནས་པའི་སེམས་དཔའ་མ་རིག་པ་སྤངས་པ་རྣམས་ཀྱི་ངོ་ལ་ནི་ཐ་སྙད་པའི་ཆོས་རྣམས་
བཅོས་མའི་རང་བཞིན་བརྫུན་པ་ཁོ་ན་ཡིན་གྱི། བདེན་པའི་སྒྲ་བཤད་དུ་མེད་དེ། བདེན་པའི་སྒྲ་བཤད་
པ་བདེན་པར་མངོན་པར་རློམ་པ་མེད་པའི་ཕྱིར། ཐ་སྙད་པའི་ཆོས་རྣམས་ཀྱིས་བྱིས་པ་རྣམས་སླུ་བར་
བྱེད་ལ། དེ་ལས་གཞན་ཉན་རང་དགྲ་བཅོམ་དང་དག་ས་ལ་གནས་པའི་བྱང་སེམས་རྣམས་ལ་ཀུན་
0
-344.



=== ་ ཀ ཁ༠1:
ཐ་མ་བ
=
༄༅། །སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ། །༼ཅ༽
རྫོབ་ཙམ་དུ་སྣང་གི་བདེན་པར་མི་འགྱུར་རོ། །དེ་ཡང་ཉན་རང་དགྲ་བཅོམ་དང་དག་སའི་བྱང་སེམས་
ཤེས་སྒྲིབ་ཉོན་མོངས་ཅན་མ་ཡིན་པའི་མ་རིག་པ་ཙམ་དང་བཅས་པ་དེས་བསླད་པའི་རྗེས་ཐོབ་ལ་
གནས་པའི་འཕགས་པ་རྣམས་ལ་སྣང་གི། འཕགས་པ་དེ་གསུམ་ལས་ཀྱང་མཉམ་གཞག་སྣང་བ་མེད་
པའི་སྤྱོད་ཡུལ་མངའ་བ་རྣམས་ལ་ནི་ཀུན་རྫོབ་ཙམ་ཡང་མི་སྣང་ངོ༌། །འོ་ན་སངས་རྒྱས་ལ་ཇི་ལྟར་སྣང་
ཞེ་ན། སངས་རྒྱས་རྣམས་ཀྱིས་ཆོས་ཐམས་ཅད་ཀྱི་དོན་དམ་པ་དང་ཀུན་རྫོབ་པའི་རྣམ་པ་མངོན་པར་ཏེ་
མངོན་དུ་གྱུར་པར་རྫོགས་ཏེ་མ་ལུས་པར་བྱང་ཆུབ་པར་རྟོགས་པའི་ཕྱིར་སེམས་དང་སེམས་བྱུང་གི་རྣམ་
པར་རྟོག་པའི་རྒྱུ་བ་གཏན་ལོག་པས། མཉམ་གཞག་དང་རྗེས་ཐོབ་ཀྱིས་སྣང་བའི་རྟོག་པ་ཡོད་མེད་
རེས་འཇོག་པ་མེད་དོ་ཞེས་པའི་དོན་ཡིན་པར་འཇུག་ཊིཀ་ཆེན་མོ་ལས་གསུངས་པ་ལྟར་ཡིན་པས།
བདེན་ཞེན་དང་བདེན་སྣང་ཆུང་དུ་ཆུང་དུ་སོང་བ་དང་ཐ་སྙད་པའི་ཆོས་ཀྱི་སྣང་བ་ཆུང་དུ་སོང་བ་ནི་མི་
གཅིག་པས་སངས་རྒྱས་ཀྱི་སར་ཐ་སྙད་པའི་ཆོས་མི་སྣང་སྙམ་དུ་མ་འཛིན་ཞིག །དེས་ན་ཁྱེད་ཀྱི་
གཞན་ཡང་དཔལ་ལྡན་ཟླ་བའི་ལུགས་སུ་བྱས་ནས། ཀུན་རྫོ་བ་བདེན་པ་དཔྱོད་བྱེད་ཀྱི་ཚད་མ་སངས་
རྒྱས་ཀྱིས་ཇི་སྙེད་པ་མཁྱེན་པའི་ཡེ་ཤེས་ལ་བྱེད་པ་འདི་འགལ་འདུ་ཀུན་གྱི་རྩ་བ་ཡིན་ཏེ་ཞེས་ཕྱོགས་སྔ་
བཀོད་འདུག་པ། སངས་རྒྱས་ཀྱིས་ཇི་སྙེད་པ་མཁྱེན་པའི་ཡེ་ཤེས་ཀྱིས་ཀུན་རྫོབ་བདེན་པ་མཁྱེན་
པར་ཐལ། སངས་རྒྱས་འཕགས་པས་བདེན་པ་གཉིས་ཐུགས་སུ་ཆུད་པ་གང་ཞིག །དེའི་ཇི་ལྟ་བ་མཁྱེན་
པའི་ཡེ་ཤེས་ཀྱིས་མ་མཁྱེན་པའི་ཕྱིར། ཕྱི་མ་ཁྱེད་ཀྱིས་འདོད། དང་པོ་མ་གྲུབ་ན་དེར་ཐལ། ཡབ་སྲས་
མཇལ་བའི་མདོ་ལས། དེ་བཞིན་གཤེགས་པས་ཀུན་རྫོབ་དང་དོན་དམ་པའི་བདེན་པ་གཉིས་ཐུགས་སུ་
ཆུད་དེ་ཤེས་པར་བྱ་བ་ཡང་ཀུན་རྫོབ་དང་དོན་དམ་པའི་བདེན་པ་འདིར་ཟད། ཅེས་པ་དང་། རང་འགྲེལ་
དུ་མདོ་དྲངས་པ་ལས། ཡང་ཤིང་རྟའི་འཁོར་ལོ་ཙམ་གྱི་ས་ཕྱོགས་ན་སྣང་བར་མ་གྱུར་པའི་སེམས་ཅན་
གང་དག་དེ་བཞིན་གཤེགས་པ་ལ་སྣང་བར་གྱུར་པ་དེ་དག་ནི་ཆེས་མང་གི། སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་ཀྱི་ལྷ་དང་མི་རྣམས་ནི་དེ་ལྟ་མ་ཡིན་ནོ། །ཞེས་པ་དང་། གཟུངས་ཀྱི་དབང་
ཕྱུག་རྒྱལ་པོས་ཞུས་པ་ལས། རིགས་ཀྱི་བུ་གཞན་ཡང་། དེ་བཞིན་གཤེགས་པའི་ཤེས་རབ་ཉམས་པ་
མེད་དོ། །ཤེས་རབ་གང་ཞེ་ན། གང་ཆོས་ཐམས་ཅད་ཐུགས་སུ་ཆུད་པ་སྟེ། གཞན་གྱི་དྲིང་མི་འཇོག་
པའི་ཤེས་པའོ། །སེམས་ཅན་གཞན་དང་གང་ཟག་གཞན་རྣམས་ལ་ཆོས་ཡང་དག་པར་སྟོན་པའི་ཤེས་
པའོ༑ ༑སོ་སོ་ཡང་དག་པར་རིག་པ་ལ་མཁས་པས་ཚིག་རབ་ཏུ་དབྱེ་བ་ཤེས་པའོ། །ཚིག་གཅིག་
-345-



9 ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ལ་འཇུག་པས་བསྐལ་པ་བརྒྱ་སྟོང་དུ་གནས་ཤིང་སྟོན་པ་ཤེས་པའོ། །ཇི་ལྟར་དྲིས་པ་བཞིན་དུ་ཐེ་ཚོམ་
གཅོད་པའི་ཤེས་པའོ། །ཐམས་ཅད་དུ་ཆགས་པ་མེད་པའི་ཤེས་པའོ། །ཐེག་པ་གསུམ་རྣམས་པར་འགོད་
པར་ཤེས་པའོ། །སེམས་ཅན་གྱི་སེམས་ཀྱི་སྤྱོད་པ་བརྒྱད་ཁྲི་བཞི་སྟོང་ཤེས་པའི་ཤེས་པའོ། །ཆོས་ཀྱི་
ཕུང་པོ་བརྒྱད་ཁྲི་བཞི་སྟོང་སོ་སོ་ཅི་རིགས་པར་སྟོན་པ་ཤེས་པའོ། །འདི་ནི་དེ་བཞིན་གཤེགས་པའི་ཤེས་
རབ་མཐའ་ཡས་པ་ཐུག་པ་མེད་པ། ཟད་པ་མེད་པ། ཚད་མེད་པ་བསྟན་པའོ། །ཞེས་པ་དང་། འཇུག་པ་
ལས༑ མཁྱེན་བཟང་ཁྱོད་ཀྱིས་སྐད་ཅིག་གིས་ནི་ཤེས་བྱ་མཐའ་དག་ཐུགས་སུ་ཆུད། །ཅེས་དང༌།
སློབ་དཔོན་དཔའ་བོས་བསྔགས་འོས་བསྔགས་བསྟོད་ལས། བཅོམ་ལྡན་དུས་ཀུན་གཏོགས་པའི་
ཆོས༑ ༑རྣམ་ཀུན་འབྱུང་གནས་ཐམས་ཅད་ནི། །ལག་མཐིལ་ཀྱུ་རུ་ར་ལྟ་བུར། །ཁྱོད་ཀྱི་ཐུགས་
ཀྱི་སྤྱོད་ཡུལ་གྱུར། །ཆོས་རྣམས་གཡོ་དང་མི་གཡོར་བཅས། །གཅིག་དང་སྣ་ཚོགས་སོ་སོ་ལ། །མཁའ་
ལ་རླུང་དག་རྒྱུ་བ་བཞིན། །ཁྱོད་ཀྱི་ཐུགས་དག་ཐོགས་མི་མངའ། །ཞེས་དང༌། སྤྱོད་འཇུག་ལས། སངས་
རྒྱས་བྱང་ཆུབ་སེམས་དཔའ་རྣམས། །ཀུན་ཏུ་ཐོགས་མེད་གཟིགས་པར་ལྡན། །ཞེས་སོགས་སངས་
རྒྱས་ཀྱི་ཀུན་རྫོབ་བདེན་པ་དང༌། དོན་དམ་བདེན་པའི་ཆོས་ཐམས་ཅད་མཁྱེན་པའི་ལུང་མཐའ་ཡས་
པའི་ཕྱིར། ལུང་གསལ་ཁ་ཅན་འདི་འདྲ་ཐམས་ཅད་རྩིས་མེད་ལ་བཏང་ནས། འདི་རྣམས་ལ་ཁྱེད་ཀྱིས་
གདུལ་བྱའི་སྣང་ངོར་བསྟན་པ་རྒྱུ་མཐུན་གྱི་སྐུས་ཤེས་བྱ་མཁྱེན་ཚུལ་དང་། སྐུ་བལྟམས་ཚུལ་སོགས་
བརྗོད་པ་ཡིན་ལ། རྒྱུ་མཐུན་སྤྲུལ་པའི་སྐུ་ནི་སངས་རྒྱས་ཀྱི་སྤྲུལ་པའི་སྐུ་འདྲ་ཙམ་ཡིན་ཞིང་། མཁྱེན་
ཚུལ་བསྟན་པས་མཁྱེན་པར་འཇོག་ན། གསར་དུ་འཚང་རྒྱ་ཚུལ་བསྟན་པས་གསར་དུ་སངས་རྒྱས་པར་
ཡང་འགྱུར་རོ། །ཞེས་པ་ཧ་ཅང་ཞེ་མེད་ཀྱི་གསུང་སྟེ། མཆོག་གི་སྤྲུལ་སྐུ་སྟོན་པ་ཤཱཀྱ་ཐུབ་པ་ལྟ་བུ་རྒྱུ་
མཐུན་སྤྲུལ་པའི་སྐུའི་མཚན་གཞིར་ལོས་འཇོག །དེ་ལྟ་ན་མི་མཇེད་འཇིག་རྟེན་འདིར་སངས་རྒྱས་དངོས་
གནས་པ་སྟོང་མི་དགོས་གཅིག་ཙམ་ཡང་མི་འབྱོན་པར་ཐལ། སྟོན་པ་ཤཱཀྱ་ཐུབ་པ་སངས་རྒྱས་དངོས་
མིན་པར་སྐུ་འདྲ་ཙམ་ཡིན་པའི་ཕྱིར། ངོ་ཡང་ཚ། སྟོན་པ་ཤཱཀྱ་ཐུབ་པ་སངས་རྒྱས་མིན་ཟེར་མཁན་
གྱི་དབུ་མ་པ་ལ་དགག་སྒྲུབ་བྱེད་པ་རང་ཉིད་ངལ་བ་ཙམ་དུ་ཟད་དོ། །འཇུག་པར་སངས་རྒྱས་ལ་ཆོས་
སྐུ་ལོངས་སྐུ་སྤྲུལ་སྐུ་གསུམ་གསུངས། སྐྱབས་འགྲོ་བདུན་ཅུ་པར་ཡང་གསུངས་པས། སྤྲུལ་སྐུ་སངས་
རྒྱས་མིན་དང་སྐུ་གསུམ་འགལ། །ཞེས་བརྗོད་པར་བྱའོ། །གསར་དུ་འཚང་རྒྱ་ཚུལ་སྟོན་པ་དེ། སྔ་
མ་སངས་རྒྱས་ཚར་བའི་སྐད་ཆ་རེད། མི་མཁྱེན་པའི་མཁྱེན་ཚུལ་སངས་རྒྱས་ཤཱཀྱ་ཐུབ་པས་སྟོན་མི་
- 346 -



༄༅། །སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ། །༼ཅེ༽
དགོས་པར་འདུག །དེང་སང་གི་མི་རྣམས་ཀྱི་སྣང་ངོ་དང་བསྟན་ནས་ཁྱེད་རང་གིས་སྟོན་པར་ཞུ། སྟོབས་
བཅུ་དང་མི་འཇིགས་པ་བཞི་སོགས་ཡོན་ཏན་རང་མ་ཡིན་པར་ཐལ། དེ་རྣམས་མེད་ངེས་ཡིན་པའི་ཕྱིར།
དེར་ཐལ། སངས་རྒྱས་ཀྱི་རྒྱུད་ལ་མེད་པ་ཁྱེད་རང་གི་ཁས་ལེན་ཡིན། གོ་བཟློག་ནས་སེམས་ཅན་གྱི་
རྒྱུད་ལ་ཡོད་ཟེར་ན་ཁྱེད་ཚོ་འདི་ལས་སྡུག་པ་ཅི་ཁས་ལེན། ཧ་ཅང་སྤྱང་པོ་སྤྱང་དྲགས་པས། །ཕ་རྒན་
མེ་ཡིས་ཚིག་གྲབས་བྱུང་། །གཞན་ཡང་མ་དག་པའི་ཀུན་རྫོབ་རྣམས་སངས་རྒྱས་ལ་སྣང་བྱས་པ་ལ་
ཁྱེད་ཀྱིས་ལས་ཉོན་ཅན་གྱི་གང་ཟག་ལ་སྣང་བའི་སྣོད་བཅུད་འདི། རང་རྒྱུ་ལས་ཉོན་གྱིས་བསྐྱེད་པ་
མ་ཡིན་པར་ཐལ་བ་དང་འཁྲུལ་རྒྱུ་ལས་ཉོན་གྱི་དབང་གིས་སྣང་བ་མ་ཡིན་པར་ཐལ་ཟེར་པ་ལ། ངེད་
རྣམས་རྒྱུ་ལ་རྟེན་ནས་བྱུང་བའི་སྣང་ཡུལ་དང་སྣང་བ་རྣམས་ཡོད་པར་འདོད། ཡོད་ན་རྣམ་མཁྱེན་གྱི་
གཞལ་བར་འདོད་པ་ཡིན། རྨ་བྱའི་མདོངས་ཀྱི་རྣམ་པ་ཡིས། །རྒྱུ་ཡི་དབྱེ་བ་ཇི་སྙེད་པ། །ཀུན་མཁྱེན་
མིན་པའི་ཤེས་བྱ་མིན། །ཟེར་བ་ཡིན། ལས་འབྲས་ཕྲ་ཞིང་ཕྲ་བ་ཐམས་ཅད་མངོན་སུམ་དུ་རྟོགས་
པའི་བློ་ཟླ་བ་གྲགས་པས་བཞེད་འོང་། དེ་བཞེད་ན་སངས་རྒྱས་འཕགས་པའི་ཇི་སྙེད་པ་མཁྱེན་པའི་ཡེ་
ཤེས་ལས་འོས་ཅི་ཡོད་ཁྱེད་དབུ་མ་པ་ཆེན་པོས། འདུལ་བའི་སླད་དུ་ཐམས་ཅད་མཁྱེན་པ་ལ་ཕྱག་
འཚལ་ལོ། །སྨོས་པའི་དགོངས་པ་ཞིག་གསུངས་དང་། དེས་ན་མ་དག་པའི་རྒྱུ་འབྲས་རྣམས་ཆོས་ཅན།
སངས་རྒྱས་ཀྱིས་མ་གཟིགས་པར་ཐལ། མ་དག་པའི་ལས་ལས་བྱུང་བའི་ཕྱིར། ཟེར་ན་འགལ་ཁྱབ་ལ་
ཕུད༑ འོ་ན་སངས་རྒྱས་ལ་མ་དག་པའི་ལས་ཡོད་པར་ཐལ། དེ་ལ་དེ་རྣམས་སྣང་བ་གང་ཞིག །སྣང་
བའི་རྒྱུ་མ་དག་པའི་ལས་ཀྱིས་བསྐྱེད་པའི་ཕྱིར། ཟེར་ན། སེམས་ཅན་ལ་དེ་རྣམས་སྣང་བའི་རྒྱུ་མ་དག་
པས་བསྐྱེད་ཀྱང་སངས་རྒྱས་ལ་དེ་རྣམས་སྣང་བའི་རྒྱུ་མ་དག་པས་བསྐྱེད་པ་མ་ཡིན་ཏེ། ཤེས་བྱའི་
གནས་ཚུལ་ཐམས་ཅད་མཁྱེན་པ་ལ་གེགས་བྱེད་པའི་སྒྲིབ་པ་སྤངས་པའི་མཐུས་སྣང་བ་ཡིན་པའི་ཕྱིར།
མ་དག་པའི་སྣོད་བཅུད་སངས་རྒྱས་ལ་སྣང་ཚུལ་ཡོད་དེ། རང་དང་རྒྱུད་གཅིག་པའི་སེམས་ཅན་གྱི་སྐྱེ་
ཤི་ལ་སོགས་པ་རྣམས་དང་། ལས་ཀྱི་བདག་འབྲས་མ་དག་པའི་སྣོད་རྣམས། དཔེར་ན་མདང་རྨི་
ལམ་དུ་མེས་བསྲེགས་པ་སོགས་ཀྱི་སྣང་བ་བྱུང་བ། ད་ནང་གཉིད་སད་པ་ན་འཁྲུལ་རྒྱུ་གཉིད་མེད་པས་
ཞེན་པ་མི་སྐྱེ་ཡང་། རྨི་ལམ་གྱི་ཡུལ་སྣང་རྣམས་མ་འདྲེས་པར་དྲན་པ་བཞིན་དུ་སྣང་ལ། རང་ལས་
རྒྱུད་ཐ་དད་པའི་འཁོར་བ་པ་རྣམས་ཀྱི་འཁོར་བའི་རྒྱུ་འབྲས་རྣམས། ད་ལྟ་རང་ལས་རྒྱུད་ཐ་དད་པའི་
གང་ཟག་གཉིད་དུ་སོང་བའི་རྨི་ལམ་སྣ་ཚོགས་པ་རང་གིས་གཞན་སེམས་ཤེས་པའི་མངོན་ཤེས་ཀྱིས་
- 347 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ -
པ་ས
ཤེས་ན་ཁོའི་འཁྲུལ་རྒྱུ་གཉིད་ངེད་རང་ལ་ཡོད་མི་དགོས་པར་ཁོ་ལ་སྣང་བ་ལ་བལྟོས་ནས་སྣང་བ་
བསྙོན་དུ་མེད་པ་ལྟར། སངས་རྒྱས་ཀྱིས་ཀྱང་འཁོར་བའི་རྒྱུ་འབྲས་རྣམས་དེ་ལྟར་གཟིགས་པའི་ཕྱིར།
རྩ་ཤེའི་རྣམ་བཤད་ལས། སྣང་བའི་ཡུལ་ཡང་མ་རིག་པའི་བག་ཆགས་ཀྱིས་མ་བསླད་པའི་ཇི་སྙེད་
པ་སངས་རྒྱས་ཀྱི་མཚན་དཔེ་སོགས་དང་། མ་རིག་པའི་བག་ཆགས་ཀྱིས་བསླད་པའི་ཇི་སྙེད་པ་མ་དག་
པའི་སྣོད་བཅུད་ལ་སོགས་པ་གཉིས་སོ། །དེའི་དང་པོ་ནི་སངས་རྒྱས་ཀྱི་སར་ལྡོག་པའི་དོན་མེད་ལ་
གཉིས་པ་ནི་ས་དེར་རྒྱུ་ལོག་པས་ལྡོག་པ་ཡིན་ནོ། །ཞེས་དང་། སངས་རྒྱས་ཀྱིས་ཇི་སྙེད་པ་མཁྱེན་
པའི་ཡེ་ཤེས་ལ་མ་རིག་པའི་བག་ཆགས་ཀྱིས་བསླད་པའི་དོན་སྣང་བ་ན། མ་རིག་པའི་བསླད་པ་ཡོད་
པའི་གང་ཟག་ལ་དེ་དག་སྣང་བ་ཁོ་ནའི་སྒོ་ནས་སངས་རྒྱས་ལ་སྣང་བ་ཡིན་གྱིས། གཞན་ལ་དེ་ལྟར་
སྣང་བ་ལ་མ་བལྟོས་པར་སངས་རྒྱས་ཀྱི་རང་ངོས་ནས་སྣང་བ་མ་ཡིན་ནོ་ཞེས་གསུངས་པ་ལྟར་ཡིན་
ནོ༑ ༑དེ་ལྟ་ན། སྟག་ཚང་སྨྲ་བའི་སེང་གེ་རང་གི་མདུན་དེར་འབུ་ཞིག་ཉི་མས་འཚིག་པའི་སྡུག་བསྔལ་
མྱོང་བ་ཁྱེད་ཀྱིས་གཟིགས་པ་ཨེ་འོང་། འོང་ན། འབུ་དེ་ཉི་མས་འཚིག་པའི་སྡུག་བསྔལ་དང་སྣང་བ།
འབུ་དེའི་ལས་ཀྱིས་བསྐྱེད་པ་མ་ཡིན་པར་ཐལ། དེ་རྣམས་ཁྱེད་ལ་སྣང་བའི་ཕྱིར་འཁོར་གསུམ།
གཞན་ཡང་ཁྱེད་ཀྱིས། སངས་རྒྱས་ལ་མུན་པ་སྒྲིབ་བྱེད་དང་། ལྕགས་བསྲེག་དམར་འབར་བ་སྲེག་
བྱེད་དུ་དང་། མཚོན་ཆའི་ཆར་པ་སྐུ་ལུས་གཏུབ་བྱེད་སོགས་སུ་སྣང་བར་ཐལ། འདི་དག་བདེན་པར་མི་
སྣང་བ་ཙམ་མ་གཏོགས་སོ། །སྐྱེ་ལ་རྡོས་བཅས་སོགས་སུ་སྣང་བ་འདི་སྣང་བ་ལྟར་དུ་ཚད་མས་གྲུབ་
ཅིང༔ དེ་ཡང་གཙོ་བོར་སངས་རྒྱས་ཀྱི་ཚད་མས་གྲུབ་པའི་ཕྱིར་རོ། །ཞེས་གསུངས་པ་ལ་བདེན་པར་མི་
སྣང་ན་སོ་སྐྱེ་ལ་སྣང་བ་ལྟར་གྲུབ་པའི་སྐབས་ག་ལ་ཡོད་དེ། སོ་སྐྱེ་ལ་གང་སྣང་ཡང་བདེན་སྣང་འཆར་
བའི་ཕྱིར། དེས་ན་འབྲེལ་མེད་དེ་འདྲ་མ་གསུང༌། རྒྱལ་བ་ཙོང་ཁ་པས་སངས་རྒྱས་ཀྱིས་ཇི་སྙེད་པ་
མཁྱེན་པར་གསུངས་པ་མ་གཏོགས་གཙོ་བོར་མཁྱེན་གསུངས་པའི་ཚིག་མེད་མོད། ཁྱེད་རང་ཕྱོགས་
སྔའི་ཚིག་ལ་ལྷད་བཅུག་ནས་དགག་པ་བྱེད་པར་འདུག །གང་ལྟར་ཁྱེད་ཀྱི་ཞེ་འདོད། མུན་པས་སངས་
རྒྱས་ལ་སྒྲིབ་པའི་བྱ་བ་དང༌། ལྕགས་བསྲེག་དམར་འབར་བས་སྐུ་ལུས་བསྲེག་པ་དང་། མཚོན་ཆའི་
ཆར་གྱིས་སངས་རྒྱས་ཀྱི་སྐུ་གཏུབ་པའི་བྱ་བ་བྱེད་ནུས་པར་ཐལ། སངས་རྒྱས་ཀྱིས་དེ་རྣམས་རང་རང་
གི་བྱ་བ་བྱེད་ནུས་སུ་གཟིགས་པའི་ཕྱིར་གསུང་རྒྱུ་(རད་རེད་)པ། འོ་ན་ཁྱེད་རང་གི་ཡིད་ཀྱི་རྣམ་ཤེས་
ཀྱིས་དེ་རྣམས་རང་རང་གི་བྱ་བ་བྱེད་ནུས་སུ་ཨེ་རྟོགས། རྟོགས་ན། མུན་པས་ཁྱེད་རང་གི་ཡིད་ཤེས་ལ་
-348-



( 1 ༄༅། །སྟག་ཚང་ལོཙྪ་བའི་བརྒལ་ལན་རྡོ་རྗེའི་གཟེགས་མ། །ཅ༽ ...
== - - --
-
-
-
----
སྒྲིབ་པ་དང་། ལྕགས་བསྲེགས་ཀྱིས་ཡིད་ཤེས་བསྲེག་པ་དང་། མཚོན་ཆས་ཡིད་ཤེས་གཏུབ་པའི་བྱ་བ་
བྱེད་པར་ཐལ། རྟགས་དེའི་ཕྱིར། འབྲེལ་ཅི་འདུག་སོམས་ཤིག །ཡང་སངས་རྒྱས་ཀྱི་སྐུ་འབྱུང་ལུས་
བེམ་ཆོས་དང་བྲལ་བའི་ཡེ་ཤེས་ཀྱི་སྐུ་ཉིད་དུ་སྒྲུབ་པའི་ཕྱིར་དུ། སྐུ་ལུས་ལ་སོགས་པའི་ལམ་སྒོམ་པ་
དོན་མེད་པར་འགྱུར་ཏེ། ཐུགས་ཀྱིས་བེམ་ཆོས་མཐའ་དག་འཇལ་བ་ཡོན་ཏན་ཡིན་པའི་ཕྱིར་གསུང་པ་
ལ༑ ཐུགས་ཀྱིས་བེམ་ཆོས་འཇལ་ན་འཇལ་མཁན་གྱི་ལུས་བེམ་པོར་འགྲོ་དགོས་ན། སྟག་ཚང་སྨྲ་
བའི་སེང་གེའི་སྐུ་ལུས་མདུན་གྱི་བུམ་པ་ཡིན་པར་ཐལ། དེའི་ཐུགས་ཀྱིས་མདུན་གྱི་བུམ་པ་འཇལ་བའི་
ཕྱིར༔ རྟགས་མ་གྲུབ་གསུང་ན་ཁྱེད་རང་ལ་རག །མདུན་ན་གནས་པའི་བུམ་པ་ཙམ་ཡང་ཐུགས་ཀྱིས་
མ་གཟིགས་ན་རིག་གནས་ཀུན་ཇི་ལྟར་གཟིགས། ཡང་ལམ་དང་འབྲས་བུ་རྗེས་སུ་མཐུན་པ་མ་ཡིན་
པར་འགྱུར་ཏེ། སློབ་པའི་མཉམ་གཞག་ཡེ་ཤེས་དང༌། སྔགས་ལམ་གྱི་དཀྱིལ་འཁོར་རེ་རེའི་སྔོན་དུ་
ཡང་སྣང་བ་ནན་གྱིས་འགོག་པ་དགོས་ཤིང་འབྲས་བུའི་དུས་སུ་མཐའ་དག་སྣང་བའི་ཕྱིར་ཞེས་པ་ནི།
མཁས་པ་ཆེན་པོ་ཁྱེད་ཀྱིས་འདི་འདྲའི་ཐལ་བ་འཕེན་དགོས་མེད། ལམ་དང་འབྲས་བུ་རྗེས་སུ་མཐུན་
རྒྱུའི་ལམ་དེ་མདོ་སྔགས་སུའི་ལུགས་བྱས་ཀྱང་། སྟོང་ཉིད་ལ་མཉམ་པར་གཞག་པའི་ཡེ་ཤེས་གཅིག་པུ་
ལ་མི་བྱེད་དེ། བསྐལ་བཟང་ལས་མཚན་རེ་རེ་ཡང་ཕར་ཕྱིན་དྲུག་དྲུག་གིས་བསྒྲུབ་པར་བཤད་པ་དང་།
ཤེར་ཕྱིན་གྱི་མདོ་ལས། བླ་མ་སྐྱེལ་བསུ་བྱས་པས་ཕྱག་ཞབས་ལ་འཁོར་ལོའི་མཚན་འོང་བ་སོགས་
གསུངས། མགོན་པོ་ཀླུ་སྒྲུབ་ཀྱིས། དགེ་བ་འདི་ཡིས་སྐྱེ་བོ་ཀུན། །བསོད་ནམས་ཡེ་ཤེས་ཚོགས་རྫོགས་
ཏེ༑ ༑བསོད་ནམས་ཡེ་ཤེས་ལས་བྱུང་བའི། །དམ་པ་སྐུ་གཉིས་ཐོབ་པར་ཤོག །ཅེས་དང་། འཇུག་
པར༑ ཟབ་དང་རྒྱ་ཆེའི་ཚུལ་ཤེས་པས། །ཡོན་ཏན་འདི་དག་ཐོབ་པར་འགྱུར། །ཞེས་ལམ་ཐབས་སྣ་
ཚོགས་དང་རྗེས་སུ་མཐུན་པའི་གཟུགས་སྐུའི་ཁྱད་པར་སྣ་ཚོགས་པ་ཐོབ་པར་བཤད། སྔགས་ལ་ཡང་
སྣང་ཕྱོགས་ལྷའི་འཁོར་ལོ་གནས་ལུས་ལོངས་སྤྱོད་མཛད་པ་རྣམས་འབྲས་དུས་དང་རྣམ་པ་མཐུན་པར་
བསྒོམས་པས་འབྲས་དུས་སུ་རྟེན་བརྟེན་པའི་དཀྱིལ་འཁོར་གྱི་རྣམ་པར་འཚང་རྒྱ་བར་གསུངས་ཤིང་།
ཡེ་ཤེས་ཀྱི་ཚོགས་དང་མཐུན་པར་འཁོར་བ་ཇི་སྲིད་བར་སྟོང་ཉིད་ལ་གཉིས་སྣང་ནུབ་པའི་ཆོས་སྐུ་འཐོབ་
པར་གསུངས་པས། ཁྱོད་ནི་རང་གི་སྐྱོན་རྣམས་ནི། །ང་ལ་བསྒྱུར་བར་བྱེད་པ་སྟེ། །རྟ་ལ་མངོན་པར་ཞོན་
བཞིན་དུ། །རྟ་ཉིད་བརྗེད་པར་གྱུར་པ་བཞིན། །གསུངས་པ་དེར་གདའ། ཡང་ཁྱེད་ཀྱིས་མཐོང་ལམ་
མཉམ་གཞག་ཡེ་ཤེས་ལས་གོང་ནས་གོང་དུ་མཉམ་གཞག་ཏུ་ཆོས་ཅན་ཇེ་གསལ་དུ་འགྲོ་དགོས་པར་
- 349 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
འགྱུར་ཏེ། འབྲས་བུ་མཉམ་གཞག་ཡེ་ཤེས་ལ་ཆོས་ཅན་མཐའ་དག་སྣང་བའི་ཕྱིར། གསུངས་པ་ལ།
འོ་ན་ཁྱེད་རང་ལ། མཐོང་ལམ་ནས་བཟུང་སྟེ་ས་གོང་མའི་མཉམ་གཞག་ཡེ་ཤེས་ལ་ཆོས་ཅན་གྱི་སྣང་
བ་ཇེ་མི་གསལ་ཇེ་མི་གསལ་དུ་འགྲོ་བར་ཐལ། རྟགས་དེའི་ཕྱིར། འདོད་ན། མཐོང་ལམ་མཉམ་གཞག་
ཡེ་ཤེས་ནས་ས་བཅུ་པའི་མཉམ་གཞག་ཡེ་ཤེས་རྣམས་ལ་ཆོས་ཅན་གྱི་སྣང་བ་ཡོད་པར་ཐལ་ལོ། །
གཞན་ཡང་། ཁྱེད་རང་གི་སྤྱན་ཕྱེ་ནས་གཟུགས་མངོན་སུམ་དུ་མཐོང་བའི་ཚེ། དང་པོ་ནས་གཟུགས་
ཅུང་ཟད་སྣང་བ་དེ་ཇེ་གསལ་ཇེ་གསལ་དུ་སོང་བར་ཐལ་ལོ། །འདོད་མི་ནུས་ཏེ། སྤྱན་གྱི་པགས་པ་ཕྱེ་
བ་དང་དུས་མཉམ་དུ་གསལ་བར་མཐོང་གི། རིམ་གྱིས་སྣང་བ་ཇེ་ཆེར་འགྲོ་བ་མེད་པའི་ཕྱིར། དཔེ་དེ་
བཞིན་དུ་ཤེས་སྒྲིབ་མ་ལུས་པར་སྤངས་པས་ཆོས་ཅན་དང་ཆོས་ཉིད་གཉིས་ཀ་མངོན་སུམ་དུ་གཟིགས་
པ་ཡིན་ནོ། །ཡང་ཁྱེད་ཀྱིས། སངས་རྒྱས་ཀྱི་ཇི་སྙེད་པ་མཁྱེན་པའི་རྣམ་མཁྱེན་མེད་པར་མ་ཟད་ཇི་ལྟ་བ་
རྟོགས་པའི་རྣམ་མཁྱེན་གྱི་ཡུལ་ཡང་མེད་དོ། །ཟེར་ནས་དེའི་ཁུངས་འཇུག་པ་ལས། སེམས་འགག་པས་དེ་
སྐུ་ཡིསམངོན་སུམ་མཛད། །ཅེས་དང་། རོ་མཉམ་ཉིད་དུ་ཡང་དག་ཐུགས་སུ་ཆུད་པར་མཛད་གྱུར་པ། །
མཁྱེན་བཟང་ཁྱོད་ཀྱིས་སྐད་ཅིག་གིས་ནི་ཤེས་བྱ་ཐུགས་སུ་ཆུད། །ཅེས་དང་། གང་ཚེ་སྐྱེ་མེད་དེ་ཉིད་
ཡིན་ཞིང་བློ་ཡང་སྐྱེ་བ་དང་བྲལ་བ། །ཞེས་སོགས་དང་། སྤྱོད་འཇུག་ལས། གང་ཚེ་དངོས་དང་དངོས་
མེད་དག །བློ་ཡི་མདུན་ན་མི་གནས་པ། །དེ་ཚེ་རྣམ་པ་གཞན་མེད་པས། །དམིགས་པ་མེད་པས་རབ་ཏུ་
ཞི༑ ༑ཞེས་པ་སོགས་ཁུངས་མང་པོ་འགོད་པ་ནི་བྱིས་པ་འབྲིད་པའི་ཚིག་ཡིན་ཏེ། ལུང་དང་པོའི་དོན་
ནི༔ ཡེ་ཤེས་ཀྱི་ཡུལ་དོན་དམ་པ་ལ་སེམས་དང་སེམས་བྱུང་གི་རྣམ་རྟོག་མི་འཇུག་ཀྱང་རྣམ་རྟོག་དང་
བྲལ་བའི་ཡེ་ཤེས་ཀྱི་སྐུས་ཆོས་སྐུ་མངོན་དུ་མཛད་པ་ཡིན་ཞེས་དང་། ལུང་གཉིས་པ་དང་གསུམ་པ་ནི།
རོ་མཉམ་ཉིད་དུ་ཐུགས་སུ་ཆུད་ཅེས་དང་། སྐད་ཅིག་གིས་ཤེས་བྱ་ཐུགས་སུ་ཆུད་ཅེས་པ་ཐུགས་ཀྱིས་
འཇལ་བའམ་རྟོགས་པའི་དོན་ཡིན་པས་བློ་དེས་ཆོས་དེ་འཇལ་ན། ཆོས་དེ་བློ་དེའི་ཡུལ་མིན་པ་འགལ་
བའི་ཕྱིར་དང་། གང་ཚེ་སྐྱེ་མེད་ཅེས་སོགས་ནི། སྔོ་འཛིན་མིག་ཤེས་ཡུལ་སྔོན་པོའི་རྣམ་པ་ཅན་དུ་སྐྱེས་
པས༑ དེས་སྔོན་པོ་རྟོགས་པར་བཞག་པ་བཞིན་དུ། ཡུལ་རང་བཞིན་གྱིས་སྐྱེ་བ་མེད་པ་ལ། སངས་
རྒྱས་ཀྱི་ཡེ་ཤེས་ཀྱང་རང་བཞིན་གྱིས་སྐྱེ་མེད་དེའི་རྣམ་པ་ཅན་དུ་སྐྱེས་པས་ཡེ་ཤེས་དེས་སྐྱེ་མེད་རྟོགས་
པར་འཇོག་ཅེས་པ་ཡིན་ཏེ། དེའི་དོན་ལ་ཁྱེད་རང་གིས་ཀྱང་། གང་ཚེ་སྐྱེ་མེད་དེ་ཉིད་ཡིན་ན་ཞེས་སོགས་
ཀྱིས་ཡུལ་གྱི་རྣམ་ལྡན་དུ་སྐྱེས་པས་བློ་དེས་ཡུལ་དེ་རྟོགས་པར་གྲགས་པ་བཞིན་དུ། ཡུལ་སྐྱེ་མེད་
-350 -



༄༅། །སྟག་ཚང་ལོཙྪབའི་བརྒལ་ལན་རྡོ་རྗེའི་གཟེགས་མ། །༼ཅ༽
ལ་བློ་ཡང་སྐྱེ་མེད་ཆུ་ལ་ཆུ་བཞག་པ་བཞིན་དུ་སོང་ནས་ཡུལ་གྱི་གནས་ཚུལ་དང་བློ་ཡི་སྣང་ཚུལ་མཐུན་
པ་ཉིད་ལ་བློས་རྟོགས་པར་ཐ་སྙད་གདགས་ཞེས་གསུངས་ཀྱི་ཞེས་བཤད་འདུག་པ་དེ་ལྟ་ན། རང་ཡུལ་
མེད་དང་དེ་ཉིད་མཁྱེན་ཚུལ་འགལ། །ཞེས་བརྗོད་པར་བྱ་སྟེ་སངས་རྒྱས་ཀྱི་ཡེ་ཤེས་ཡུལ་མེད་དུ་ཁས་
བླངས་ནས། ཡང་ལུང་འདིས་སངས་རྒྱས་ཀྱི་ཡེ་ཤེས་ཀྱིས་རང་ཡུལ་རྟོགས་ཚུལ་འཆད་པར་འདུག་པའི་
ཕྱིར༑ སྤྱོད་འཇུག་གི་དོན་ནི་ཆོས་སྐུ་མངོན་དུ་མཛད་པའི་ཚེ་སྟོང་ཉིད་ལ་གཉིས་སྣང་ནུབ་པའི་ཁུངས་
ཡིན་ལ། ཡང་སོ་སོ་སྐྱེ་བོས་སྟོང་ཉིད་བསྒོམས་པའི་ཚེ་ཡུལ་ཆོས་ཅན་དངོས་པོ་དང་ཆོས་ཉིད་དངོས་
མེད་གཉིས་རྒྱངས་ཆད་དུ་བློ་ཡི་མདུན་ན་གཉིས་སྣང་དང་བཅས་ཏེ་འཆར་ལ། སྦྱོར་ལམ་དྲོད་སོགས་
བཞིའི་སྐབས་སུ་གཉིས་སྣང་དེ་ཇེ་ཆུང་ཇེ་ཆུང་ལ་སོང་ནས། ཆོས་མཆོག་སྐད་ཅིག་ཐ་མའི་མཇུག་ཏུ་
ཆོས་ཅན་དངོས་པོ་དང་ཆོས་ཉིད་དངོས་མེད་གཉིས་བློ་ཡི་མདུན་ན་རྒྱངས་ཆད་དུ་མི་སྣང་བར་ཡུལ་
ཅན་ཡེ་ཤེས་ཉིད་ཡུལ་ཆོས་ཉིད་ལ་ཞུགས་ནས་མངོན་སུམ་དུ་རྟོགས་པ་དེའི་ཚེ། བདེན་གྲུབ་དང་སྣང་
བའི་སྤྲོས་པ་སོགས་རྣམ་པ་གཞན་མེད་པས། དམིགས་པ་མེད་པས་སྤྲོས་པ་ཀུན་ཞི་བ་ཡིན་ཞེས་པ་ཡིན་
ཏེ༑ བློ་ཡི་མདུན་ན་ཞེས་དང་། དེ་ཚེ་རྣམ་པ་གཞན་མེད་པས། །ཞེས་གསུངས་པའི་ཕྱིར། དེས་
ན་འདི་ཡང་སངས་རྒྱས་ཀྱི་ཡེ་ཤེས་ལ་ཡུལ་མེད་པའི་ཁུངས་སུ་མི་འགྲོ་བར་མ་ཟད། ཡོད་པའི་ཁུངས་
སུ་འགྲོ་སྟེ་སྟོང་ཉིད་(ང་དེ་)རང་མངོན་སུམ་དུ་རྟོགས་པའི་བློ་ཡི་ཡུལ་ཡིན་པའི་ཕྱིར་རོ། །
གཉིས་པ་གཞལ་བྱ་ཐ་སྙད་དངོས་འགོག་པའི་ལན་ནི། ཡང་ཁྱེད་ཀྱི་གྲུབ་མཐའ་ཀུན་ཤེས་ཀྱི་
འགྲེལ་པར། འཇུག་པའི་གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །ཞེས་པའི་འགྲེལ་པར་ཀུན་
རྫོབ་བདེན་པ་དང་། རྫུན་པའི་ཀུན་རྫོབ་ཙམ་པོ་གཉིས་ལས། དང་པོ་འཇོག་བྱེད་ནི་ཉོན་མོངས་ཅན་གྱི་
མ་རིག་པ་ཉིད་དུ་བསྟན་ཏེ། དེ་ཉིད་ལས། དེ་ལྟར་ན་རེ་ཞིག་ཀུན་རྫོབ་ཀྱི་བདེན་པ་ནི། སྲིད་པའི་ཡན་
ལག་གིས་ཡོངས་སུ་བསྡུས་པའི་ཉོན་མོངས་པ་ཅན་གྱི་མ་རིག་པའི་དབང་གིས་རྣམ་པར་བཞག་གོ་
ཞེས་སོ། །
གཉིས་པ་འཇོག་བྱེད་ནི། ཉན་རང་མི་སློབ་པ་དང་ཐེག་ཆེན་སློབ་པ་འཕགས་པ་འཇོག་བྱེད་སྔ་མ་
སྤངས་ཟིན་ནས། ཉོན་མོངས་ཅན་མ་ཡིན་པའི་མ་རིག་པ་དང་བཅས་པས་སྣང་བཅས་ཀྱི་ཡེ་ཤེས་མངའ་
བ་རྣམས་ཀྱིས་མ་རིག་པ་ཙམ་ཡིན་པར་བསྟན་ཏེ། དེ་རྣམས་ལ་ནི་བཅོས་མའི་རང་བཞིན་ཡིན་གྱི་
བདེན་པ་ནི་མ་ཡིན་ཏེ། བདེན་པར་མངོན་པར་རློམ་པ་མེད་པའི་ཕྱིར་རོ། །ཞེས་དང་། སངས་རྒྱས་ལ་
351-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ནི་ཀུན་རྫོབ་བདེན་པ་ལྟ་ཞོག །ཀུན་རྫོབ་ཙམ་ཡང་འཇོག་བྱེད་མེད་པར་གསུངས་ཏེ། སྣང་བ་མེད་
པའི་སྤྱོད་ཡུལ་མངའ་བ་རྣམས་ལ་ནི་མ་ཡིན་ནོ། །སངས་རྒྱས་རྣམས་ལ་ནི་ཆོས་ཐམས་ཅད་རྣམ་
པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཕྱིར་སེམས་དང་སེམས་ལས་བྱུང་བའི་རྒྱུ་བ་
གཏན་ལོག་པ་ཡིན་ནོ། །ཞེས་རང་འགྲེལ་གྱི་དོན་ཕྱིན་ཅི་ལོག་ཏུ་འགྲེལ་པ་མི་འཐད་དེ། ལུང་དང་
པོའི་དོན་ཀུན་རྫོབ་བདེན་པ་ཞེས་པའི་བདེན་པ་མ་རིག་པའི་ངོར་འཇོག་པ་དང་། ལུང་གཉིས་པའི་དོན་
གང་ཟག་གསུམ་པོ་དེ་ལ་ཀུན་རྫོབ་བདེན་པ་སྣང་ཡང་མི་ཞེན་པས་དེ་རྣམས་ཀྱི་ངོར་བདེན་པའི་སྒྲ་
བཤད་དུ་མེད་པའི་རྒྱུ་མཚན་དང་གསུམ་པོ་དེ་རྣམས་ལས་ཀྱང་བདེན་སྣང་ཡོད་ཀྱང་བདེན་པའི་སྒྲ་
བཤད་དུ་མེད་པ་ནི་ཤེས་སྒྲིབ་ཀྱི་དབང་གིས་བདེན་སྣང་ཡོད་པ་རྗེས་ཐོབ་པ་རྣམས་ཡིན་གྱི། མཉམ་
གཞག་སྣང་མེད་ལ་གནས་པའི་ཉན་རང་དགྲ་བཅོམ་དང་དག་སའི་སེམས་དཔའ་རྣམས་མིན། ཞེས་
དང༔ གང་ཟག་དེ་རྣམས་ལས་ལོགས་སུ་དགར་ཚིག་སྨོས་ནས་སངས་རྒྱས་ལ་ནི་ཀུན་རྫོབ་དང་དོན་
དམ་གྱི་ཆོས་ཐམས་ཅད་ཐུགས་སུ་ཆུད་ནས་རྣམ་རྟོག་གི་རྒྱུ་བ་ལོག་པས་མཉམ་རྗེས་རེས་འཇོག་མེད་
པ་ཡིན་ནོ། །ཞེས་པའི་དོན་ཡིན་པར་གོང་དུ་བཤད་ཟིན་ལ། ཁྱེད་རང་ལྟར་ན། འོ་ན་ཀུན་རྫོབ་ལ་བདེན་
པའི་ཀུན་རྫོབ་དང་། རྫུན་པའི་ཀུན་རྫོབ་ཙམ་གཉིས་འབྱེད་རིགས་པར་ཐལ། དེ་ལ་དེ་གཉིས་སུ་ཕྱེ་
ནས་དང་པོ་འཇོག་བྱེད་ཉོན་མོངས་ཅན་མ་ཡིན་པའི་མ་རིག་པ་ལ་བྱེད་པ་འཇུག་པ་རང་འགྲེལ་གྱི་ལུགས་
ཡིན་པའི་ཕྱིར། རྟགས་ཁས། འདོད་ན། རང་རྒྱུད་པས་ཀུན་རྫོབ་ལ་ཡང་ལོག་གཉིས་འབྱེད་ལ། ཐལ་
འགྱུར་བས་ཀུན་རྫོ་བ་ཐམས་ཅད་ཐ་སྙད་ཙམ་དུ་ཡང་རྫུན་པས་ཡང་ལོག་མི་བཞེད་པ་དང་དངོས་སུ་
འགལ་བས། རང་ལུགས་ཀུན་རྫོབ་ཡང་ལོག་མི་བཞེད་དང་། །དེ་ལ་བདེན་རྫུན་གཉིས་སུ་འབྱེད་
པ་འགལ། །ཀུན་རྫོབ་ཆོས་ཀུན་བསླུ་བར་འདོད་པ་དང་། །དེ་ལ་བདེན་རྫུན་དབྱེ་བ་བྱེད་པ་འགལ། །
གལ་ཏེ་ཀུན་རྫོབ་བདེན་པ་དང་། །རྫུན་པའི་ཀུན་རྫོ་བ་ཙམ་ཉིད་འབྱེད་ཟེར་གྱི། །དེ་ལ་བདེན་རྫུན་
གཉིས་འཇོག་མ་བྱས་སོ། །ཞེ་ན། འོ་ན་དེ་ལ་རྫུན་པའི་ཀུན་རྫོབ་ཙམ་མ་ཡིན་པ་ཞིག་ཡོད་པར་ཐལ་
ལོ༑ ༑འདོད་མི་ནུས་ཏེ། དེ་ཡིན་ན་རྫུན་པའི་ཀུན་རྫོབ་ཙམ་ཡིན་དགོས་པའི་ཕྱིར། རང་འགྲེལ་ལས་ནི།
ཕུང་སོགས་རྣམས་བདེན་འཛིན་གྱི་དོན་བདེན་པས་ཀུན་རྫོབ་བདེན་པ་དང་། དེ་ཉིད་ཀུན་རྫོབ་ཙམ་དུ་
ཡོད་པར་སངས་རྒྱས་ཀྱིས་གསུངས་ཞེས་བཤད་པ་ཡིན། གཞན་ཡང་ཁྱོད་རང་ལ་ཀུན་རྫོབ་བདེན་པ་
ཐམས་ཅད་ཉོན་མོངས་ཅན་གྱི་མ་རིག་པས་བཞག་པར་ཐལ། དེ་ཐམས་ཅད་འཇོག་བྱེད་དེ་ཡིན་པའི་
-352 -



༄༅། །སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ། །༼ཅ༽
ཕྱིར༔ རྟགས་སོང་། འདོད་ན། དེ་བློ་དོན་མཐུན་ཡིན་པར་ཐལ་ལོ། །དེ་ལ་ཁྱེད་ཀྱི་ཞེ་འདོད་མ་རིག་
པས་བཞག་པའི་རྒྱུ་མཚན་གྱིས་ཀུན་རྫོབ་བདེན་པ་ཐམས་ཅད་འཇལ་བའི་ཚད་མ་མེད། སངས་རྒྱས་
ཀྱི་ས་ན་ཀུན་རྫོབ་བདེན་པ་མེད། ཇི་སྙེད་པ་མཁྱེན་པའི་རྣམ་མཁྱེན་མེད་གསུངས་མོད། སྣང་མེད་
ཀྱི་ཡེ་ཤེས་སངས་རྒྱས་ཀྱི་རྒྱུད་ལ་ཡོད་པར་ཁས་བླངས་པ་མ་དྲན་ནམ་དེ་ཤེས་པ་དང་དོན་དམ་བདེན་
པའི་གཞི་མཐུན་དུ་འདོད་པ་ཡིན། ལེགས་པར་དགོངས་ནས་གསུང་འཚལ། ཀུན་རྫོབ་བདེན་པ་ལ་ཀུན་
རྫོབ་བདེན་པ་དང་། རྫུན་པའི་ཀུན་རྫོ་བ་ཙམ་ཉིད་བྱེད་པ་ཟླ་བ་གྲགས་པའི་རང་ལུགས་ཡིན་ནམ། འོན་
ཏེ་རང་ལུགས་མ་ཡིན་པར་འཇིག་རྟེན་གྱི་ངོར་ཡིན། དང་པོ་ལྟར་ན་ཟླ་བ་གྲགས་པའི་རང་ལུགས་ལ་
ཀུན་རྫོབ་བདེན་པ་ཡོད་པར་ཐལ། དེ་ལ་དེ་གཉིས་ཡོད་པའི་ཕྱིར། རྟགས་སོང་། མ་ཁྱབ་ན། ཟླ་བ་
གྲགས་པའི་རང་ལུགས་ལ་རི་བོང་རྭ་ལ་རིང་ཐུང་གཉིས་ཡོད་པར་ཐལ། འདོད་པ་དེའི་ཕྱིར། གལ་ཏེ་
ཟླ་བ་གྲགས་པའི་ལུགས་ལ་དེ་ལ་དེ་གཉིས་མེད་མོད་ཀྱང་། བདེན་འཛིན་གྱི་ངོ་ན། ཀུན་རྫོབ་བདེན་པ་
ལ་དེ་གཉིས་ཡོད་པའི་དོན་ཡིན་ནོ་ཞེ་ན། བདེན་འཛིན་གྱི་ངོ་ན་རྫུན་པ་འགྲུབ་པར་ཐལ། དེའི་ངོ་ན་
རྫུན་པའི་ཀུན་རྫོབ་ཙམ་འགྲུབ་པའི་ཕྱིར། འདོད་མི་ནུས་ཏེ། གཞི་དེ་རྫུན་པར་འགྲུབ་པ་ལ་གཞི་དེ་
བདེན་མེད་དུ་རྟོགས་པ་སྔོན་དུ་འགྲོ་དགོས་པ་ཁྱེད་རང་ཡང་འདོད་པའི་ཕྱིར། གོང་གི་གཉིས་པ་འཇིག་
རྟེན་པའི་ངོར་ཡིན་ནོ། །ཞེ་ན། ཟླ་བའི་ཞབས་ཀྱིས། གནོད་པ་མེད་པའི་དབང་པོ་དྲུག་རྣམས་ཀྱིས། །
གཟུང་བ་གང་ཞིག་འཇིག་རྟེན་གྱིས་རྟོགས་ཏེ། །འཇིག་རྟེན་ཉིད་ལས་བདེན་ཡིན་ལྷག་མ་ནི། །འཇིག་
རྟེན་ཉིད་ལས་ལོག་པར་རྣམ་པར་གཞག །ཅེས་འཕྲལ་གྱི་འཁྲུལ་རྒྱུས་མ་བསླད་པའི་ཤེས་པའི་ཡུལ་
ལྔ་འཇིག་རྟེན་ཤེས་ངོ་ལ་བལྟོས་ཏེ་བདེན་པ་དང་། ལྷག་མ་འཕྲལ་གྱི་འཁྲུལ་རྒྱུས་བསླད་པའི་ཡུལ་ལྔ་
དེ་ལ་བལྟོས་ནས་རྫུན་པར་འཇོག་པ་མི་འཐད་པར་ཐལ། འཇིག་རྟེན་ཤེས་ངོར་ཡུལ་དང་པོ་ལྔ་རྫུན་
པར་འཇོག་པའི་ཕྱིར། དེར་ཐལ། དེ་ལྔ་གང་ཟག་གསུམ་པོ་ལ་བལྟོས་ནས་རྫུན་པའི་ཀུན་རྫོ་བ་
ཙམ་དུ་འཇོག་པ་དེ་འཇིག་རྟེན་པ་དེའི་ཤེས་ངོར་ཡིན་པའི་ཕྱིར། ཡུལ་ཕྱི་མ་ལྔ་འཇིག་རྟེན་ཤེས་ངོར་
བདེན་པར་འཇོག་པར་ཐལ། དེ་ལྔ་ཡན་ལག་བཅུ་གཉིས་ཀྱི་དང་པོ་མ་རིག་པ་ལ་བདེན་པས་བདེན་
པར་འཇོག་པ་དེ་ཡང་འཇིག་རྟེན་པ་དེའི་ཤེས་ངོར་ཡིན་པའི་ཕྱིར། འདོད་ན། ཡུལ་ལྔ་པོ་དེ་འཇིག་རྟེན་
ཤེས་ངོ་ལ་བལྟོས་ནས་བདེན་རྫུན་གཉིས་ཀ་ཡིན་པར་ཐལ། འདོད་པའི་ཕྱིར་རོ། །གཞན་ཡང་། ཀུན་
རྫོབ་གཟུང་ཡུལ་དུ་བྱས་པའི་བློ་ཐམས་ཅད་མ་རིག་པ་ཡིན་པར་ཐལ། ཀུན་རྫོབ་ཐམས་ཅད་ཡན་ལག་
- 353 -



>）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
བཅུ་གཉིས་ཀྱིས་ཐོག་མའི་མ་རིག་པའི་གཟུང་ཡུལ་ཐ་སྙད་ཙམ་དུ་ཡང་གཞི་མ་གྲུབ་པ་ཡིན་པའི་ཕྱིར།
རྟགས་ཁས་སོ། །འདོད་ན། ལས་འབྲས་ལ་ཡིད་ཆེས་ཀྱི་དད་པ། ངེས་འབྱུང་བྱང་སེམས་རྣམས་ཆོས་
ཅན༑ དེར་ཐལ། དེའི་ཕྱིར། འདོད་ན། ཐར་པ་དང་ཐམས་ཅད་མཁྱེན་པ་དོན་གཉེར་རྣམས་
ཀྱིས་དེ་དག་མ་རིག་པ་བཞིན་དུ་འགོག་རིགས་པར་ཐལ། འདོད་རང་མ་གསུང་། གཞན་ཡང་ཁྱེད་
ཀྱིས་གོང་འོག་མང་པོར་ཐ་སྙད་ཀྱི་རྣམ་གཞག་ཐམས་ཅད་གང་གི་ངོར་འཇོག་པའི་བློ་བདེན་འཛིན་ལྷན་
སྐྱེས་ཁོ་ན་ལ་འཆད་པ་ནི། བདེན་འཛིན་དང་ཐ་སྙད་པའི་ཚད་མའི་དབྱེ་བ་ངོས་མ་ཟིན་པའི་གཏམ་ཡིན་
ཏེ༑ སྟོང་ཉིད་བདུན་ཅུ་པ་ལས། རྒྱུ་དང་རྐྱེན་ལས་སྐྱེས་དངོས་རྣམས། །ཡང་དག་པར་ནི་རྟོག་པ་
གང་༑ ༑དེ་ནི་སྟོན་པས་མ་རིག་གསུངས། །ཞེས་ཡང་དག་པར་ཞེས་སྨོས་པ་དང༌། བཞི་བརྒྱ་
པའི་འགྲེལ་པ་ལས། དེ་ལ་བདག་ཅེས་བྱ་བ་ནི་གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་
པའི་ངོ་བོའི་རང་བཞིན་ཏེ། དེ་མེད་པ་ནི་བདག་མེད་པའོ་ཞེས་གང་ཟག་དང་ཆོས་ཀྱི་བདག་འཛིན་ཞེས་
པ་རང་རང་གི་དམིགས་ཡུལ་དེ་རང་བཞིན་གྱིས་ཡོད་པར་འཛིན་པ་ཞིག་ལ་བཤད་འདུག་པ་མ་གཏོགས་
དམིགས་ཡུལ་ཐ་སྙད་དུ་ཡོད་པར་འཛིན་པ་ནི་བདེན་འཛིན་དང་གཏི་མུག་ཏུ་མ་བཤད་ལ། དེས་ན་
བདག་མེད་གཏན་ལ་འབེབས་པའི་རིགས་པ་རྣམས་ཀྱིས་ཀྱང་། ཕུང་སོགས་ཀྱི་ཆོས་རྣམས་རང་བཞིན་
གྱིས་གྲུབ་པ་དགག་པ་ཡིན་གྱི། ཕུང་སོགས་ཀྱི་ཆོས་རྟེན་ཅིང་འབྲེལ་བར་འབྱུང་བ་མི་འགོག་པར་
གསུངས་ཏེ། མདོ་ལས། དེ་ལ་སྐྱེ་བའི་རང་བཞིན་ཡོད་མ་ཡིན། །ཞེས་དང་། གཟུགས་རང་བཞིན་
གྱིས་སྟོང་ངོ༌། །ཞེས་དང་། ཕུང་པོ་ལྔ་པོ་དེ་དག་ཀྱང་རང་བཞིན་གྱིས་སྟོང་པར་རྣམ་པར་ཡང་དག་པར་
རྗེས་སུ་བལྟའོ་ཞེས་དང་། བཞི་བརྒྱ་པའི་འགྲེལ་པ་ལས། ཁོ་བོ་ཅག་ནི་འདིར་དངོས་པོ་རྣམས་རང་གི་
ངོ་བོས་གྲུབ་པ་འགོག་གི། མིག་ལ་སོགས་པ་བྱས་ཤིང་རྟེན་ཅིང་འབྲེལ་བར་འབྱུང་བའི་ལས་ཀྱི་རྣམ་
པར་སྨིན་པ་ཉིད་ནི་མི་འགོག་གོ། །ཞེས་ལས་ཀྱི་རྣམ་སྨིན་རིག་པས་མི་འགོག་པ་དང་། དེའི་ཕྱིར་མཁས་
པས་འཇིག་རྟེན་པའི་དོན་ལ་ཇི་སྐད་བཤད་པའི་རྣམ་པར་དཔྱད་པ་དེ་ཁོ་ན་ཉིད་མཐོང་བ་དང་རྗེས་སུ་
མཐུན་པ་མ་བཅུག་པར་ལས་ཀྱི་རྣམ་པར་སྨིན་པ་བསམ་གྱིས་མི་ཁྱབ་པ་ཉིད་དུ་ཁས་བླངས་ཏེ་སྤྲུལ་པ་
ལས་སྤྲུལ་པ་འབྱུང་བའི་ཚུལ་དུ་འཇིག་རྟེན་པ་ཐམས་ཅད་ཁས་བླངས་པར་བྱའོ། །མཐོང་བ་ལ་ནི་བསྙོན་
པར་མི་ནུས་ལ། །ཞེས་གསུངས་འདུག་པས། ཁྱེད་ཀྱིས་ཀུན་རྫོབ་པའི་ཆོས་ཐམས་ཅད་བདེན་འཛིན་
གྱི་ཞེན་ཡུལ་ལྟར་འཁྲུལ་ངོར་ཡོད་མཉམ་དང་། མ་འཁྲུལ་པའི་ངོར་མེད་མཉམ་ཡིན་པས། ཟླ་བ་
- 354 -



༄༅། །སྟག་ཚང་ལོཙྪ་བའི་བརྒལ་ལན་རྡོ་རྗེའི་གཟེགས་མ། །ཅ༽
གྲགས་པ་རང་ལུགས་ལ་ཀུན་རྫོབ་བདེན་པ་ཡོད་པར་ཁས་མི་ལེན། གཞན་ངོར་དང་། དེ་ཡང་བདེན་
འཛིན་གྱི་ངོར་ཡོད་པར་བཞེད་པ་ཡིན་གསུང་པ་ནི་དོན་མིན་ཏེ། མཁས་པས་ཁས་བླངས་པར་བྱའོ། །
ཞེས་དང་། དབུ་མ་རྩ་བ་རང་ལས་ཀྱང༌། གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་བར་
འགྱུར། །ཞེས་གསུངས་པའི་ཕྱིར། ཁྱེད་ལྟར་ན། གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་
མི་འགྱུར། །གང་ལ་སྟོང་ཉིད་མི་རུང་བ། །དེ་ལ་ཐམས་ཅད་རུང་བར་འགྱུར། །ཞེས་གོ་བཟློག་དགོས་
པར་འགྱུར་ཏེ། དབུ་མ་པའི་ལུགས་གང་ལ་རང་བཞིན་གྱིས་སྟོང་ཉིད་རུང་བའི་རང་ལུགས་དེ་ལ་ཀུན་
རྫོབ་ཀྱི་བྱ་བྱེད་ཐམས་ཅད་མི་རུང་ལ། གང་ལ་སྟོང་ཉིད་མི་རུང་བ་བདེན་འཛིན་གྱི་ངོ་དེར་བྱ་བྱེད་འཇིག་
རྟེན་གྱི་རྣམ་གཞག་ཐམས་ཅད་རུང་བའི་ཕྱིར་རོ། །དེ་ལྟ་ན། ཐ་སྙད་ཚད་མས་ཐ་སྙད་མི་འཇལ་དང་། །
གཏི་མུག་རྨོངས་པས་ཐ་སྙད་འཇལ་པ་འགལ། །ཞེས་བྱའོ། །གཞན་ཡང་ཁྱེད་ཀྱིས། སྣང་བ་མེད་
པའི་སྤྱོད་ཡུལ་མངའ་བ་རྣམས་ལ་ནི་མ་ཡིན་ནོ། །ཞེས་པ། ཉན་རང་དགྲ་བཅོམ་དང་ཐེག་ཆེན་གྱི་སློབ་
པ་མཉམ་གཞག་པ་ལ་ཀུན་རྫོབ་མི་སྣང་བར་གསུངས་པ་སངས་རྒྱས་ལ་སྦྱར་ནས། སངས་རྒྱས་ལ་
ཀུན་རྫོབ་ཀྱི་ཆོས་གཏན་ནས་མི་སྣང་བར་བཤད་པ་མི་འཐད་དེ། འཇུག་པ་ལས། དེ་ཚེ་འདིས་ནི་སངས་
རྒྱས་བརྒྱ་མཐོང་ཞིང་། །ཞེས་སོགས་ཀྱིས། ས་དང་པོའི་རྗེས་ཐོབ་ཀྱི་སྐབས་སུ། སྐད་ཅིག་ཐངས་
ཅིག་ཡུད་ཙམ་ཞིག་ལ་སངས་རྒྱས་བརྒྱ་མཐོང་བ་དང་། སངས་རྒྱས་བརྒྱ་པོ་དེས་བྱིན་གྱིས་བརླབས་
པ་དང་། རང་གི་ཚེ་བསྐལ་པ་བརྒྱར་གནས་པར་བྱེད་པ་དང་། སྔོན་དང་ཕྱི་མའི་མཐའ་ཡིས་བསྐལ་པ་
བརྒྱར་ཡེ་ཤེས་ཀྱི་མཐོང་བ་འཇུག་པ་དང་། ཏིང་ངེ་འཛིན་བརྒྱ་ལ་འཇུག་ལྡང་བྱེད་པ་དང་། འཇིག་རྟེན་
གྱི་ཁམས་བརྒྱ་གཡོ་བར་བྱེད་པ་དང་། འཇིག་རྟེན་གྱི་ཁམས་བརྒྱ་སྣང་བར་བྱེད་པ་དང་། སེམས་ཅན་
བརྒྱ་ཕྲག་སྨིན་པར་བྱེད་པ་དང་། སངས་རྒྱས་ཀྱི་ཞིང་བརྒྱར་འགྲོ་བ་དང་། ཆོས་ཀྱི་སྒོ་མི་འདྲ་བ་
བརྒྱ་འབྱེད་པར་བྱེད་པ་དང༌། རང་གི་ལུས་བརྒྱ་སྟོན་པ་དང་། ལུས་བརྒྱ་པོ་རེ་རེ་ལ་ཡང་བྱང་ཆུབ་
སེམས་དཔའ་འཁོར་བརྒྱ་བརྒྱས་བསྐོར་བར་སྟོན་ནུས་ལ། ཡོན་ཏན་དེ་རྣམས་ས་གཉིས་པར་སྟོང་ཕྲག་
བཅུ་གཉིས་དང་། ས་གསུམ་པར་འབུམ་ཕྲག་བཅུ་གཉིས། བཞི་པར་བྱེ་བ་ཕྲག་བརྒྱ་པ་བཅུ་གཉིས།
ལྔ་པར་བྱེ་བ་ཕྲག་སྟོང་བཅུ་གཉིས། དྲུག་པར་བྱེ་བ་བརྒྱ་ཕྲག་སྟོང་བཅུ་གཉིས། བདུན་པར་ཁྲག་ཁྲིག་
ཕྲག་འབུམ་ཕྲག་བཅུ་གཉིས། བརྒྱད་པར་སྟོང་གསུམ་བརྒྱ་ཕྲག་སྟོང་གི་འཇིག་རྟེན་གྱི་ཁམས་ཀྱི་རྡུལ་
གྱི་གྲངས་དང་མཉམ་པ་བཅུ་གཉིས། དགུ་པར་སྟོང་གསུམ་གྲངས་མེད་བརྒྱ་ཕྲག་སྟོང་གི་འཇིག་རྟེན་གྱི་
-355 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཁམས་ཀྱི་རྡུལ་དང་མཉམ་པ་བཅུ་གཉིས། ས་བཅུ་པར་སངས་རྒྱས་ཀྱི་ཞིང་བརྗོད་དུ་མེད་པའི་ཡང་
བརྗོད་དུ་མེད་པའི་རྡུལ་གྱི་གྲངས་དང་མཉམ་པའི་ཡོན་ཏན་སྡེ་ཚན་བཅུ་གཉིས་ཐོབ་པར་གསུངས་
ལ༑ འོ་ན་སངས་རྒྱས་ཀྱི་ས་ན་ཡོན་ཏན་དེ་དག་ཇི་ལྟར་འཐོབ་ན། མདོ་སྡེ་ས་བཅུ་པ་ལས། བྱང་ཆུབ་
སེམས་དཔའ་རྣམ་པར་གྲོལ་བའི་ཟླ་བས། བྱང་ཆུབ་སེམས་དཔའ་རྡོ་རྗེའི་སྙིང་པོ་ལ་དྲིས་པ། ཀྱེ་རྒྱལ་
བའི་སྲས། བྱང་ཆུབ་སེམས་དཔའ་རྣམས་ཀྱི་སྤྱད་པ་དང་ཡུལ་དང་། བྱིན་གྱིས་བརླབས་ཀྱང་དེ་ལྟར་
ཚད་མེད་ན། དེ་བཞིན་གཤེགས་པ་རྣམས་ཀྱི་སྤྱོད་ཡུལ་དང་། ཡུལ་འཇུག་པ་ཅི་འདྲ། བྱང་ཆུབ་སེམས་
དཔའ་རྡོ་རྗེ་སྙིང་པོས་སྨྲས་པ། ཀྱེ་རྒྱལ་བའི་སྲས། འདི་ལྟ་སྟེ་དཔེར་ན། མི་ལ་ལ་ཞིག་གིས་གླིང་བཞི་
པའི་འཇིག་རྟེན་གྱི་ཁམས་ནས། རྡེའུ་རྒྱ་ཤུག་གི་ཚིག་གུ་ཙམ་གཉིས་སམ་གསུམ་ཞིག་བླངས་ཏེ། འདི་
སྐད་དུ་འཇིག་རྟེན་གྱི་ཁམས་མཐའ་ཡས་པ་དག་ན། སའི་ཁམས་ཇི་སྙེད་ཅིག་ཡོད། རྡེའུ་འདི་གཉིས་
ལས་ཇི་ཙམ་ཞིག་གིས་ལྷག་པར་འཕགས་ཤིང་ལྷག་པར་ཚད་མེད་ཅེས་ཟེར་བ་ཞིག་ཡོད་ན། ཀྱེ་རྒྱལ་
བའི་སྲས། དེ་ལྟར་ཁྱེད་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡེ་
ཤེས་ཚད་མེད་པ་མངའ་བ་རྣམས་ཀྱི་ཆོས་ཉིད་ལ། བྱང་ཆུབ་སེམས་དཔའི་ཆོས་ཉིད་ཀྱིས་འཇལ་བ་ནི་
ཁྱོད་ཀྱི་ཚིག་འདི་ཡང་དེ་དང་འདྲ་བར་བདག་གིས་དཔགས་སོ། །ཀྱེ་རྒྱལ་བའི་སྲས། ཇི་ལྟར་གླིང་བཞི་
པའི་འཇིག་རྟེན་གྱི་ཁམས་ནས་གང་བླངས་པའི་སའི་ཁམས་ནི་ཆུང་ལ། ལྷག་མ་ལུས་པ་ནི་ཚད་མེད་
པའོ༑ ༑ཀྱེ་རྒྱལ་བའི་སྲས། དེ་བཞིན་དུ་བྱང་ཆུབ་སེམས་དཔའི་ས་ཆོས་ཀྱི་སྤྲིན་འདི་ཁོ་ན་ཡང་། བསྐལ་
པ་གྲངས་མེད་པར་ཤིན་ཏུ་བསྟན་ཀྱང་། ཕྱོགས་ཙམ་ཞིག་བསྟན་དུ་ཟད་ན་དེ་བཞིན་གཤེགས་པའི་ས་
ལྟ་སྨོས་ཀྱང་ཅི་དགོས། ཀྱེ་རྒྱལ་བའི་སྲས་ཁྱོད་ལ་བསྒོའོ། །ཁྱོད་ཀྱིས་ཁོང་དུ་ཆུད་པར་བྱའོ། །དེ་བཞིན་
གཤེགས་པ་འདི་དག་གི་མདུན་ན་དཔང་དུ་བཞུགས་ཏེ། ཀྱེ་རྒྱལ་བའི་སྲས། གལ་ཏེ་ཕྱོགས་བཅུའི་
ཕྱོགས་རེ་རེའི་སངས་རྒྱས་ཀྱི་ཞིང་། འཇིག་རྟེན་གྱི་ཁམས་མུ་མེད་པའི་རྡུལ་ཕྲ་རབ་ཀྱི་རྡུལ་སྙེད་ཅིག །
ས་འདི་ལྟ་བུའི་བྱང་ཆུབ་སེམས་དཔའ་རྣམས་ཀྱིས། བུ་རམ་ཤིང་གི་ཚལ་ལམ། འདམ་བུའི་ཚལ་ལམ།
འོད་མའི་ཚལ་ལམ། ཏིལ་གྱི་ཚལ་ལྟར། ཡོངས་སུ་གང་བར་གྱུར་ཀྱང་། དེ་དག་གི་བྱང་ཆུབ་སེམས་
དཔའི་སྤྱོད་པ་མངོན་པར་བསྒྲུབ་པ་བསྐལ་པ་མུ་མེད་པར་མངོན་པར་བསྒྲུབ་པ་དག་ནི་དེ་བཞིན་
གཤེགས་པའི་ཡེ་ཤེས་སྐད་ཅིག་ཡུད་ཙམ་ཐངས་ཅིག་ཏུ་བྱུང་བའི་དེ་བཞིན་གཤེགས་པའི་ཡུལ་གྱི་
བརྒྱའི་ཆར་ཡང་མི་ཆོག་པ་ནས། དེ་བཞིན་དུ་བྱེ་བ་ཁྲག་ཁྲིག་བརྒྱ་སྟོང་གི་ཆའི་བར་དང་། རྒྱུར་ཡང་མི་
- 356



) ༄༅། །སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ། །༼ཅ༽
ཆོག་གོ་ཞེས། ས་དང་པོ་ནས་བཟུང་སྟེ་སངས་རྒྱས་ཀྱི་སའི་བར་ལ་དག་པའི་ཀུན་རྫོབ་ཀྱི་སྣང་བ་ཇེ་
མང་ཇེ་མང་དུ་སོང་ནས། ས་བཅུ་པའི་བྱང་སེམས་ལས་དེ་བཞིན་གཤེགས་པའི་དག་པའི་ཀུན་རྫོབ་
གཟིགས་པ་མང་བ་གླིང་བཞི་པའི་ས་དང་། རྡེའུ་རྒྱ་ཤུག་གི་ཚིག་གུ་ཙམ་གཉིས་ཀྱི་མང་ཉུང་གི་དཔེས།
དེ་བཞིན་གཤེགས་པ་དཔང་པོར་བཞག་ནས་གསུངས། དེ་ཡང་གང་ཟག་སུ་ཡིན་གྱི་བློར་མ་ཤོང་
དོགས་ནས། ཀྱེ་རྒྱལ་བའི་སྲས། ཁྱོད་ལ་བསྒོའོ། །ཁྱོད་ཀྱིས་ཁོང་དུ་ཆུད་པར་བྱའོ། །གསུངས་འདུག་
པ༑ ཀུན་རྫོབ་ཀྱི་སྣང་བ་ཐམས་ཅད་མ་རིག་པའི་སྟོབས་ཀྱིས་བྱུང་བ་དང་། སངས་རྒྱས་ལ་ཀུན་རྫོབ་
ཀྱི་ཆོས་གཏན་ནས་མི་འཆར་ན། མདོ་འདི་ཁྱེད་རང་གིས་སྟོང་སྦྱངས་མཛོད་ལ་ཤུདྡྷོཉཧཾ་གསུང་བ་ཞུ་
ལགས།
ད་ནི་རྩ་བའི་གཉིས་པ་འཁོར་གསུམ་བཅོ་བརྒྱད་པོའི་དངོས་ལན་མདོར་བསྡུས་གདབ་པར་བྱ་སྟེ།
གསུམ་པས་རྫུན་དང་བསླུ་མེད་གཞུང་བཞིན་དུ། །ཞེས་པ་དང་། ཡུལ་ཀུན་རྫུན་དང་བསླུ་མེད་གཞུང་
བཞིན་འགལ། །ཞེས་པ་ནི། ཕྱོགས་སྔས་ཁས་མ་བླངས་ཀྱང་རྫུན་ལབས་ནས་ཕྱོགས་སྔ་འགོད་
པར་འདུག་སྟེ། རྗེ་བླ་མས་ནི་རྫུན་པ་དང་སླུ་མེད་ཀྱི་གཞུང་བཞིན་དུ་ཞེས་ཚིག་ཟུར་ཙམ་ལ་ཡང་ཞལ་
བཞེས་མ་གནང་བས། བཅས་ལྡན་དགེ་སློང་རླབས་ཆེན་རྫུན་གསུང་འགལ། །ཞེས་བརྗོད་པར་བྱའོ། །
༡༽ ཡུལ་དེར་འཁྲུལ་དང་དེ་ལ་ཚད་མ་འགལ། །ཟེར་བ། ཁྱེད་རང་གི་ལུགས་འདིར་ཚད་མ་གཞི་
མ་གྲུབ་ཟེར་ནས་རིགས་ཤེས་རྗེས་དཔག་ཚད་མ་ཡིན་པར་སྔར་བཤད་པ་ལྟར་གསུངས། སོ་སྐྱེའི་ཤེས་
པ་ལ་འཁྲུལ་ཤེས་ཀྱིས་ཁྱབ་པས། མེ་ཕར་བུས་པས་སྨ་ར་ཚུར་ཚིག་པས། རང་ཚིག་དངོས་འགལ་སྨྲ་
བའི་སེང་གེར་འགལ། །
༼༢༽ རྗེས་དཔག་ཡོད་དང་སྒྲུབ་ངག་མེད་པ་འགལ། །ཞེས་པ་ཡང་རྗེ་བླ་མ་ནི་དེ་འདྲ་མི་བཞེད་པས་
ཁྱེད་རང་རང་གིས་སངས་རྒྱས་བསྐྱངས་དང་ཟླ་བ་གྲགས་པ་གཉིས་ཀས་སྒྲུབ་ངག་ཡན་ལག་ལྔ་ལྡན་
རྒྱས་པར་བཀོད་པ་སོགས་སྒྲུབ་ངག་མང་དུ་ཡོད་པས་སོ། །བྱས་འདུག་ཅིང་། སྒྲུབ་ངག་ཀུན་རྫོབ་
བདེན་པ་ལས་མ་འདས་ལ། ཀུན་རྫོབ་བདེན་པ་ཚད་མས་མ་གྲུབ་པར་སྨྲ་བས། རྗེས་དཔག་སྒྲུབ་
ངག་ཡོད་མེད་གཉིས་ཀ་འགལ། །
༼༣༽ མཐུན་སྣང་མེད་དང་ཆོས་ཅན་ཚད་གྲུབ་འགལ། །ཞེས་པ་ཡང་། ཟླ་བས་དེ་ནི་དེ་ལྟར་མ་ཡིན་
ཏེ༑ ༑ཞེས་སོགས་དང་། དཔེ་ལ་ཡང་། འདྲ་བ་ཡོད་པ་མ་ཡིན་ཏེ། ཞེས་སོགས་ཀྱིས་དངོས་སྨྲ་བ་དང་།
-357 -



༄༅） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཐལ་འགྱུར་བ་གཉིས་ལ་ཆོས་ཅན་མཐུན་སྣང་བ་མེད་པར་གསུངས། དེ་ལ་དངོས་པོ་ཞེས་པ་འདིས་ནི་
ཆོས་ཅན་འཛིན་པ་ཡིན་ནོ། །ཞེས་བདག་སྐྱེ་མེད་པར་སྒྲུབ་པའི་ཆོས་ཅན་ཡོད་པར་གསུངས་པ་འགོག་
པར་འདུག་པས། ཟླ་བའི་རྗེས་འབྲངས་དེ་ཉིད་འགོག་པ་འགལ། །འདིར་ཁྱེད་ཀྱིས་ཕེར་འདོག་ཁ་པོ་
བྱས་ནས། བྱེ་བྲག་པ་དང་སངས་རྒྱས་པའི་དངོས་སྨྲ་བ་ལ་ཆོས་ཅན་མཐུན་སྣང་བ་ཡོད་པར་ཐལ་
བ་འཕེན་པ་ནི་འདོད་པ་ཁོ་ནའོ། །དབུ་མ་ཐལ་འགྱུར་བ་དང་དངོས་སྨྲ་བ་གཉིས་མཐུན་སྣང་དུ་གྲུབ་
པའི་ཆོས་ཅན་མེད་ཟེར་བ་ཡིན། མཐུན་སྣང་མེད་ཚུལ་ཡང་དངོས་སྨྲ་བ་རྣམས་ཀྱིས་ནི་ཆོས་གང་དང་
གང་ལ་ཡང་ཐལ་འགྱུར་བས་དགག་བྱའི་ཚད་དུ་ངོས་བཟུང་བའི་རང་བཞིན་གྱིས་གྲུབ་པའི་ཆ་དེ་ལས་
ཚད་མར་སོང་བས་ཁྱབ་པ་དང་། ཚད་མར་སོང་བའི་ཡུལ་གཙོ་བོ་དེ་ལ་མ་འཁྲུལ་པས་ཁྱབ་པ་ཁས་
ལེན་པ་ཡིན་གྱི། དངོས་སྨྲ་བ་རང་ལུགས་ཀྱི་རང་གི་མཚན་ཉིད་ཀྱིས་གྲུབ་པའི་བདེན་པར་གྲུབ་པའི་
ཆ་དེ་ལ་མ་འཁྲུལ་བས་ཁྱབ་པ་ཁས་ལེན་ཟེར་བ་མིན་པས་རྗེའི་གསུང་ལ་དེ་འདྲའི་གསལ་ཁ་ཡོད་པ་
རྣམས་ཁྱེད་རང་གི་མ་གཟིགས་པར་བུམ་སོགས་འདི་དག་དེ་ཉིད་དུ་མེད་ཅིང་། ཞེས་སོགས་མང་དུ་
དྲངས་ནས་དགག་པ་བྱེད་པར་འདུག །དེ་ལྟར་ན་ཁྱེད་རང་གིས་ཀྱང་
། རང་གཞན་གྲུབ་མཐའི་དབྱེ་བ་
རྣམས་མང་ཡང་། །ལྷན་སྐྱེས་འཁྲུལ་པའི་འཛིན་སྟངས་གྲུབ་འགོག་ཕྱིར། །མཐའ་ལ་ཞེན་དང་མཐའ་
བྲལ་སྨྲ་བར་འདུ། །ཀླུ་སྒྲུབ་ལུགས་ལས་གཞན་དང་དེ་ཉིད་དོ། །ཞེས་ཀླུ་སྒྲུབ་ཀྱི་ལུགས་མཐའ་བྲལ་སྨྲ་
བ་རྣམས་བདག་འཛིན་ལྷན་སྐྱེས་ཀྱི་ཞེན་ཡུལ་འགོག་པ་དང༌། ཐོགས་མེད་སོགས་མཐའ་ལ་ཞེན་ཅིང་
བདག་འཛིན་ལྷན་སྐྱེས་ཀྱི་འཛིན་སྟངས་རིག་པས་སྒྲུབ་པར་བཤད་པ་འདི་དང་། སེམས་ཙམ་པས་
བདག་འཛིན་ལྷན་སྐྱེས་ལ་སྐོར་དགུའི་རྣམ་གཞག་བྱས་ནས་སྒོམ་ལམ་བར་ཆད་མེད་ལམ་དགུས་སྤོང་
བར་གསུངས་ཤིང་། བདག་འཛིན་ལྷན་སྐྱེས་གཉིས་ཀའི་ཞེན་ཡུལ་འགོག་པར་ཁྱེད་རང་གིས་ཀྱང་།
རྣམ་རིག་སྨྲ་བའི་གཙུག་རྒྱན་སྐུ་མཆེད་གཉིས། །ངོ་བོ་ཉིད་དང་ཁྱད་པར་བཏགས་པ་དང་། །གཟུགས་
འཛིན་རྫས་གཞན་བདེན་པའི་ཀུན་བཏགས་ཏེ། །རྟོག་དང་རྟོག་མེད་ལྷན་སྐྱེས་ལ་སྣང་བའི། །ཆོས་
བདག་འདི་ཉིད་འགོག་ལ་སོ་སོར་བརྩོན། །ཞེས་བཤད་པ་ཡང་དངོས་འགལ་དུ་འགྱུར་རོ། །དབུ་མ་
པའི་ལུགས་ལ་ཚད་མ་ཡིན་ན་རང་གི་མཚན་ཉིད་ཀྱིས་མ་གྲུབ་པའི་ཆོས་ལ་འཁྲུལ་པའི་ཚད་མར་སོང་
བས་ཁྱབ་པ་ནི་རྟགས་མ་གྲུབ་པས་རྫུན་ཡིན། །
༼༤༽ ཕྱི་དོན་ཚད་གྲུབ་རྡུལ་ཕྲན་ཆ་བཅས་འགལ། །ཞེས་པ་ཡང་། དཔལ་ལྡན་ཟླ་བ་འགོག་པ་ཡིན་
- 358 -



Aག
» ༄༅། །སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ། །།ཅ༽
ཏེ༑ འཇུག་པ་ལས། མདོ་སྡེ་གང་ལས་ཕྱི་རོལ་སྣང་ཡོད་མིན། །སེམས་ནི་སྣ་ཚོགས་སྣང་ངོ་ཞེས་
གསུངས་པ། །གཟུགས་ལ་ཤིན་ཏུ་ཆགས་གང་དེ་དག་ལ། །གཟུགས་བཟློག་པ་སྟེ་དེ་ཡང་དྲང་དོན་
ཉིད༑ ༑འདི་ནི་སྟོན་པས་དྲང་དོན་ཉིད་གསུངས་ཤིང་། །འདི་ནི་དྲང་དོན་ཉིད་དུ་རིགས་པས་འཐད། །ཅེས་
ཕྱི་དོན་མེད་པར་སྟོན་པའི་མདོ་ལུང་རིགས་གཉིས་ཀྱིས་དྲང་དོན་དུ་བཀྲལ་ནས་ཐ་སྙད་དུ་ཕྱི་དོན་ཞལ་
གྱིས་བཞེས་པ་དང་། བཞི་བརྒྱ་པའི་འགྲེལ་པ་ལས། སྒྲའི་རྡུལ་ཕྲ་རབ་ནི་རྫ་ས་དགུའི་བདག་ཉིད་ཡིན་
པའི་ཕྱིར། སྒྲ་ནི་རྐྱང་པར་མི་འོང་ན། །ཞེས་གསུངས་པ་འདི་ཉིད་འགོག་པའི་ཕྱིར་རོ། །ཆོས་རྣམས་ཐམས་
ཅད་ལྟོས་གྲུབ་ཡིན་པ་དང་། །རྡུལ་ཕྲན་ཆ་མེད་འདོད་ན་ཤིན་ཏུ་འགལ། །
༥༽ རིགས་དྲུག་ཚད་མ་རྡོས་བཅས་ཚད་གྲུབ་འགལ། །ཞེས་པ་ཡང་མདོ་ལས་བསམ་གྱིས་མི་ཁྱབ་
པའི་གནས་བཞི་གསུངས་པའི་སེམས་ཅན་གྱི་ལས་ཀྱི་ནུས་པ་བསམ་གྱིས་མི་ཁྱབ་པ་འགོག་པར་འདུག་
པས༑ ལས་ཀྱི་ནུས་པས་ཅི་ཡང་ནུས་པ་དང་། །རྡོས་བཅས་ཆོས་གཉིས་གོ་གཅིག་མི་ནུས་འགལ། །
༦༽ སྐྲ་ཤད་མེད་དང་ཀླུང་རྣག་ཡོད་པ་འགལ། །ཞེས་པ་ནི། འཇུག་ཊཱིཀ་ལས་གཟུགས་བརྙན་
དངོས་པོ་ཡིན་ཞིང་ཤེས་པ་དང་ངོ་བོ་ཐ་དད་པས་ན། ཕྱི་རོལ་གྱི་དོན་ཡིན་ལ་དེ་ཡང་མིག་ཤེས་ཀྱི་
དམིགས་རྐྱེན་ཡིན་པས། གཟུགས་ཀྱི་སྐྱེ་མཆེད་དུ་བཞེད་པ་ཡིན་ཏེ། ཟླ་གཉིས་དང་སྐྲ་ཤད་དུ་སྣང་
བ་དང་སྒྱུ་མ་སོགས་དང་། སྒྲ་བརྙན་སོགས་ལ་ཡང་དེ་བཞིན་དུ་ཤེས་པར་བྱའོ། །ཞེས་དང་། རྨི་ལམ་ན་
མིག་ཤེས་སོགས་ལྔའི་ཡུལ་དབང་རྣམ་ཤེས་གསུམ་མེད་ཀྱང་རྨི་ལམ་རྨི་བཞིན་པའི་གང་ཟག་གི་ངོར་དེ་
གསུམ་དུ་དམིགས་པ་ཡོད་པས་རྨི་ལམ་གྱི་མིག་དང་། རྨི་ལམ་གྱི་མིག་ཤེས་དང་། རྨི་ལམ་གྱི་གཟུགས་
གསུམ་པོ་ཁས་བླངས་པར་སྟོན་གྱི། དེ་གསུམ་མིག་སོགས་སུ་གྲུབ་པར་འདོད་པ་མིན་ཏེ། སྒྱུ་མའི་རྟ་
གླང་དང་སྒྱུ་མའི་མི་ཁས་ལེན་ཀྱང་། དེ་དག་རྟ་གླང་དང་མིར་འདོད་མི་དགོས་པ་བཞིན་ནོ། །ཞེས་
གསུངས་པ་ལྟར། རབ་རིབ་ཅན་ལ་སྣང་བའི་སྐྲ་ཤད་ཡོད་ཀྱང་དེ་སྐྲ་ཤད་མིན། སྒྱུ་མའི་རྟ་དང་། རྨི་
ལམ་གྱི་གླང་པོ་ཆེ་ཡོད་ཀྱང་། དེ་གླང་ཆེན་སོགས་མིན་ཟེར་བ་ཡིན་ལ། དེ་ལ་རབ་རིབ་ཅན་ལ་སྣང་
བའི་གཞི་དེར་སྐྲ་ཤད་མཚན་ཉིད་པ་མེད་པ་ཡིན། དེའི་རྒྱུ་མཚན་འཕྲལ་གྱི་འཁྲུལ་རྒྱུ་རབ་རིབ་ཀྱི་ནད་
ཀྱིས་ཐེབས་པས་ལོག་ཤེས་ཡིན་ལ། ལས་སྟོབས་ལྡན་བསགས་པའི་ལྷ་མི་ཡི་དྭགས་གསུམ་གྱིས་
བརླན་ཞིང་གཤེར་བ་ཕོར་པ་གང་ལ་ཐུན་མོང་དུ་བལྟས་པའི་ཚེ་ལས་ཀྱི་ནུས་པས་གོ་ས་གཅིག་ན་ལས་
ཀྱི་ལྷན་ཅིག་བྱེད་རྐྱེན་དང་ཆུས་རྒྱུ་བྱས་ནས་བདུད་རྩི་ཆུ་རྣག་ཁྲག་གསུམ་མཚན་ཉིད་པར་གྲུབ་པ་སྲིད་
- 359 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཅེས་པ་ཡིན་པས། དེའི་ཚེ་དེ་འདྲ་བ་དེ་རྣག་ཁྲག་སོགས་མཚན་ཉིད་པ་ཡིན་པ་ལ་འགལ་བ་མེད་དེ།
ལས་ཀྱི་ནུས་པས་རྣག་ཡོད་ཅི་ཞིག་འགལ། །
༼༧༽ རྫས་གྲུབ་མེད་དང་དངོས་པོ་ཡོད་པ་འགལ། །ཞེས་པ་ནི། ཟླ་བས། དངོས་པོ་སྟོང་པ་གཟུགས་
བརྙན་ལ་སོགས་པ། །ཚོགས་ལ་བལྟོས་རྣམས་མ་གྲགས་པར་ཡང་མིན། །ཇི་ལྟར་དེར་ནི་གཟུགས་
བརྙན་སོགས་སྟོང་ལས། །ཤེས་པ་དེ་ཡི་རྣམ་པ་སྐྱེ་འགྱུར་ལྟར། །དེ་བཞིན་དངོས་པོ་ཐམས་ཅད་སྟོང་
ན་ཡང་། །སྟོང་ཉིད་དག་ལས་རབ་ཏུ་སྐྱེ་བར་འགྱུར། །ཞེས་དངོས་པོ་རྣམས་ངོ་བོས་སྟོང་ན་ཡང་རྒྱུ་ལས་
སྐྱེ་བར་གསུངས་པ་དང་། བཞི་བརྒྱ་པའི་འགྲེལ་པ་ལས། རང་དབང་དུ་གྲུབ་པ། རྫས་སུ་གྲུབ་
པ་སོགས་མིང་གི་རྣམས་གྲངས་སུ་མཛད་ནས་མེད་པར་བཞེད་པ་འགོག་པར་འདུག་པས། ཕྱོགས་སྔའི་
རིགས་པ་གང་ཡང་མ་ཤེས་པར། །ཕྱོགས་སྔ་འགོག་རློམ་རང་ལུགས་འགོག་པ་འགལ། །
༢༽ གཞན་སྐྱེ་མེད་དང་ས་སྨྱུག་རྫས་གཞན་འགལ། །ཞེས་པ་ཡང་། ཟླ་བའི་ལུགས་ལ་ཐ་སྙད་
ཙམ་དུ་ས་སྨྱུག་གཞན་དུ་ཁས་ལེན་པ་དང་མ་ལས་བུ་འབྱུང་བ་སོགས་ཁས་ལེན་ཡང་དེ་ཙམ་གྱིས་
གཞན་སྐྱེར་མི་འཇོག་གི་རང་གི་མཚན་ཉིད་ཀྱིས་གྲུབ་པའི་རྒྱུ་གཞན་ལས། རང་གི་མཚན་ཉིད་ཀྱིས་
གྲུབ་པའི་འབྲས་བུ་སྐྱེ་བ་གཞན་སྐྱེའི་དོན་ཡིན་པས། ཐལ་བ་འཕེན་རྒྱུ་ཟད་པ་ཡིན་ཏེ། ཐ་སྙད་ཙམ་གྱི་
གཞན་དང་རང་མཚན་གྱི། །གཞན་གྱིས་ཁྱད་པར་མི་ཤེས་གཞན་འགོག་འགལ། །ཁྱེད་ཀྱིས་དངོས་སྨྲ་
བས༑ གཞན་ལས་གཞན་འབྱུང་བ་ཡང་འཇིག་རྟེན་པ་ཡིས་རྟོགས་འགྱུར་ཏེ། །སྨྲས་པའི་ལན་དུ་བླུན་
པོ་ཚད་མར་རིག་པ་མ་ཡིན་ནོ། །ཞེས་པའི་དོན་ལ་དེ་ཁོ་ན་ཉིད་ལ་དཔྱོད་པའི་སྐབས་སུ་འཇིག་རྟེན་
པས་མཐོང་བ་ཚད་མ་མིན་ཞེས་སྨྲ་བ་ནི་མི་འཐད་དེ་རྒྱུ་གཞན་ལས་འབྲས་བུ་གཞན་འབྱུང་བ་ལ་ཐ་
སྙད་དུ་འཇིག་རྟེན་ཚད་མ་ཡིན་ན་གཞན་སྐྱེ་འཇིག་རྟེན་གྱི་ཐ་སྙད་དུ་ཡོད་པར་འགྱུར་ལ། དེ་ལྟར་ན་
གཞན་ལས་སྐྱེ་བ་འཇིག་རྟེན་ལས་ཀྱང་མེད་ཅེས་པ་དང་དངོས་སུ་འགལ་ལོ། །ཞེས་གསུངས་པ་ནི་ཟླ་
བ་གྲགས་པ་འགོག་པ་ཡིན་ཏེ། རང་འགྲེལ་ལས། གཞན་ལས་སྐྱེ་བ་དགག་པ་གང་ཡིན་པ་དེ་ནི་འཇིག་
རྟེན་པའི་ལྟ་བ་ཁོ་ན་ལ་གནས་ནས་ནི་མ་ཡིན་ནོ། །འོ་ན་ཅི་ཞེ་ན་འཕགས་པ་རྣམས་ཀྱིས་གཟིགས་པ་
ཁས་བླངས་ནས་ཡིན་ནོ། །ཞེས་གསུངས་པའི་ཕྱིར། དེས་ན་རྒྱུ་གཞན་ལས་འབྲས་བུ་གཞན་འབྱུང་
བ་འཇིག་རྟེན་གྱིས་མཐོང་། དེ་འཇིག་རྟེན་གྱི་ཐ་སྙད་དུ་ཡོད་ཀྱང་གཞན་སྐྱེ་ཡོད་མི་དགོས་སོ། །
༩༽ བདེན་རྫུན་ཡོད་དང་ཡང་ལོག་མེད་པ་འགལ། །ཞེས་པ་ནི་ཀུན་རྫོབ་བདེན་པ་ལ་སྤྱིར་ཡང་
-360 -



» ༄༅། །སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ། །༼ཅ༽
ལོག་མི་འབྱེད་ཀྱང་། འཇིག་རྟེན་ཤེས་ངོར་ཡང་ལོག་འབྱེད་པ་ཡིན་པས། དེ་ལ་ལྟོས་ནས་གཟུགས་
སོགས་ཡུལ་ལྔ་ལྟ་བུ་བདེན་པ་དང་ཡང་དག་ཡིན་ལ། འཕྲལ་གྱི་འཁྲུལ་རྒྱུས་བསླད་པའི་སྒྱུ་མའི་རྟ་གླང་
སོགས་རྫུན་པ་ཡིན་པས། འབྲེལ་མེད་ཚིག་ཚོགས་འགལ་བའི་ཁ་གྲངས་ཙམ། །རིགས་པ་སྨྲ་བའི་
མཁས་ལ་ཤིན་ཏུ་འགལ། །
(༡༠༽ ཡན་ལག་ལ་དཔྱད་བུམ་པ་མི་རྙེད་དང་། །སྐད་ཅིག་ལ་དཔྱད་ཞིག་པ་རྙེད་པ་འགལ། །
ཞེས་པ་ནི། འགྲེལ་པ་ཚིག་གསལ་ལས། འཇིག་པ་རྒྱུ་མེད་དུ་ཁས་བླངས་ནས་འདུས་བྱས་སྐད་ཅིག་
མར་སྨྲ་བ་ལྟར་ན་རྒྱུ་མེད་པས་འཇིག་པ་མེད་པའི་ཕྱིར་དངོས་པོས་སྐད་ཅིག་མ་འཇིག་པ་དང་བྲལ་བ་
རྣམས་འདུས་བྱས་སུ་ཇི་ལྟར་རུང་ཞེས་དང་། དབུ་མ་རྩ་བར། དངོས་དང་དངོས་མེད་འདུས་བྱས་ཡིན་
ཞེས་དང་། རྣམ་བཤད་རིགས་པའི་རྒྱ་མཚོ་ལས། སྐྱེ་བའི་རྐྱེན་གྱིས་རྒ་ཤི་ཞེས་གསུངས་པའི་རིག་
པས་དུས་གཉིས་པར་ཞིག་པ་དེ་དུས་དང་པོར་སྐྱེས་པ་ཙམ་ལ་ལྟོས་ཀྱི་གཞན་ལ་ལྟོས་མི་དགོས་པས་
ཞེས་སོགས་ཀྱིས། སེམས་ཅན་ཤི་བ་ནི་སེམས་ཅན་ཞིག་པ་ཡིན་ལ། དེ་སྐྱེ་བས་བསྐྱེད་པ་དང་། བུམ་
པ་ཞིག་པ་ནི་བུམ་པ་འགགས་པ་ཡིན་ལ་དེ་ཡང་བུམ་པ་ལས་བྱུང་བས་ཞིག་པ་འདུས་བྱས་སུ་བཞེད་
པ་འགོག་པར་འདུག་མོད་ཀྱང་། བུམ་པ་སྐད་ཅིག་གིས་འཇིག་ཚུལ་བསམས་པས་མཐར་བུམ་པ་ཞིག་
པ་རྟོགས་པ་དང་། བུམ་པ་གདགས་གཞིའི་སྟེང་ནས་བཙལ་ན་མི་རྙེད་པ་འགལ་ཟེར་བ་འདུག་པ།
མི་འགལ་འགལ་བར་འཛིན་པའི་རང་གི་སྐྱོན། །འབད་ནས་གཞན་ལ་བསྒྱུར་བར་བྱེད་པ་འགལ། །
(༡༡༽ རང་རྒྱུད་སྨྲ་བས་རང་བཞིན་སྨྲས་པ་དང་། །རང་བཞིན་མེད་བློ་དེ་ངོར་གྲུབ་པ་འགལ། །ཞེས་པ་
ནི༑ འཇུག་པ་ལས། གལ་ཏེ་རང་གི་མཚན་ཉིད་བསྟེན་གྱུར་ན། །ཞེས་སོགས་ཀྱིས། གལ་ཏེ་དངོས་པོ་
རྣམས་རང་གི་མཚན་ཉིད་ཀྱིས་གྲུབ་ན། རང་བཞིན་མེད་པར་མངོན་སུམ་དུ་རྟོགས་པའི་ཡེ་ཤེས་ཀྱིས་
ཡོད་པ་ཞིག་མེད་པར་རྟོགས་པས་སྐུར་པ་བཏབ་པར་འགྱུར་ལ། དེ་ལྟ་ན་དངོས་པོ་རང་གི་མཚན་ཉིད་
ཀྱིས་གྲུབ་པ་དེ་སྔར་ཡོད་པ་ཕྱིས་མེད་པ་བྱེད་མཁན། རང་བཞིན་མེད་རྟོགས་ཀྱི་བློ་དེ་ཉིད་ཡིན་པས།
སྟོང་ཉིད་རྟོགས་པའི་བློ་དེ་དངོས་པོ་རང་བཞིན་གྱིས་གྲུབ་པ་དེའི་འཇིག་རྒྱུར་ཐལ་བ་འཕེན་ལ། འདིའི་
དོགས་གཅོད་དུ་འདི་ལ་དབུ་མ་པ་རང་གི་མཚན་ཉིད་ཀྱིས་གྲུབ་པའི་སྐྱེ་བ་ཁས་ལེན་པ་རྣམས་རང་གི་
མཚན་ཉིད་ཀྱིས་གྲུབ་ཀྱང་བདེན་གྲུབ་ཏུ་མི་འགྲོ་བར་འདོད་པའི་རྒྱུ་མཚན་གྱིས། གཟུགས་སོགས་
རང་གི་མཚན་ཉིད་ཀྱིས་གྲུབ་ན། དེ་ཁོ་ན་ཉིད་མངོན་སུམ་དུ་གཟིགས་པས་དམིགས་མི་དགོས། ཞེས་
- 361-



)༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
སྨྲ་མོད་ཀྱང་། ཞེས་སོགས་འཇུག་ཊིཀ་ཏུ་རང་རྒྱུད་པས་འཕགས་པའི་མཉམ་གཞག་ཡེ་ཤེས་ཀྱིས་
དངོས་པོ་རང་གི་མཚན་ཉིད་ཀྱིས་མ་གྲུབ་པར་རྟོགས་པར་དངོས་སུ་ཁས་མི་ལེན་ཞིང་རང་གི་མཚན་
ཉིད་ཀྱིས་གྲུབ་ཀྱང་རིགས་པའི་དཔྱད་བཟོད་དུ་གྲུབ་མི་དགོས་པས་གཟུགས་སོགས་ཡེ་ཤེས་དེའི་
ངོར་ཡོད་མི་དགོས་པར་སྨྲ་ཡང་དེ་དག་ཐལ་འགྱུར་བས་རིག་པ་ཡང་དག་གིས་སྒྲུབ་ནུས་པས་དེ་ལྟ་
བུའི་ཐལ་བ་འཕེན་རིགས་པ་གསལ་བར་གསུངས་ཀྱང་། རྗེ་བླ་མས་མ་གསུངས་པའི་ཐལ་བ་འབྲལ་
མེད་ཅིག་ཁྱེད་རང་གིས་བཀོད་དེ་རྗེའི་གསུང་ཡིན་རྒྱུ་ཁུངས་བྱས་ནས་འདི་འདྲ་ཟེར་བ་ལ། ཐལ་བ་
འབྲེལ་མེད་རང་འཕངས་རང་གིས་འགོག །སྨྱོན་པ་མིན་པའི་སྐྱེ་བོ་ཀུན་དང་འགལ། ། །
(༡༢༽ ཉོན་མོངས་ཅན་མིན་མ་རིག་ཡོད་པ་དང་། །ཤེས་པར་གྱུར་པའི་ཤེས་སྒྲིབ་མེད་པར་འགལ། །
ཞེས་པ་ཡང་འབྲེལ་མེད་ཡིན་ཏེ། ཉོན་མོངས་ཅན་མིན་པའི་མ་རིག་པ་ནི། འཇུག་འགྲེལ་ལས། དེ་ལ་
མ་རིག་པའི་བག་ཆགས་ནི་ཤེས་བྱ་ཡོངས་སུ་གཅོད་པའི་གེགས་སུ་གྱུར་པ་ཡིན་ལ་ཞེས་གསུངས་པ་
ལྟར༔ མ་རིག་པའི་བག་ཆགས་ལ་འདོད་ལ། དེ་ཤེས་པར་ཁས་མི་ལེན་པས། མ་རིག་བག་ཆགས་མ་
རིག་པ་མིན་པས། །དེ་ཉིད་ཤེས་པར་སྒྲུབ་པ་ཁྱོད་ཉིད་འགལ། ། །
དོ༡༣༽ གཞུང་གཞན་ནས་འབྱུང་ཀུན་གཞི་རང་རིག་སོགས། །འགོག་ན་རང་ལུགས་དེ་དག་མི་འདོད་
དང༑ ༑སྡེ་བདུན་ལས་གསུངས་ཚད་མ་མི་འདོད་དང་། །རང་ལུགས་ཚད་མའི་རྣམ་གཞག་ཤེས་པ་
འགལ། །ཞེས་པ་ནི། འཇུག་པ་ལས། ཀུན་གཞི་དང་རང་རིག་སོགས་རྒྱས་པར་བཀག་ནས། བཞི་
བརྒྱ་པའི་འགྲེལ་པ་ལས། ཚད་མ་དང་གཞལ་བྱ་ལྟོས་གྲུབ་ཏུ་གསུངས། ཚིག་གསལ་ལས་ཚད་མ་
བཞི་གསུངས་པ་ལ་འགལ་བ་བསྒྲིགས་པར་སྣང་བས། བློ་གྲོས་ཆུང་ངུས་སྦྲང་བུ་བསད་སྙམ་པས། །
རྡོ་བས་ཕ་ཡི་ཀླད་པ་བཅོམ་ལ་ལྟོས། །འཇམ་དབྱངས་བླ་མར་གནོད་པ་བྱ་སྙམ་ནས། །ཟླ་བའི་ལུགས་
ཀུན་སྙིང་ནས་སུན་འབྱིན་འགལ། ། །
༡༤༽ མི་རྟག་སོགས་རྟོགས་རྣལ་འབྱོར་མངོན་སུམ་དང་། །དེ་ཡིས་སྦྱོར་ལམ་རྟོག་པར་མི་སླེབ་
འགལ། །ཞེས་པ་ནི། འཇུག་པ་རང་འགྲེལ་ལས། ལུང་འདི་ལས་ནི་ཉན་ཐོས་དང་རང་སངས་རྒྱས་རྣམས་
ལ་ཡང་། ཆོས་ཐམས་ཅད་རང་བཞིན་མེད་པར་ཤེས་པ་ཡང་ཡོད་དོ་ཞེས་བྱ་བར་གསལ་བར་ངེས་
ཏེ༑ དེ་ལྟ་མ་ཡིན་ན། དངོས་པོ་རང་བཞིན་མེད་པར་ཡོངས་སུ་ཤེས་པ་དང་བྲལ་བའི་ཕྱིར། འཇིག་རྟེན་
པའི་འདོད་ཆགས་དང་བྲལ་བ་ལྟར་ཞེས་སོགས་ལུང་རིགས་དུ་མས་ཐལ་འགྱུར་བའི་ལུགས་ལ་ཉན་
- 362 .



» ༄༅། །སྟག་ཚང་ལོཙྪ་བའི་བརྒལ་ལན་རྡོ་རྗེའི་གཟེགས་མ། །༼ཅ༽
རང་གིས་ཆོས་ཀྱི་བདག་མེད་རྟོགས་པར་བསྒྲུབས། དེ་མ་རྟོགས་ན་མངོན་པ་གཉིས་ནས་བཤད་པའི་
མི་རྟག་སོགས་བཅུ་དྲུག་གི་ལམ་ཙམ་ལ་གོམས་པར་བྱས་ཀྱང་ཉོན་མོངས་སྤོང་མི་ནུས་པ་སྒྲུབ་པ་
ལ་དོགས་པ་བཀོད་ནས་འོ་ན་ཐལ་འགྱུར་བའི་ལུགས་ཀྱི་བདག་མེད་ཕྲ་མོ་གཉིས་མ་རྟོགས་ཀྱང་།
མངོན་པ་གཉིས་ནས་བཤད་པའི་རགས་པའི་མི་རྟག་སོགས་བཅུ་དྲུག་མངོན་སུམ་དུ་རྟོགས་པ་དང༌། དཔེ་
གཞུང་དེ་དག་ནས་བཤད་པའི་ཉོན་མོངས་མངོན་གྱུར་མགོ་གནོན་པ་འོང་ངམ་མི་འོང་སྙམ་ན་རྣལ་འབྱོར་
མངོན་སུམ་སྒྲུབ་པའི་རིག་པས། བསྒྲུབས་ན་དེ་ལྟ་བུའི་རྣལ་འབྱོར་མངོན་སུམ་སྐྱེ་བ་དང་ཉོན་མོངས་
མངོན་འགྱུར་མགོ་གནོན་པ་འོང་མོད་ཀྱང་། དེ་ཙམ་གྱིས་སྦྱོར་ལམ་ཙམ་ཡང་ཐོབ་པར་མི་འཇོག་པ་
ནི་ཐལ་འགྱུར་བའི་ཐུན་མོང་མིན་པའི་ལུགས་ཡིན་གསུངས་པ་ཡིན་པས། མཁས་གྲུབ་རིན་པོ་ཆེས་
སྟོང་ཐུན་ལས་ཀྱང་དེ་འདྲ་བའི་ཡེ་ཤེས་དེ་དག་འཕགས་པའི་ཡེ་ཤེས་མ་ཡིན་ཞིང་རྣལ་འབྱོར་མངོན་
སུམ་ཚད་མ་ཡིན་པས་སོ་སོ་སྐྱེ་བོའི་རྒྱུད་ལ་རྣལ་འབྱོར་མངོན་སུམ་ཚད་མ་ཡོད་པར་བཞེད་པ་ཡིན་ནོ་
ཞེས་གསུངས་ལ། རང་རྒྱུད་པ་མན་གྱི་ལུགས་ལ་རྣལ་འབྱོར་མངོན་སུམ་ལ་ཡང་དག་པའི་དོན་རྟོགས་
ཟིན་གོམས་པ་ལས་བྱུང་བའི་འཕགས་པའི་ཡེ་ཤེས་ཀྱིས་ཁྱབ་པ་དང་། ཐལ་འགྱུར་བའི་ལུགས་ལ་སོ་
སྐྱེའི་རྒྱུད་ལ་རགས་པའི་མི་རྟག་སོགས་བཅུ་དྲུག་མངོན་སུམ་དུ་རྟོགས་པ་བྱུང་ཡང་ནང་འགལ་འོང་
བའི་དོན་ཅི་ཞིག་ཡོད། གཞན་སེམས་ཤེས་པའི་མངོན་ཤེས་ཀྱང་། ཡང་དག་པའི་དོན་རྟོགས་ཟིན་
གོམས་པར་བྱས་པ་མིན་པས།
(༡༥༽ གཞན་སེམས་ཤེས་པ་ཡིད་མངོན་ཡིན་པ་དང་། །བདེན་བཞི་ཤེས་པ་རྣལ་འབྱོར་མངོན་སུམ་
འགལ། །ཞེས་པ་ཡང་། གཞན་སེམས་ཤེས་པ་ཡིད་མངོན་ཡིན་པ་དང་། །རྣལ་འབྱོར་མངོན་སུམ་
ཁོ་རང་ཡིན་པ་འགལ། །ཞེས་པ་དང་ཁྱད་པར་མེད་པས། བཅོ་བརྒྱད་གྲངས་ཀ་ཚང་ཙམ་ཐལ་བ་
ཡིས༑ ༑རང་མཚང་སྟོན་དང་མཁས་པར་རློམ་པ་འགལ། །
༼༡༦༽ ཀུན་མཁྱེན་ཡེ་ཤེས་ཆོས་ཀུན་འཇལ་བ་ལ། །ཤེས་བྱའི་ཕྱེད་ལ་ཚད་མ་མིན་པ་འགལ། །ཞེས་
སྨྲས༑ དེའི་འགྲེལ་པར། ཇི་ལྟ་བ་མཁྱེན་པའི་ཡེ་ཤེས་དེ་ཤེས་བྱ་ཇི་སྙེད་པ་ལ་ཚད་མར་སོང་ན། དོན་
དམ་དཔྱོད་བྱེད་ཀྱིའམ། ཐ་སྙད་དཔྱོད་བྱེད་ཀྱི་ཚད་མ་གང་དུ་སོང་ཞེས་པ་ནི་ཐ་སྙད་དཔྱོད་བྱེད་ཀྱི་ཚད་
མར་སོང་བ་འདོད་པ་ཡིན། འོ་ན་དེ་ཆོས་ཅན། ཡུལ་དེ་ལ་ཐ་སྙད་དཔྱོད་བྱེད་ཀྱི་ཚད་མར་ཐལ། ཞེས་
པའང་འདོད་པ་ཡིན་ཏེ། ཡེ་ཤེས་གཅིག་ཡུལ་སོ་སོ་ལ་བལྟོས་ནས་ཚད་མ་སོ་སོར་ཁས་བླངས་པས་
-363-



ལ9 ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
གང་ལ་གནོད། དཔེར་ན་ཕ་རི་ཚུ་རི་བཞིན་ནོ། །དེས་ན་ཁྱེད་རང་སངས་རྒྱས་ལ་ཡེ་ཤེས་ཡོད་པར་
འདོད། དེས་ཀུན་རྫོབ་དང་དོན་དམ་གང་ཡང་མ་རྟོགས་དེ་གཉིས་གང་ཡང་ཡུལ་མིན་པར་འདོད་པས།
ཀུན་མཁྱེན་ཡེ་ཤེས་ཆོས་ཀུན་མི་མཁྱེན་དང་། །མ་རིག་པ་ཡིས་ཤེས་བྱ་ཕྱེད་འཇལ་འགལ། །
དོ༡༧༽ རྫས་ཡོད་བདག་སྨྲ་གནས་མ་བུར་ངེས་དང་། །རྣམ་ཤེས་བདག་སྨྲའི་དབུ་སེམས་ཡོད་པ་
འགལ། །ཞེས་པ་ནི། ཁ་ཅིག་དེ་ཉིད་གཞན་ཉིད་རྟག་མི་རྟག །ཅེས་སོགས་གསུངས་པ་ལྟར་གང་
ཟག་སྤྱི་ཙམ་པ་དེ། རང་གི་གདགས་གཞིའི་ཕུང་པོ་དང་གཅིག་ཐ་དད་གང་དུ་ཡང་བརྗོད་དུ་མེད། རྟག་
མི་རྟག་གང་དུ་ཡང་བརྗོད་དུ་མེད་པའི་རྫས་ཡོད་དུ་སྨྲ་བ་རང་སྡེའི་ནང་ནས་གནས་མ་བུར་ངེས་པ་དང་།
ཡིད་ཀྱི་རྣམ་པར་ཤེས་པ་བདག་གི་མཚན་གཞིར་འདོད་མཁན་གྱི་དབུ་སེམས་ཡོད་པ་འགལ་ཞེས་ཟེར་
བ་ནི་ཁྲོན་པའི་རུས་སྦལ་གྱི་དཔེ་ལྟར་ཁྱེད་རང་གིས་མ་མཐོང་བའམ། དེ་འདྲ་སྨྲས་ན་བདེན་སྙམ་ནས་
མི་མང་པོ་རྒྱལ་བ་ཙོང་ཁ་པ་ལ་མི་དགའ་འོང་། དེ་བྱུང་ན་ང་འཚེངས་སྙམ་པ་ཡིན་མོད། ཤེས་རབ་སྒྲོན་
མ་ལས། གང་ཟག་བཏགས་ཡོད་དུ་བསྒྲུབས་པ་ན། བདག་ཏུ་སྨྲ་བ་རྣམས་ཀྱི་གང་ཟག་ཕུང་པོ་ལ་
བཏགས་ཡོད་ཡིན་ན། གང་གི་མིང་གིས་འདོགས་པའི་གང་ཟག་བཏགས་ཡོད་མ་ཡིན་པ་ཞིག་གཞན་
ན་ཡོད་དེ། དཔེར་ན་བྲམ་ཟེའི་བུ་སྣ་ཉག་པ་ལ་སེང་གེ་ཞེས་བཏགས་པའི་ཚེ། གང་གི་མིང་གིས་
བཏགས་པའི་སེང་གེ་གཞན་དུ་ཡོད་པ་བཞིན་ནོ། །སྨྲས་པའི་ལན་དུ་ཁོ་བོ་ཅག་ཡིད་ཀྱིས་རྣམ་པར་ཤེས་
པ་ལ་བདག་གི་སྒྲ་དངོས་སུ་འདོགས་ཏེ། ཡང་སྲིད་པར་སྐྱེ་བ་ལེན་པའི་ཕྱིར་བདག་ཡིན་ནོ་གསུངས་
པ་འདི་ལ་གཟིགས། གནས་མ་བུ་འདོད་པ་ལྟར། གཅིག་ཐ་དད་རྟག་མི་རྟག་གང་དུ་ཡང་བརྗོད་དུ་མེད་
པའི་བདག་རྫས་ཡོད་དུ་འདོད་མཁན་གྱི་དབུ་སེམས་གང་རུང་ཡོད་བྱས་ན་འགལ་བ་ཡིན་མོད། རབ་ཏུ་
མི་གནས་དབུ་མར་ནན་འཚངས་ནས། །གཞི་མེད་བག་ཙམ་སྐུར་འདེབས་བྱེད་པ་འགལ། །དེས་ན་
ཁྱེད་ཀྱིས་གསུང་རབ་དཔང་པོར་བྱེད་མི་དགོས་པས་མང་པོ་ཞིག་འཕྲལ་དུ་འཚེངས་སོ་ཞེས་གསུངས་
པ་ནི་དེ་བཞིན་ནོ་ཞེས་བྱའོ། །གཞན་ཡང་ཁྱེད་ཀྱིས་གོང་དུ། བདེན་རྫུན་ཡོད་དང་ཡང་ལོག་མེད་
པ་འགལ། །ཞེས་པའི་སྐབས་སུ། སྤྱོད་འཇུག་ལས། རྒྱུན་རིང་ཙམ་གྱིས་ཇི་ལྟར་ན། །སེམས་ཅན་
བདེན་པར་ཡོང་བ་ཡིན། །ཞེས་སྒྱུ་མའི་རྟ་གླང་དང་སེམས་ཅན་དངོས་ལ་བདེན་རྫུན་རྒྱུན་རིང་ཐུང་གིས་
མི་ཕྱེད་པར་གསུངས་སོ། །ཞེས་པ་འདི་སུ་ལ་འདྲེན། སྒྱུ་མའི་རྟ་གླང་བདེན་པར་མ་གྲུབ། སེམས་ཅན་
བདེན་པར་གྲུབ་ཟེར་མཁན་ལ་དེ་དྲོངས། ངེད་ལ་དོན་མི་འདུག །ཡང་ཁྱེད་ཀྱིས་རྫུན་ཁོ་ན་ལབས་
ར་
-364-



༄༅། །སྟག་ཚང་ལོཙྪབའི་བརྒལ་ལན་རྡོ་རྗེའི་གཟེགས་མ། །(ཅ
ནས༑ དབུ་མ་པ་རང་ལུགས་ལ་ཀུན་རྫོབ་ལ་ཡང་ལོག་གི་དབྱེ་བ་མེད་པའི་གད་རྒྱངས་དྲག་པོ་བསྒྲགས་
བཞིན་དུ། རྨི་ལམ་གྱི་མེས་དོན་བྱེད་མི་ནུས་ལ། སད་པའི་མེས་ནུས་པས། ཚད་མས་གྲུབ་པ་དང་མ་
གྲུབ་པར་འཇོག་གོ། །ཞེས་སྨྲ་བ་ཡང་། འགལ་འདུ་ཆེ་ཤོས་ཡིན་ཏེ་འདི་ལྟར་གཉིད་ཆུང་སད་ཁའི་མེ་
བཞིན་དུ་ཚ་བར་རྨི་ལམ་དུ་སྣང་བ་དེས། བསྲེག་པའི་བྱ་བ་བྱེད་མི་ནུས་པར་ཐལ། ནུས་ན་སད་མ་ཐག་
ཏུ་བསྲེག་དགོས་པ་ལས་མི་བསྲེག་པའི་ཕྱིར་ཞེ་ན། གཉིད་མོ་ཆེའི་རྨི་ལམ་དམྱལ་བ་ནས་འཚེ་འཕོ་ཁའི་
མེ་དེ་ཆོས་ཅན། བསྲེག་པའི་དོན་བྱེད་མི་ནུས་པར་ཐལ། ནུས་ན་གནས་སྐབས་ལུས་གཞན་བརྗེས་
མ་ཐག་གི་ལུས་དེ་དང་མཐར་ཐུག་གཉིད་མོ་ཆེ་སངས་དུས་སུ་བསྲེག་དགོས་པ་ལས་མི་བསྲེག་པའི་
ཕྱིར༑ ལུས་སེམས་བརྗེས་ནས་བསྲེག་མི་དགོས་ཀྱི། མ་བརྗེས་པའི་ལུས་ལ་ཚོར་བ་དྲག་ཏུ་བསྐྱེད་ནུས་
པ་ཉིད་ཀྱིས་དོན་བྱེད་ནུས་པར་གྲུབ་བོ་ཞེ་ན། གཉིད་ཆུང་ལ་ཡང་མཚུངས་སོ། །ཞེས་བྲིས་འདུག་པ།
ཁོ་བོའི་བླ་མ་དམ་པ་ནི། འཇུག་ཊཱིཀ་ཆེན་མོ་ལས། འོ་ན་རང་ལུགས་ཀྱི་རྨི་ལམ་གྱི་གཟུགས་གསལ་
བར་སྣང་བ་རྣམས། ཆོས་ཀྱི་སྐྱེ་མཆེད་པའི་གཟུགས་སུ་འདོད་དམ་མི་འདོད་ཅེ་ན། རྨི་ལམ་ན་དབང་
ཤེས་མེད་པས་ཡུལ་ལྔར་སྣང་བ་རྣམས་ནི་ཡིད་ཤེས་ཁོ་ན་ལ་སྣང་བས་ན། དེ་ལ་གཟུགས་ཀྱི་སྐྱེ་མཆེད་
སོགས་ལྔ་བཞག་ཏུ་མེད་ཀྱང་། ཡིད་ཙམ་གྱི་ངོར་ཀེང་རུས་གསལ་བར་སྣང་བ་ལྟ་བུ་ཆོས་ཀྱི་སྐྱེ་
མཆེད་དུ་འཇོག་པ་དང་འདྲ་བས། ཆོས་ཀྱི་སྐྱེ་མཆེད་ཀྱི་གཟུགས་ཡིན་ལ། དེ་ཡང་དེའི་གཟུགས་ལྔ་
ལས་ཀུན་བརྟགས་པའི་གཟུགས་ཡིན་ནོ་ཞེས་གསུངས་པ་ལྟར། རྨི་ལམ་གྱི་མེ་ཆོས་ཀྱི་སྐྱེ་མཆེད་ཀྱིས་
བསྡུས་པའི་གཟུགས་སུ་བཞེད་པས། དོན་བྱེད་ནུས་པར་བཞེད་ལ། རྨི་ལམ་དང་སད་པའི་མེ་
གཉིས་ཀ་དོན་བྱེད་ནུས་པར་བཞེད། དོན་བྱེད་ཚུལ་རང་ཉིད་སྐྱེས་ནས་མ་འགགས་པའི་སྐབས་དེར་
དོན་བྱེད་པར་འདོད་པས། དེས་དོན་བྱེད་མི་ནུས་པར་ཐལ། རང་ཉིད་འགགས་ནས་དོན་བྱེད་མི་ནུས་
པའི་ཕྱིར་ཟེར་མཁན་ཡོད་ན། དེ་ལ་དགག་པ་གྱིས། འབྲེལ་མེད་ཀྱི་ཕྱོགས་སྔ་རེ་བཀོད་ནས། དེ་
ལ་འབྲེལ་མེད་ཀྱི་དགག་པ་རེ་བགྱིས། དེས་ན་སད་པའི་མེ་དང་རྨི་ལམ་གྱི་མེ་ལ་བདེན་རྫུན་ཁྱད་མེད་
གཉིས་ཀ་རྫུན་པ་ཡིན། འོན་ཀྱང་འཇིག་རྟེན་ན་རྨི་ལམ་གྱི་མེས་བསྲེག་པ་དང་། རྨི་ལམ་གྱི་
མིས་དམག་འཐབ་པ་དང་། རྨི་ལམ་གྱི་ནོར་ཉོ་འཚོང་མི་རུང་ལ། སད་པའི་དེ་རྣམས་ཀྱིས་རང་རང་གི་
བྱ་བ་དེ་དག་ནུས་པས། འཇིག་རྟེན་ཤེས་ངོ་ན་བདེན་རྫུན་འབྱེད་པ་ཡིན། ཁྱེད་ཐ་སྙད་ཙམ་དུ་ཡང་རྨི་
ལམ་དང་སད་པ་ལ་ཁྱད་པར་མེད་ན། རྨི་ལམ་གྱི་མི་ཆོས་ཅན། ཁྱོད་སེམས་ལྡན་གྱི་གང་ཟག་ཡིན་
- 365 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ; {༼༡༽
པར་ཐལ། མི་ཡིན་པའི་ཕྱིར། འདོད་ན་སྒྱུ་མའི་མི་ལ་ཡང་མཚུངས་པས། སྒྱུ་མའི་སྐྱེས་བུ་བསད་སོགས་
ལ༑ ༑སེམས་མེད་ཕྱིར་ན་སྡིག་མེད་དེ། །ཞེས་སྒྱུ་མའི་མི་ལ་སེམས་མེད། སད་པའི་མི་ལ་སེམས་ཡོད་
པར་སྤྱོད་འཇུག་ལས་གསུངས་པ་དང་འགལ་ལོ། ། །
རྩ་བའི་གསུམ་པ་འགལ་བ་ཡོད་པའི་རྒྱུ་མཚན་གྱི་དངོས་ལན་བཏབ་པའི་སྒོ་ནས་རང་གི་ཚིག་ལ་
ནང་འགལ་བསྟན་པ་ནི། དེ་ལྟར་འགལ་བའི་ཁུར་ཆེན་ཡོད་པའི་རྒྱུ། །རྣམ་དཔྱད་མེད་པར་འཇིག་རྟེན་
ཉིད་ལ་ཞེས། །ཡང་ཡང་སྨྲས་ཀྱང་རྟོག་གེར་གོམས་པའི་མཐུས། །འཐད་པ་བཅུག་ནས་དཔྱད་ཅིང་
བསྒྲུབས་པས་སོ། །ཞེས་སྨྲས་པ་ལ། དེ་ལྟར་འགལ་ཁུར་རང་ལ་འཁོར་བའི་རྒྱུ། །ཐ་སྙད་ཐ་སྙད་རིག་
པས་མི་དཔྱོད་པར། །དོན་དམ་རིགས་ཤེས་དཔྱད་ངོར་འཇོག་གོ་ཞེས། །འཐད་པ་བཅུག་ནས་དཔྱད་
ཅིང་བསྒྲུབས་པས་སོ། །ཞེས་སྨྲ་བར་བྱ་སྟེ། རྣམ་གཞག་མཐའ་དག་གནས་སྐབས་གསུམ་ལ་སྦྱར། །ཅུང་
ཟད་དཔྱད་ངོར་གཞི་ལམ་འབྲས་བཤད་པའོ། །ཞེས་བྲིས་འདུག་པ། འོ་ན་ཅུང་ཟད་དཔྱད་ངོར་གཞི་
ལམ་འབྲས་བུ་གསུམ་ཡོད་པར་ཐལ། འདོད་པའི་ཕྱིར། འདོད་ན་འཁོར་གསུམ་བཅོ་བརྒྱད་པོ་ཐམས་
ཅད་ཁྱེད་རང་ལ་འཁོར་བར་ཐལ། ཀུན་རྫོབ་བདེན་པ་འཐད་པ་བཅུག་ནས་དཔྱད་ངོར་འཇོག་པའི་
ཕྱིར༑ རྟགས་སོང་། ཁྱབ་སྟེ། འཐད་པ་བཅུག་ནས་དཔྱད་ཅིང་བསྒྲུབས་པས་སོ། །ཞེས་གསུངས་པའི་
ཕྱིར༔ འཁོར་གསུམ། གཞན་ཡང་དེ་མེད་པར་ཐལ། གནས་སྐབས་གཉིས་པ་ཅུང་ཟད་དཔྱད་པ་དོན་
དམ་དཔྱོད་བྱེད་ལ་བྱེད་པ་ཁྱེད་རང་གི་ལུགས་ཡིན་པས། དེའི་དཔྱད་ངོར་གཞི་ལམ་འབྲས་གསུམ་མེད་
པར་ཐལ། དེའི་ངོར་དོན་དམ་བདེན་པ་བདེན་སྟོང་གཅིག་པུ་ལས་མེད་པའི་ཕྱིར། མ་གྲུབ་ན། དེར་
ཐལ༑ དོན་དམ་ཅུང་ཟད་དཔྱད་པའི་རིགས་ཤེས་ངོར། །ཞེས་གསུངས་པའི་ཕྱིར། གཞན་ཡང་། གཞི་
ལམ་འབྲས་བུ་གསུམ་དང་རྣལ་འབྱོར་ཀུན་རྫོབ་ཆོས་ཅན། ཅུང་ཟད་དཔྱད་དོན་མི་རྙེད་པར་ཐལ། ཀུན་
རྫོབ་བདེན་པ་ཡིན་པའི་ཕྱིར། ཁྱབ་སྟེ། ཁྱེད་རང་གིས་མ་དཔྱད་འཁྲུལ་ངོར་རྙེད་པ་ཀུན་རྫོབ་བདེན་
པའི་མཚན་ཉིད་དང་། མ་དཔྱད་པ་སྨོས་པའི་དགོས་པ་དཔྱད་ངོར་རྙེད་པ་གཅོད་པའི་ཆེད་དུ་ཡིན་པར་
གསུངས་པའི་ཕྱིར། གཞན་ཡང་གནས་སྐབས་གཉིས་པ་དོན་དམ་དཔྱོད་པའི་རིགས་ཤེས་ཀྱི་ངོར་ཀུན་
རྫོབ་བདེན་པ་ཐམས་ཅད་འཇོག་པར་ཐལ། དེའི་ངོར་གཞི་ལམ་འབྲས་བུ་གསུམ་ཀ་འཇོག་པའི་ཕྱིར།
རྟགས་སོང་། འདོད་ན། ཁྱེད་རང་གི་དེ་མ་ཐག་ཏུ་ཐ་སྙད་ཀུན་རྫོབ་ནི་ཆོས་ཅན། རིག་པས་དཔྱད་ངོར་
མི་འཇོག་སྟེ། མ་བརྟགས་མ་དཔྱད་པའི་ལྷན་སྐྱེས་ཀྱི་ངོར་འཇོག་པའི་ཕྱིར་རོ། །ཞེས་པ་འདི་དང་དངོས་
- 366 -



)༄༅། །སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ། །༼ཅ༽
སུ་འགལ་བས། འཁོར་གསུམ། ཐ་སྙད་མ་དཔྱད་འཇིག་རྟེན་ལྷན་སྐྱེས་ངོར། །ཞེས་པ་དང་། གཞི་ཕུང་
ཁམས་སྐྱེ་མཆེད། ལམ་དཔྱོད་པ་ཐབས་ཕྱོགས། འབྲས་བུ་སྐུ་དང་འཕྲིན་ལས་ལ་སོགས་པ་ནི། མ་
བརྟགས་མ་དཔྱད་པའི་ཐ་སྙད་ཀྱི་རྣམ་གཞག་དང་སྦྱར་ལ་ཞེས་བྲིས། ཡང་ལམ་དང་འབྲས་བུ་འཇིག་
རྟེན་རང་ག་བའི་ཐ་སྙད་ལ་མ་གྲགས་པས། རྣལ་འབྱོར་ཀུན་རྫོབ་ཡིན་པ་ལ་བསམས་ནས། གཉིས་པ་
ཅུང་ཟད་དཔྱད་ངོར་གཞི་ལམ་འབྲས་བུ་གསུམ་བཤད་པ་ལ་ཞེས་བྲིས། རེས་འགའ་དབུ་མ་པ་གཉིས་
ཀྱི་ཁྱད་པར་ཐ་སྙད་ཚད་གྲུབ་འདོད་མི་འདོད་ཙམ་ཞིག་ཡིན་ཟེར། རེས་འགའ་བདེན་མེད་སྒྲུབ་པའི་
རྟགས་སྦྱོར་གྱི་ཆོས་ཅན་མེད་པ་དང་ཡོད་པའི་ཁྱད་པར་ཡིན་ཟེར། རེས་འགའ་ཐལ་འགྱུར་བའི་ལུགས་
ལ་རྣལ་འབྱོར་ཀུན་རྫོབ་ཙམ་ཚད་མས་གྲུབ། དེ་ཡང་ཅུང་ཟད་དཔྱད་ངོར་གྲུབ་ཟེར་བ་འདུག་པ་ཐུགས་
ཧ་ཅང་ངེས་པོ་མེད་ན་ངལ་གསོ་མཛོད། ཁྱེད་རྒྱལ་བ་ཙོང་ཁ་པ་ལ་སྐྱོན་བརྗོད་ཙ་ན། ཐ་སྙད་པའི་ཚད་
མས་ཀུན་རྫོབ་ཀྱི་ཆོས་དཔྱད་པ་ལ་ངན་སྨྲས་བྱས་ནས་ཁྱེད་རང་ཀུན་རྫོབ་ཀྱིས་ཆོས་རིགས་ཤེས་ཀྱི་
ངོར་འཇོག་པ་ཅི་ཡིན། ཡང་ཁྱེད་མཐའ་བཞི་སྐྱེ་འགོག་ལ་སོགས་པ་ཅུང་ཟད་དཔྱད་པའི་རིགས་ཤེས་
ཞེས་མཐའ་བཞི་སྐྱེ་འགོག་དང་སོགས་ཁོང་ནས་གཅིག་དུ་བྲལ་དང་། མུ་བཞི་སྐྱེ་འགོག་སོགས་ཅུང་
ཟད་དཔྱད་པའི་ཤེས་པར་བྱས་འདུག་པ་མཐར་ཐུག་དཔྱོད་པའི་རིགས་ཤེས་ཞེས་པ་འདི་ཚོ་ལ་ཟེར་ཏེ།
ལྟ་བ་གཏན་ལ་འབེབས་པའི་རིག་པ་དེ་རྣམས་ལས་ལྷག་པ་མགོན་པོ་ཀླུ་སྒྲུབ་ཀྱིས་མ་གསུངས་པའི་
ཕྱིར༔ ཤིན་ཏུ་དཔྱད་པ་མཉམ་གཞག་རྣམ་པར་མི་རྟོག་པའི་ཡེ་ཤེས་ལ་བྱེད་པ་མི་འཐད་དེ། དེ་ལ་དཔྱད་པ་
མེད་པའི་ཕྱིར། ཡང་ཁྱེད་ཀྱིས་ཐ་སྙད་ཙམ་དུ་ཡང་མཐའ་བཞི་དང་བྲལ་བའི་སྤྲོས་བྲལ་ལ། འདི་ནི་ཁོ་
བོ་ཡོངས་གཅོད་དུ་གྲུབ་པའི་སྒྲུབ་པ་ལྟ་ཞོག །དགག་བྱ་རྣམ་པར་བཅད་ཙམ་གྱི་མེད་དགག་ཙམ་དུ་ཡང་
མི་འདོད་དེ། ཞེས་པ་ནི་འཕགས་པ་ཡབ་སྲས་ཀྱི་གཞུང་ཐམས་ཅད་དང་འགལ་བ་ཡིན་ཏེ། སྤྲོས་
བྲལ་དེ་ཡོད་ན་དགག་སྒྲུབ་གང་རུང་ལས་མ་འདས་ལ། མ་ཡིན་དགག་དང་མེད་དགག་དང་སྒྲུབ་པ་
གང་ཡང་མ་ཡིན་པར་ཁས་བླངས་པའི་ཕྱིར་རོ། །ཡང་ཁྱེད་ཀྱིས་མཉམ་གཞག་ཡེ་ཤེས་ལ་ཆོས་ཉིད་ཀྱི་
རྣམ་པ་མ་ཤར་བར་བཤད། ཡང་སོ་སོ་རང་རིག་ཡེ་ཤེས་སྤྱོད་ཡུལ་ལ། །ཞེས་ཡུལ་གྱི་ཤེར་ཕྱིན་ལ་
བསམས་ནས་མཉམ་གཞག་ཡེ་ཤེས་ཀྱི་ཡུལ་དུ་བསྟན་པའི་ཕྱིར་རོ། །ཞེས་པ་བྲིས་འདུག་པ། ཤེས་
པས་ཡུལ་རྣམ་མེད་དུ་འཛིན་པ་བྱེ་བྲག་སྨྲ་བའི་ལུགས་ཡིན། ཡང་ཁྱེད་ཀྱིས་ཀུན་རྫོབ་བདེན་པ་ཚད་
མས་མ་གྲུབ་པར་བཤད་ནས། དེ་ལ་མཚན་ཉིད་དབྱེ་བ་བཤད་དེ། འདི་ལྟར་བདེན་གཉིས་ཀྱི་མཚན་
- 367 -



(9༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཉིད་ནི། རིམ་བཞིན་མ་དཔྱད་འཁྲུལ་ངོར་རྙེད་པའི་དོན་དང་། མ་འཁྲུལ་འཕགས་པའི་རིག་ངོར་རྙེད་
པའི་དོན་ཞེས་བྱ་སྟེ། ཞེས་བྲིས་འདུག་པ། འོ་ན་བདེན་གྲུབ་ཆོས་ཅན། ཀུན་རྫོབ་བདེན་པར་ཐལ།
མ་དཔྱད་འཁྲུལ་ངོར་རྙེད་པའི་ཕྱིར། རྟགས་དེར་ཐལ། ཁྱེད་རང་གིས་འཁྲུལ་སྣང་མ་བརྟགས་མ་དཔྱད་པ་ལ་
ཅི་ཡང་སྲིད་མོད་ཅེས་གསུངས་པའི་ཕྱིར། འདོད་ན། དེ་ཆོས་ཅན། གཞི་མ་གྲུབ་པར་ཐལ། རྟགས་དེའི་
ཕྱིར༑ ཁྱབ་སྟེ། ཁྱེད་རང་གིས། བདེན་གཉིས་ཀྱི་ནང་དུ་འོང་དོན་མེད་དེ། གཞི་མ་གྲུབ་པའི་ཕྱིར་རོ། །ཞེས་
བྲིས་འདུག་པ་འདི་ཅི་ཡིན། འཁོར་གསུམ། ཡང་། དོན་དམ་བདེན་པ་ཆོས་ཅན། གནས་སྐབས་གསུམ་
པ་ཤིན་ཏུ་དཔྱད་ངོར་རྙེད་པར་ཐལ། མ་འཁྲུལ་འཕགས་པའི་རིག་ངོར་རྙེད་པའི་དོན་ཡིན་པའི་ཕྱིར།
རྟགས་ཁས། འདོད་ན་མི་རྙེད་པར་ཐལ། ཁྱེད་རང་གིས་དོན་དམ་པའི་བདེན་པ་ནི་ཆོས་ཅན། མ་
བརྟགས་མ་དཔྱད་པ་དང་ལེགས་པར་དཔྱད་པ་གཉིས་ཀྱི་ངོར་མི་འཇོག་སྟེ། མཐའ་བཞི་སྐྱེ་འགོག་
ལ་སོགས་པ་ཅུང་ཟད་དཔྱད་པའི་རིགས་ཤེས་ཚད་མའི་ངོར་ཡོད་པའི་གཞལ་བྱ་ཡིན་པའི་ཕྱིར། ཞེས་
གསུངས། འཁོར་གསུམ། དངོས་འགལ་གྱི་འཕྲེང་བ་འདི་རྣམས་མགུལ་དུ་བཞེས་ལ་ཕྱིན་ཆད་རྒྱལ་བ་
ཙོང་ཁ་པ་ལ་ངན་སྨྲས་མ་མཛད་ཅིག །ཡང་ཁྱེད་ཀྱིས་རྫ་བུམ་ནང་གི་ནམ་མཁའ་ཡིན་ན། གསེར་བུམ་
ནང་གི་ནམ་མཁའ་མ་ཡིན་པ་བུད་ཅེས་འབུད་ཐུབ་པ་དགོས་ཀྱི། དེ་མི་ཐུབ་ན་མུ་སྟེགས་བྱེ་བྲག་པ་དང་
རང་སྡེ་བྱེ་བྲག་ཏུ་སྨྲ་བའི་ནམ་མཁའ་ངོས་འཛིན་དང་ཁྱད་མེད་དོ། །དེ་བཞིན་དུ། རབ་འབྱོར་གྱིས་དེ་
བཞིན་ཉིད་ཡིན་ན་དེ་བཞིན་གཤེགས་པའི་དེ་བཞིན་ཉིད་མ་ཡིན་པ་བུད་ཅེས་འབུད་མི་ནུས་པར། དེ་
གཉིས་ངོ་བོ་གཅིག་པ་ཙམ་ལ་དགོངས་ཤིང་དེ་ཡང་བདེན་སྟོང་ཙམ་དུ་ངོ་བོ་གཅིག་པས་སོ། །ཞེས་
ཟེ་འགྲིམ་པ་ནི། ཞེས་ལྟ་བ་མཐོ་མདོག་ཁ་པོ་གསུངས་པ་འདི་ནི་བཞི་བརྒྱ་པའི་འགྲེལ་པ་ལས། ཇི་
ལྟར་རོ་མཚུངས་པའི་ཕྱིར་གཅིག་ཏུ་རྒྱ་མཚོའི་རོ་མྱངས་པར་འགྱུར་བ་དེ་བཞིན་དུ་དངོས་པོ་རྣམས་
ཀྱི་འདུས་བྱས་སྟོང་པ་ཉིད་ཀྱང་ཡིན་ཏེ་མཚན་ཉིད་མཚུངས་པའི་ཕྱིར་རོ། །ཞེས་པ་ལ་ཟུར་ཟ་བར་འདུག་
ཀྱང་༑ སྒྲིབ་པ་གཉིས་ཀ་དང་བྲལ་བའི་སངས་རྒྱས་ཀྱི་ཆོས་ཉིད་ཆོས་ཅན། ཁྱི་ནག་དོམ་བུའི་ཉོན་
མོངས་ཀྱི་ཆོས་ཉིད་ཡིན་པར་ཐལ། དེ་བཞིན་གཤེགས་པའི་ཡེ་ཤེས་ཀྱི་ཆོས་ཉིད་ཡིན་ན་ཁྱི་ནག་དོམ་
བུའི་ཉོན་མོངས་ཀྱི་ཆོས་ཉིད་མ་ཡིན་པར་འབུད་རིགས་པའི་ཕྱིར། འདོད་ན། དེ་ཆོས་ཅན། ཁྱི་
ནག་དོམ་བུའི་ཉོན་མོངས་དང་རྟེན་བརྟེན་པ་ཡིན་པར་ཐལ། དེའི་ཆོས་ཉིད་ཡིན་པའི་ཕྱིར། འདོད་ན།
ཁྱི་ནག་དོམ་བུའི་རྒྱུད་ལ་དག་པ་གཉིས་ལྡན་གྱི་ཆོས་སྐུ་ཡོད་པར་ཐལ། འདོད་ན་ཤིན་ཏུ་ལེགས་འདུག་
-368 -



» ༄༅། །སྟག་ཚང་ལོཙྪ་བའི་བརྒལ་ལན་རྡོ་རྗེའི་གཟེགས་མ། །ཅ༽
གོ༑ ༑དེ་ལྟར་ན་སྤྱིར་དབུ་མ་པའི་ལུགས་ལ་ཚད་མ་མེད་པར་རང་ཡང་སྟོང་ཉིད་རྟོགས་པའི་རིགས་ཤེས་
རྗེས་དཔག་ཚད་མ་ཡིན་ཟེར་བ་དང་། ཚད་མས་ཡུལ་འཇལ་ན་བསླུ་མེད་ཚུགས་ཐུབ་དང་བདེན་གྲུབ་ཏུ་
གཞལ་དགོས་ཞེས་པ་དང་། རིགས་ཤེས་རྗེས་དཔག་གིས་རང་ཡུལ་བདེན་གྲུབ་ཏུ་རྟོགས་པ་དང་། སྟོང་
ཉིད་དེ་སྟོང་ཉིད་དོན་སྤྱིའི་ཚུལ་གྱིས་རྟོགས་པའི་ཚེ་བློ་ཡི་ཡུལ་ཡིན་ལ་མངོན་སུམ་དུ་རྟོགས་པའི་ཚེ་བློ་ཡི་
ཡུལ་མ་ཡིན་པ་དང་། སངས་རྒྱས་ཀྱིས་ཡེ་ཤེས་རང་བཞིན་གྱིས་སྐྱེ་བ་མེད་པའི་རྣམ་ལྡན་དུ་སྐྱེས་
ལ་དེའི་ཡུལ་མེད་པ་དང་། སངས་རྒྱས་ལ་ཇི་སྙེད་པ་མཁྱེན་པ་མེད་པ་སོགས་ནི་ཡུལ་ཡུལ་ཅན་ལ་སྐུར་
པ་འདེབས་པ་ཡིན་ལ། ཀུན་རྫོབ་བདེན་པ་ཐམས་ཅད་ཉོན་མོངས་ཅན་གྱི་མ་རིག་པས་བཞག་ལ།
རྫུན་པའི་ཀུན་རྫོབ་ཙམ་པོའམ་དབུ་མ་པའི་ཀུན་རྫོབ་ཉོན་མོངས་ཅན་མ་ཡིན་པའི་མ་རིག་པས་བཞག་
པས༑ དབུ་མ་པའི་རང་ལུགས་ལ་ཀུན་རྫོབ་བདེན་པ་གཞི་མ་གྲུབ་ཟེར་བ་ནི་བདེན་པ་གཉིས་ཀྱི་རྣམ་
གཞག་དང་། མར་འཁོར་བའི་རྒྱུ་འབྲས། ཡར་ཐར་པ་དང་ཐམས་ཅད་མཁྱེན་པའི་རྒྱུ་འབྲས། བསོད་
ནམས་ཀྱི་ཚོགས་འབྲས་བུ་དང་བཅས་པ་ལ་སྐུར་པ་འདེབས་པ་ཡིན་ཞིང་། མ་དཔྱད་པ་འཇིག་རྟེན་རང་
ག་པའི་བློ་ལ་བྱས། ཅུང་ཟད་དཔྱད་པ་རིགས་ཤེས་རྗེས་དཔག་ལ་བྱས། ཤིན་ཏུ་དཔྱད་པ་འཕགས་པའི་
མཉམ་གཞག་ཡེ་ཤེས་ལ་བྱས་ནས། གཞི་ལམ་འབྲས་གསུམ་གྱི་ཀུན་རྫོབ་ཐམས་ཅད་དང་པོ་དེའི་ངོར་
བྱས༑ དེའི་ངོར་བྱས་པའི་ཀུན་རྫོབ་ནི། མི་རྟག་པ་ཙམ་དུ་ཡང་མི་དཔྱོད་ཟེར་བ་དང་། ཡང་གཞི་ལམ་འབྲས་
གསུམ་རིགས་ཤེས་ཀྱི་ངོར་བྱེད་པ་དང་། དོན་དམ་བདེན་པ་རིགས་ཤེས་ཀྱི་ངོར་འཇོག །མཉམ་གཞག་ཡེ་
ཤེས་ཀྱི་ངོར་མི་འཇོག་པ་དང༌། འཁོར་ལོ་དང་པོ་མ་དཔྱད་པའི་སྐབས་དང་བར་བ་དང་ཐ་མ་ཅུང་
ཟད་དཔྱད་པའི་དང༌། སྔགས་ལེགས་པར་དཔྱད་ངོར་འཇོག་ཟེར་བ་དང་འཁོར་བ་ལ་རགས་པ་ཕྲ་བ་
ཤིན་ཏུ་ཕྲ་བ་གསུམ་བྱས་ནས་འཁོར་བ་རགས་པ་ཉན་རང་དགྲ་བཅོམ་ལྷག་བཅས་པ་དང་། འཁོར་བ་
ཕྲ་བ་ཉན་རང་ལྷག་མེད་པ་དང་བྱང་འཕགས་བཅུ་པ་ཚུན་དང་། འཁོར་བ་ཤིན་ཏུ་ཕྲ་བ་མཚན་ཉིད་ཐེག་
པའི་སངས་རྒྱས་ཀྱི་རྒྱུད་ལ་ཡོད་པར་འདོད་པ་རྣམས་ནི། ལྕགས་ཀྱུ་མེད་པའི་གླང་ཆེན་སྨྱོན་པ་ལྟར་
རང་གར་ཐུབ་བསྟན་དཀྲུགས་པ་ཡིན་ཏེ། སངས་རྒྱས་དང་བྱང་ཆུབ་སེམས་དཔའ་བདག་ཉིད་ཆེན་པོ་
རྣམས་ཀྱིས་ཆོས་ཀྱི་ཕྱག་རྒྱ་ལས་དོན་གཞན་དུ་འཆད་པའི་ཕྱིར། དེས་ན། རྒྱུད་བླ་མ་ལས། གང་ཕྱིར་
རྒྱལ་ལས་ཆེས་མཁས་འགའ་ཡང་འཇིག་རྟེན་འདི་ན་ཡོད་མིན་ཏེ། །མ་ལུས་དེ་ཉིད་མཆོག་ནི་ཚུལ་
བཞིན་ཀུན་མཁྱེན་གྱིས་མཁྱེན་གཞན་མིན་པ། །དེ་ཕྱིར་དྲང་སྲོང་རང་ཉིད་ཀྱིས་བཞག་མདོ་སྡེ་གང་ཡིན་དེ་
- 369 -



=: ， -..
. ..
. -
- =
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ་
མི་དཀྲུག །ཐུབ་ཚུལ་བཤིག་ཕྱིར་དེ་ཡང་དམ་ཆོས་ལ་ནི་གནོད་པ་བྱེད་པར་འགྱུར། །ཞེས་གསུངས་པ་
ལྟར་ཐུབ་བསྟན་མི་བཤིག་པར་གསོལ་བར་འདེབས་སོ། །དེས་ན། སྟག་ཚང་ལོཙཱ་བ་རང་ཉིད་ཀྱིས་
ཀྱང་སྐུ་ཚེའི་སྟོད་ལ་འདི་འདྲ་བའི་བསྟན་བཅོས་བརྩམས་ནས་རྗེ་ལ་དགག་པ་མང་དུ་བྱས་ཀྱང་། སྐུ་
ཚེའི་སྨད་ལ་རྗེའི་གསུང་རྣམས་ལ་ཞིབ་ཏུ་དཔྱད་པས་སྔར་གྱི་དགག་པ་རྣམས་ཕྱོགས་ལྷུང་གི་གདོན་
གྱིས་བསྐུལ་ནས་ཐུབ་བསྟན་དཀྲུགས་པར་ཁས་བླངས་ནས་རྗེ་ལ་བཤགས་པ་ཕུལ་བ་དང་རྗེས་འཛིན་
གྱི་སྐྱབས་འཇུག་སྨོན་ལམ་བཏབ་ཅིང་། རྗེའི་གསུང་རབ་རྣམས་ལ་ཆོས་ཀྱི་རྗེས་སུ་འབྲང་བའི་དད་
པ་ཐུན་མོང་མ་ཡིན་པ་སྐྱེས་པ་ཡིན་ཏེ་འདི་ལྟར། །
༈ ན་མོ་མཉྫ་གྷོ་ཥཱ་ཡ། བློ་ཆེན་རྒྱལ་བ་རྣམས་ཀྱི་སྤྱན་སྔ་རུ། །བཟང་པོའི་སྨོན་ལམ་རླབས་ཆེན་གྲུབ་
པའི་མཐུས། །གྲགས་པའི་སྒྲ་ཆེན་ཐུབ་བསྟན་འགྲོ་བའི་དཔལ། །བློ་བཟང་གྲགས་པའི་དཔལ་ལ་
གུས་ཕྱག་འཚལ། །དཔག་ཡས་ཚོགས་གཉིས་ཀུན་གྱི་རྩེ་མོར་སོན། །བགྲང་ཡས་རྒྱལ་བ་ཀུན་གྱི་རིང་
ལུགས་འཛིན། །མཐའ་ཡས་འགྲོ་བ་ཀུན་གྱི་དགེ་བའི་བཤེས། །བསམ་ཡས་ཡོན་ཏན་ཀུན་གྱི་གཏེར་
ལ་འདུད། །གངས་ཅན་ཤར་ཕྱོགས་ཙོང་ཁའི་སྐྱེད་ཚལ་དུ། །དལ་འབྱོར་ཡོངས་འདུའི་རྩ་བ་རབ་
བརྟན་ཅིང་། །ཡོན་ཏན་ཡལ་གས་ཕྱོགས་ཀྱི་མཐའ་འཇལ་བ། །སྙན་གྲགས་དྲི་བསུང་འཕྲོ་བ་ཁྱོད་
ལ་འདུད། །དྲི་མེད་མཁྱེན་ཡངས་འཇིགས་བྲལ་གཞོན་བློ་སོགས། །གངས་ཅན་མཁས་པའི་མཁས་
པ་ཀུན་བསྟེན་ནས། །སྤྱི་དང་ཁྱད་པར་གཞུང་ལུགས་མཐའ་དག་ལ། །རྨོངས་པའི་མུན་ཀུན་སངས་པ་
ཁྱེད་ལ་འདུད། །རྙོག་བྲལ་ཚུལ་ཁྲིམས་བརྟུལ་ཞུགས་རྒྱ་མཚོ་ཆེར། །མང་ཐོས་ལུང་རིགས་ནོར་བུས་
ལྷག་པར་གཏམས། །མཁས་མཆོག་ཀླུ་དབང་ཀུན་གྱིས་གུས་པས་བསྟེན། །རྣམ་དཔྱོད་གཏིང་མཐའ་
མེད་ལ་གསོལ་བ་འདེབས། །ཁྱོད་བློའི་ཉི་མ་གཞོན་ནུའི་དུས་ཀྱི་ཚེ། །མདོ་དང་རྒྱན་གྱི་པད་ཚལ་རྒྱས་
མཐོང་ནས། །བདག་བློ་ཁེངས་པའི་ཀུ་མུད་ལྷག་པར་ཟུམ། །ཟབ་ཡངས་མཁྱེན་པའི་གཏེར་ལ་
གསོལ་བ་འདེབས། །བྱང་ཕྱོགས་འདི་ན་ཚིག་ཙམ་བྱེད་པའང་དཀོན། །དོན་ལ་སྒྲོ་འདོགས་ཆོད་པ་དེ་
བས་དཀོན། །བསྟན་དོན་ཉམས་སུ་ལེན་པ་སྲིད་མཐའ་ཙམ། །འདི་གསུམ་མཐར་ཕྱིན་ཁྱོད་ལ་སྙིང་
ནས་འདུད། །ལ་ལ་རིགས་བྲལ་ལུང་གིས་གྲུབ་མཐའ་འཇོག །ཁ་ཅིག་ལུང་མེད་རིགས་པ་ལྟར་སྣང་
རྩོམ༑ ༑ལུང་རིགས་གཉིས་ཀས་རྒྱལ་བའི་གསུང་རབ་ཀུན། །ལེགས་པར་འབྱེད་པ་ཁྱོད་ལ་གུས་
ཕྱག་འཚལ། །ཁ་ཅིག་འདུལ་བ་གཙོར་བྱས་གསང་སྔགས་སྤོང་། །གཞན་དག་སྔགས་ལ་མོས་བློས་
-370 -



རྗེ་
༢
༄༅། །སྟག་ཚང་ལོཙྪབའི་བརྒལ་ལན་རྡོ་རྗེའི་གཟེགས་མ། །ཅ༽
འདུལ་བ་འགོག །རྒྱལ་བའི་བསྟན་པ་མཐའ་དག་འགལ་མེད་དུ། །རྫོགས་པར་ཉམས་སུ་ལེན་
མཁས་ཁྱོད་ལ་འདུད། །མཚན་ཉིད་ཕྱོགས་བཟུང་གསང་སྔགས་ཟབ་ཆོས་དང༌། །སྔགས་ཀྱིས་ཁེངས་
ནས་མཚན་ཉིད་ཁ་བཤད་ཙམ། །མདོ་སྔགས་མཐའ་དག་མ་ཚང་རྫོགས་བྱང་དུ། །བགྲོད་ཐབས་མེད་
པར་གཟིགས་པ་ཁྱོད་ལ་འདུད། །ལ་ལ་སྤྱོད་པ་ཞིབ་མོས་ལྟ་བ་འགོག །ཁ་ཅིག་ལྟ་བ་མཐོན་པོས་སྤྱོད་
པ་འདོར། །ལྟ་སྤྱོད་ཕན་ཚུན་གྲོགས་སུ་ཤར་ནས་ནི། །དོན་འདི་ལྷག་པར་འདོམས་པ་ཁྱོད་ལ་འདུད། །
འགའ་ཞིག་བཤད་པ་གཙོར་བྱེད་སྒོམ་ལ་སྨོད། །ལ་ལ་སྒོམ་གྱིས་ཆོག་འཛིན་ལུང་ལ་སྨོད། །བཤད་
སྒྲུབ་གཉིས་ནས་ལུང་རྟོགས་དམ་པའི་ཆོས། །འཛིན་ཚུལ་གསལ་མཛད་ཁྱོད་ལ་གུས་པས་འདུད། །
མདོ་སྔགས་མཐའ་དག་ཁྱད་པར་རྡོ་རྗེའི་ཐེག །རྒྱུད་སྡེ་མཐའ་དག་ཁྱད་པར་བླ་མེད་དོན། །རིམ་
གཉིས་མཐའ་དག་ཁྱད་པར་སྒྱུ་ལུས་ལ། །སྔོན་མེད་ལེགས་བཤད་གཏེར་ཆེན་ཁྱོད་ལ་འདུད། །མདོར་
ན་ཐུབ་བསྟན་མཐའ་དག་མ་ལུས་པར། །བཤད་སྒྲུབ་གཉིས་ཀྱི་ཆེས་ཆེར་གསལ་མཛད་པ། །གངས་
ཅན་འདི་ན་བསྟན་འཛིན་མཐའ་དག་གིས། །རྟག་ཏུ་བསྔགས་པར་འོས་པ་ཁྱེད་ལ་འདུད། །བདག་
ཀྱང་དེང་ནས་ཚེ་རབས་ཐམས་ཅད་དུ། །བདག་ཉིད་ཆེན་པོ་ཁྱོད་བཞིན་རྒྱལ་བའི་བསྟན། །བདག་
པས་གཞན་གཅེས་ལྷག་བསམས་ཕུལ་བྱུང་གིས། །བདག་གིས་སྲོག་ལྟར་བསྲུང་བར་བྱིན་གྱིས་
རློབས། །ཁྱོད་ལ་གཙོར་བྱས་ཧ་ཅང་མཆོག་འཛིན་གྱིས། །ཕྱོགས་ལྷུང་གདོན་གྱིས་ཐུབ་བསྟན་དཀྲུགས་
པ་ཡང་། །དག་སྣང་ཕྱོགས་མེད་འབྱོངས་པ་ཁྱོད་ཉིད་ཀྱིས། །མྱུར་དུ་བསལ་ནས་བསྟན་འཛིན་མཐུན་
གྱུར་ཅིག །
ཅེས་གངས་རིའི་ཁྲོད་འདིར་སྤྱིས་ཀྱི་བསྟན་འཛིན་ཆེན་པོ་འགྲན་ཟླ་དང་བྲལ་བ་བློ་བཟང་གྲགས་པའི་དཔལ་གྱི་ངང་ཚུལ་
མདོ་ཙམ་བརྗོད་པ་དད་པའི་པདྨ་རྒྱས་པར་བྱེད་པའི་བསྟོད་ཚིག་གི་ཉི་མ་ཞེས་བྱ་བ། གཙང་སྟག་ཚང་གི་ལོཙྪ་བ་དགེ་སློང་
ཤེས་རབ་རིན་ཆེན་རྒྱལ་མཚན་དཔལ་བཟང་པོས་དགེ་འཕེལ་ཆོས་འཁོར་སྒང་དུ་སྦྱར་བའོ།། །།
ཞེས་འདི་ལྟ་བུའི་བསྟོད་བསྔགས་རྒྱ་ཆེར་མཛད་དོ། །དེ་ལྟ་ན། རྟོག་གེ་ལ་སྦྱངས་རྒོལ་བ་མཐའ་དག་
གིས༑ ༑ལན་བརྒྱར་དཔྱད་ཀྱང་མགོན་པོ་ཁྱོད་ཀྱི་གསུང་། །ཆ་ཙམ་རྣམ་པ་གཞན་དུ་གཡོ་བ་སྤངས། །དག་
པའི་ཐུགས་མངའ་ཁྱོད་ལ་གསོལ་བ་འདེབས། །ཞེས་གསུངས་པ་ནི། དེ་ཁོ་ན་ལྟར་དོན་ལ་གནས་
པ་ཡིན་པས་རང་ཕྱོགས་ཀྱི་མཁས་པ་ཆེན་པོ་འགའ་རེས་ད་དུང་སྟག་ཚང་བའི་དགག་པ་ལ་རྗེས་སུ་ཡི་
རང་གི་གསུང་འབྱོན་པ་ནི་དེ་ལ་ཞེན་ཆེ་བ་ཙམ་དུ་ཟད་དོ། །
-371-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
སྨྲས་པ། བདེན་གཉིས་ཟུང་འཇུག་འཆི་མེད་ལྷ་ལམ་དུ། །ཐབས་ཤེས་ཟུང་འཇུག་འགྲོས་ཀྱིས་མི་
ངལ་བའི། །སྐུ་གཉིས་ཟུང་འཇུག་རྒྱལ་བ་ཙོང་ཁ་པའི། །དོན་གཉིས་ཟུང་འཇུག་འཕྲིན་ལས་ཕྱོགས་
མཐར་ཁྱབ། །དེ་ལ་མ་བཟོད་མཚན་མོར་རྒྱུ་བ་འགའ། །གཏི་མུག་མུན་པའི་ཁུང་བུར་གནས་བཅས་
ཏེ༑ ༑ཕྲག་དོག་ཟུག་རྔུས་གཟིར་བའི་རྟག་ཆད་སྐད། །མི་བཟད་སྣ་ཚོགས་སྒྲོག་པས་རིགས་མཐུན་
ཕུད༑ ༑དེ་ཕྱིར་བློ་དམན་དགག་སྒྲུབ་ནུས་བྲལ་ཡང་། །མང་ཞིག་རྟག་ཆད་གཡང་ལས་དྲངས་པའི་
ཕྱིར༑ ༑འཇམ་མགོན་སྨྲ་བའི་ལེགས་བཤད་ལ་བརྟེན་ནས། །བརྒལ་ལན་རྡོ་རྗེའི་གཟེགས་མ་འདི་
བརྩམས་སོ། །འདིར་འབད་དགེ་བ་ཇི་སྙེད་མཆིས་པ་དང་། །གཞན་ཡང་བདག་གིས་བསོད་ནམས་
གང་བསགས་མཐུས། །སྐྱེ་ཞིང་སྐྱེ་བར་བློ་བཟང་གྲགས་འབར་བས། །འབྲེལ་བ་མེད་པར་རྗེས་སུ་
འཛིན་པར་ཤོག །དེ་ཡི་མཐུ་ལས་གསུང་རབ་མཐའ་དག་དོན། །གསལ་མྱུར་ཟབ་པའི་བློ་ཡིས་རྟོགས་
པ་དང་། །རྟོགས་དོན་ཚུལ་བཞིན་སྒྲུབ་པ་མཐར་ཕྱིན་ནས། །མཐའ་ཡས་འགྲོ་བའི་འདྲེན་པར་བདག་
གྱུར་ཅིག །འཇམ་མགོན་བླ་མའི་བཀའ་སྲུང་མཐུ་སྟོབས་ཅན། །མྱུར་མཛད་མགོན་པོ་དམ་ཅན་ཆོས་ཀྱི་
རྒྱལ༑ ༑རྣམ་ཐོས་སྲས་སོགས་དཀར་ཕྱོགས་སྐྱོང་རྣམས་ཀྱིས། །མ་གཡེལ་ཆོས་འདི་དར་ཞིང་རྒྱས་
པར་མཛོད། །
ཅེས་པ་འདི་ནི་རང་ཉིད་བློ་གྲོས་ཀྱི་རྩལ་དང་མི་ལྡན་པས་མཁས་པ་ཆེན་པོ་སྟག་ཚང་ལོཙཱ་བ་ལྟ་བུ་ལ་རྒོལ་པ་ནི་ཆེས་ཤིན་
ཏུ་མི་རིགས་མོད་ཀྱང་། ༧རྗེ་བླ་མའི་ལེགས་བཤད་གསེར་སྦྱངས་བཙོ་མ་ལྟ་བུ་ལ་སྒྲོ་མང་པོ་བཏགས་ནས་རིགས་པ་ལྟར་སྣང་
གི་དགག་སྒྲུབ་བྱས་འདུག་པ་རགས་རིམ་བཞིན་ངོ་སྤྱད་ནས་རང་ཉིད་བདེན་གཉིས་ཟུང་འཇུག་གི་ལམ་ལ་ངེས་པ་བསྐྱེད་
པ་དང་། རྗེ་བླ་མའི་ཞབས་འདེགས་སུ་བསམས་ནས་གང་དེའི་གསུང་རབ་ལ་སྣང་བ་ཅུང་ཟད་རྒྱས་པ་ངག་དབང་གི་མིང་ཅན་
ཞིག་གིས། རྟ་ལོ་དབྱུ་གུས་ཉ་བའི་ཟླ་བའི་ལྷ་ལས་བབས་པའི་དུས་ཆེན་ལ་རྫོགས་པར་སྦྱར་བའོ། །བཀྲ་ཤིས། མངྒལཾ།། །།
-372 -



(སྐྱེ
༄༅། །བརྒྱད་སྟོང་པའི་དོན་སློབ་དཔོན་སེང་བཟང་དང་ཕྱོགས་གླང་གཉིས་ཀྱི་འཆད་ཚུལ། །༼ཆ༽
༄༅། །ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་དོན་
སློབ་དཔོན་སེང་བཟང་དང་ཕྱོགས་གླང་གཉིས་ཀྱི་
འཆད་ཚུལ་མདོར་བསྡུས་སྒྲོན་གསལ་
བཞུགས་སོ། །
D
༈ འཕགས་པའི་སྲས་ཀུན་བསྐྲུན་པའི་ཡུམ་ཆེན་མོ། །སྒྲ་རྟོག་ལས་འདས་དམ་པའི་དོན་དེ་ལ། །ཕྱག་
དང་ཕྱག་ཡུལ་གཉིས་མེད་ཕྱག་བྱས་ནས། །དེ་ཡི་དོན་སྤྱི་སྒྲ་སྤྱི་ཙམ་གྱིས་འཆད། །
དེ་ལ་སྟོན་པ་ཐུགས་རྗེ་ཅན་དེ་ཉིད་ཀྱིས་དང་པོར་བྱང་ཆུབ་ཏུ་ཐུགས་བསྐྱེད། བར་དུ་བསྐལ་པ་
གྲངས་མེད་གསུམ་དུ་ཚོགས་བསགས་ཏེ་རྡོ་རྗེ་གདན་གྱི་སྤོ་ལ་མངོན་པར་རྫོགས་པར་སངས་རྒྱས་ནས་
བྱ་རྒོད་ཕུང་པོའི་རིར་ཐེག་པ་ཆེན་པོའི་རིགས་ཅན་ལ་མངོན་པར་རྟོགས་པ་བརྒྱད་བརྗོད་བྱའི་གཙོ་བོར་
བྱས་ནས་ཡུམ་རྒྱས་པ་འབུམ། འབྲིང་ཉི་ཁྲི། བསྡུས་པ་བརྒྱད་སྟོང་པ་སྟེ་གསུམ་བཀའ་སྩལ་བའི་ནང་
ནས༑ བརྒྱད་སྟོང་པ་འདི་ཉིད་ཀྱི་དོན་འཆད་ཚུལ་ལ། དངོས་བསྟན་སྟོང་ཉིད་རིགས་པས་སྒྲུབ་པ་མགོན་པོ་
ཀླུ་སྒྲུབ་ཀྱི་རྩ་བ་ཤེས་རབ་སོགས་དང་། སྦས་དོན་མངོན་རྟོགས་ཀྱི་རིམ་པ་གཙོ་བོར་འགྲེལ་པ་རྗེ་བཙུན་
བྱམས་པས་མཛད་པའི་མངོན་རྟོགས་རྒྱན་ཡིན་ལ། དེ་གཉིས་ཀྱི་རྗེས་སུ་འབྲངས་ནས། སློབ་དཔོན་
སེང་གེ་བཟང་པོས་ཡུམ་དོན་མངོན་རྟོགས་བརྒྱད་དུ་བསྡུས་ནས་འཆད་ཅིང་། སློབ་དཔོན་ཕྱོགས་ཀྱི་
གླང་པོས་བརྒྱད་སྟོང་པའི་དོན་དོན་ཚན་སོ་གཉིས་སུ་བསྡུས་ནས་འཆད་པའི་ཚུལ་གཉིས་ལས། དང་པོ་
མངོན་རྟོགས་བརྒྱད་ནི། རྣམ་ཀུན་མཁྱེན་ཉིད་ལམ་ཤེས་ཉིད། །དེ་ནས་ཐམས་ཅད་ཤེས་པ་ཉིད། །རྣམ་
ཀུན་མངོན་རྫོགས་རྟོགས་པ་དང་། །རྩེ་མོར་ཕྱིན་དང་མཐར་གྱིས་པ། །སྐད་ཅིག་གཅིག་མངོན་རྫོགས་
བྱང་ཆུབ། །ཆོས་ཀྱི་སྐུ་དང་དེ་རྣམ་བརྒྱད། །ཅེས་གསུངས་པ་ལྟར་ཡིན་ལ། དེའི་དང་པོ་རྣམ་མཁྱེན་ནི།
སེམས་བསྐྱེད་སོགས་ཆོས་བཅུ་མངོན་སུམ་དུ་རྟོགས་པ་མཐར་ཕྱིན་པའི་ཡེ་ཤེས་ཡིན། གཉིས་པ་ལམ་
-373 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཤེས་ནི། རང་རྒྱུད་ལྡན་གྱི་གང་ཟག་གི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་
པའི་ཐེག་ཆེན་འཕགས་པའི་མཁྱེན་པ་ཡིན། གསུམ་པ་གཞི་ཤེས་ནི། ཐེག་དམན་གྱི་རྟོགས་རིགས་སུ་
གནས་པའི་འཕགས་རྒྱུད་ཀྱི་མཁྱེན་པ་ཡིན། བཞི་པ་རྣམ་རྫོགས་སྦྱོར་བ་ནི། མཁྱེན་གསུམ་གྱི་རྣམ་པ་
སྒོམ་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་དང་། ལྔ་པ་རྩེ་མོ་སྦྱོར་བ་ནི། མཁྱེན་གསུམ་
བསྡུས་སྒོམ་ཐེག་ཆེན་གྱི་ཚོགས་ལམ་ལས་ཁྱད་པར་དུ་གྱུར་པའི་ཤེས་རབ་ཀྱིས་ཟིན་པའི་སེམས་དཔའི་
རྣལ་འབྱོར་དང་། དྲུག་པ་མཐར་གྱིས་སྦྱོར་བ་ནི། མཁྱེན་གསུམ་གྱི་རྣམ་པ་ལ་བརྟན་པ་ཐོབ་དོན་དུ་
མཁྱེན་གསུམ་གྱི་རྣམ་པ་རྣམས་གོ་རིམ་མ་འཆོལ་བར་བསྒོམ་པའི་ཤེས་རབ་ཀྱིས་ཟིན་པའི་སེམས་
དཔའི་རྣལ་འབྱོར་རྒྱུན་མཐའི་སྔ་ལོགས་ཚུན་ཆད་ཀྱིས་བསྡུས་པ་དང་། བདུན་པ་སྐད་ཅིག་མའི་སྦྱོར་བ་
ནི༑ བྱ་རྫོགས་ཀྱི་སྐད་ཅིག་མ་ཐུང་མཐའ་གཅིག་ལ་མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་
དངོས་ཡུལ་དུ་བྱེད་པའི་ནུས་པ་ཐོབ་པའི་སེམས་དཔའི་རྣལ་འབྱོར་མཐར་ཐུག་དང་། བརྒྱད་པ་ཆོས་སྐུ་
ནི༑ མཁྱེན་གསུམ་གྱི་རྣམ་པ་སྒོམ་སྟོབས་ཀྱིས་ཐོབ་པའི་འབྲས་བུ་མཐར་ཐུག་ཡིན་ལ། བརྒྱད་པོ་དེ་
རྣམས་ཀྱི་ནང་ནས། རྣམ་མཁྱེན་མཚོན་བྱེད་ཀྱི་ཆོས། སེམས་བསྐྱེད། གདམས་ངག །ཐེག་ཆེན་གྱི་ངེས་
འབྱེད། རིགས། དམིགས་པ། ཆེད་དུ་བྱ་བ། གོ་སྒྲུབ། འཇུག་སྒྲུབ། ཚོགས་སྒྲུབ། ངེས་འབྱུང་སྒྲུབ་པ་
སྟེ་ བཅུས་མཚོན་ནས་སྟོན་པ་ལ། བརྒྱད་སྟོང་པ་ལས། རབ་འབྱོར་ཅི་ནས་ཁྱོད་བྱང་ཆུབ་སེམས་
དཔའ་སེམས་དཔའ་ཆེན་པོ་རྣམས་ཀྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལས་བརྩམས་ཏེ་སྤོབས་པར་བྱོས་
ཤིག ༑ཅེས་སོགས་བརྒྱད་སྟོང་པ་འདིའི་ལེའུ་དང་པོས་རྒྱས་པར་བསྟན། །
གཉིས་པ་ལམ་ཤེས་མཚོན་བྱེད་ཀྱི་ཆོས། ལམ་ཤེས་ཀྱི་ཡན་ལག །ཉན་ཐོས་ཀྱི་ལམ་ཤེས་པའི་
ལམ་ཤེས། རང་རྒྱལ་གྱི་ལམ་ཤེས་པའི་ལམ་ཤེས། མཐོང་ལམ། སྒོམ་ལམ་གྱི་བྱེད་པ། མོས་པ། ཕན་
ཡོན༑ བསྔོ་བ། རྗེས་སུ་ཡི་རང་། སྒྲུབ་པ། རྣམ་དག་སྒོམ་ལམ་སྟེ་བཅུ་གཅིག་གིས་མཚོན་ནས་སྟོན་པ་
ལ༑ ལེའུ་གཉིས་པ་ནས་བརྩམས་ཏེ། བརྒྱད་པའི་བཀའ་སྩལ་པ། ཤིན་ཏུ་རྣམ་པར་དག་པའི་ཕྱིར་
རོ༑ ༑ཞེས་པའི་བར་གསུངས། །
གསུམ་པ་གཞི་ཤེས་མཚོན་བྱེད་ཀྱི་ཆོས། སྲིད་ཞིའི་མཐའ་ལ་མི་གནས་པའི་གཞི་ཤེས་གཉིས།
འབྲས་ཡུམ་ལ་ཉེ་རིང་གི་གཞི་ཤེས་གཉིས། མི་མཐུན་ཕྱོགས་དང་གཉེན་པོ་ཕྱོགས་ཀྱི་གཞི་ཤེས་གཉིས།
དེའི་སྦྱོར་བ། སྦྱོར་བའི་མཉམ་ཉིད། འདའ་བྱའི་མཐོང་ལམ་སྟེ་དགུས་མཚོན་ནས་སྟན་པ་ལ། ལེའུ་
374 -



( ） ༄༅། །བརྒྱད་སྟོང་པའི་དོན་སློབ་དཔོན་སེང་བཟང་དང་ཕྱོགས་གླང་གཉིས་ཀྱི་འཆད་ཚུལ། །༼ཆ༽
བརྒྱད་པ་ལས། རབ་འབྱོར་གྱིས་གསོལ་བ་ཞེས་པ་ནས། ལེའུ་དགུ་པའོ། །རབ་འབྱོར། འདི་ཡང་བྱང་
ཆུབ་སེམས་དཔའ་སེམས་དཔའ་ཆེན་པོའི་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ནོ་ཞེས་པའི་བར་གསུངས།
བཞི་པ་རྣམ་རྫོགས་སྦྱོར་བ་མཚོན་བྱེད་ཀྱི་ཆོས་བསྒོམ་བྱའི་རྣམ་པ། སྦྱོར་བ། སྦྱོར་བའི་ཡོན་ཏན།
དེའི་སྐྱོན། དེའི་མཚན་ཉིད། ཐར་པ་ཆ་འཐུན། ངེས་འབྱེད་ཆ་འཐུན། ཕྱིར་མི་ལྡོག་པའི་རྟགས།
སྲིད་ཞི་མཉམ་ཉིད། ཞིང་དག །ཐབས་མཁས་སྦྱོར་བ་སྟེ་བཅུ་གཅིག་གིས་མཚོན་ནས་སྟོན་པ་ལ། ལེའུ་
དགུ་པ་ལས། བཅོམ་ལྡན་འདས་ནམ་མཁའ་མཐའ་ཡས་པའི་སླད་དུ། ཞེས་པ་ནས། ལེའུ་ཉི་ཤུ་པ་
ལས༑ དེ་དག་ནི་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་གྱིས་མི་འཕྲོག་པའོ། །ཞེས་པའི་
བར་གསུངས། །
ལྔ་པ་རྩེ་སྦྱོར་མཚོན་བྱེད་ཀྱི་ཆོས་རྩེ་སྦྱོར་གྱི་རྟགས། བསོད་ནམས་རྣམ་འཕེལ། བསྟེན་པའི་སེམས།
ཀུན་ཏུ་གནས་པའི། མཐོང་ལམ། སྒོམ་ལམ། བར་ཆད་མེད་པ་རྣམས་ཀྱི་རྩེ་སྦྱོར། གསལ་བྱ་ལོག་སྒྲུབ་
སྟེ་བརྒྱད་ཀྱིས་མཚོན་ནས་སྟོན་པ་ལ། ལེའུ་ཉི་ཤུ་པ་ལས། བྱང་ཆུབ་སེམས་དཔའ་སེམས་དཔའ་ཆེན་པོ་
རྨི་ལམ་གྱི་ནང་ན་ཡང་། ཞེས་པ་ནས། ལེའུ་ཉི་ཤུ་རྩ་དགུ་པ་ལས། དགེ་བ་དང་མི་དགེ་བའི་ཆོས་ཚད་
མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པར་རྗེས་སུ་རིག་པར་བྱའོ། །ཞེས་བའི་བར་གསུངས། །
དྲུག་པ་མཐར་གྱིས་པའི་སྦྱོར་བ་མཚོན་བྱེད་ཀྱི་ཆོས་ཕར་ཕྱིན་དྲུག་གི་མཐར་གྱིས་པ་དྲུག །སངས་རྒྱས།
ཆོས༑ དགེ་འདུན། གཏོང་བ། ཚུལ་ཁྲིམས། ལྷ་རྗེས་སུ་དྲན་པ་དྲུག་གི་མཐར་གྱིས་པ་དྲུག །དངོས་མེད་ངོ་
བོ་ཉིད་ཀྱི་མཐར་གྱིས་པ་སྟེ་བཅུ་གསུམ་གྱིས་མཚོན་ནས་སྟོན་པ་ལ། ལེའུ་ཉེར་དགུ་པ་ལས། སེང་གེའི་
ས་སྒྲོག་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པར་རྗེས་སུ་རིག་པར་བྱའོ། །ཞེས་པའི་ཚིག་གཅིག་གསུངས།
བདུན་པ་སྐད་ཅིག་མའི་སྦྱོར་བ་མཚོན་བྱེད་ཀྱི་ཆོས། རྣམ་པར་སྨིན་པ་མ་ཡིན་པ་དང་། རྣམ་པར་
སྨིན་པ་དང་། མཚན་ཉིད་མེད་པ་དང་། གཉིས་སུ་མེད་པའི་སྐད་ཅིག་མ་བཞིས་མཚོན་ནས་སྟོན་པ་ལ།
ལེའུ་དེ་ཉིད་ལས། ཆོས་ཐམས་ཅད་འཁྲུགས་པ་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་འཁྲུགས་པ་
མེད་པ་རྗེས་སུ་རིག་པར་བྱའོ། །ཞེས་བྱ་བའི་ཚིག་འདི་ཉིད་གསུངས། །
བརྒྱད་པ་ཆོས་སྐུ་མཚོན་བྱེད་ཀྱི་ཆོས། ངོ་བོ་ཉིད་སྐུ། ལོངས་སྐུ། སྤྲུལ་སྐུ། ཡེ་ཤེས་ཆོས་སྐུ་མཛད་པ་
འཕྲིན་ལས་དང་བཅས་པ་མཚོན་ནས་སྟོན་པ་ལ། ལེའུ་ཉེར་དགུ་པ་དེ་ཉིད་ལས། རབ་འབྱོར་དེ་ལྟར།
ཞེས་པ་ནས། ལེའུ་དེ་ཉིད་ཀྱི་ཞབས་ནས། སངས་རྒྱས་ཀྱི་ཆོས་བླ་ན་མེད་པ་རྣམས་ཡོངས་སུ་རྫོགས་པ་
གས་པ་
-375 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
རྙེད་དཀའ་བར་མི་འགྱུར་རོ་ཞེས་པའི་བར་གསུངས། དེ་ནས་དེ་ལྟར་དངོས་པོ་བརྒྱད་མཚོན་བྱེད་ཀྱི་
ཆོས་བདུན་ཅུའི་སྒོ་ནས་ཉམས་སུ་ལེན་འདོད་པས། བྱང་ཆུབ་སེམས་དཔའ་རྟག་ཏུ་ངུ་ལྟར་དགེ་བའི་
བཤེས་གཉེན་བསྟེན་པར་བྱའོ། །ཞེས་འདོམས་པ་ལ་རྟག་ཏུ་ངུ་དང་། ཆོས་འཕགས་ཀྱི་ལེའུ་གསུངས།
དེ་ནས་ཉམས་ལེན་གྱི་ཡུལ་དུ་མཁྱེན་པ་གསུམ། ཉམས་ལེན་དངོས་གཞི་ལ་སྦྱོར་བ་བཞི། ཉམས་སུ་
ལེན་པའི་འབྲས་བུ་ཆོས་སྐུ་སྟེ་དོན་ཚན་གསུམ་དུ་བསྡུས་ནས་ལེའུ་གསུམ་གསུངས་ཏེ་མཇུག་བསྡུ་བར་
མཛད་དོ། །དེ་ལྟར་དངོས་པོ་བརྒྱད་ཀྱི་གོ་རིམ་ནི། བརྒྱད་སྟོང་འགྲེལ་ཆེན་ལས། དེ་ལ་འབྲས་བུ་
བསྟན་ནས་བྱང་ཆུབ་དོན་དུ་གཉེར་བའི་བྱང་ཆུབ་སེམས་དཔའ་སེམས་བསྐྱེད་པ་ལ་སོགས་པ་རྣམ་པ་
ཐམས་ཅད་ཡོངས་སུ་ཤེས་པར་བྱེད་པའི་ཕྱིར་ན། དང་པོ་རྣམ་པ་ཐམས་ཅད་མཁྱེན་པ་ཉིད་བརྗོད་དོ། །དེ་ནི།
ཉན་ཐོས་ཀྱི་ལམ་ལ་སོགས་པ་ཡོངས་སུ་ཤེས་པ་མེད་པར་མ་ཡིན་པས། དེའི་རྗེས་ལ་ལམ་གྱི་རྣམ་པ་
ཤེས་པ་ཉིད་དོ། །དེ་ཡང་གཞི་ཐམས་ཅད་ཡོངས་སུ་ཤེས་པ་མེད་པར་མ་ཡིན་པས། དེའི་འོག་ཏུ་ཐམས་
ཅད་ཤེས་པ་ཉིད་དོ། །དེ་ནས་དེ་ལྟར་ཐོབ་པའི་ཐམས་ཅད་མཁྱེན་པ་ཉིད་གསུམ་རྣམ་པ་ཐམས་ཅད་དུ་
དབང་དུ་བྱ་བའི་དོན་དུ་ཡང་རྣམ་པ་ཐམས་ཅད་དང་། ལམ་དང་། དངོས་པོའི་བྱེ་བྲག་བསྡུས་ནས་ཀུན་
མཁྱེན་གསུམ་བསྒོམ་པས་རྟོག་པ་ནི་རྣམ་པ་ཀུན་མངོན་པར་རྫོགས་པར་རྟོགས་པའོ། །ཁྱད་པར་ཅན་
གྱི་ལམ་གྱིས་རབ་ཀྱི་མཐར་ཐུག་པ་རྟོག་པ་ཐོབ་པ་རྩེ་མོའི་མངོན་པར་རྟོགས་པ་ལ་བརྟེན་ནས། སོ་སོ་
བ་དང་། བསྡུས་པའི་དབྱེ་བས་རྣམ་པར་བསྒོམ་པའི་དོན་རྣམས་ངེས་པར་བྱ་བའི་དོན་དུ་རིམ་པར་
བཀོད་པས་མངོན་དུ་བྱེད་པ་ཞེས་བྱ་བ་མཐར་གྱིས་པའི་མངོན་པར་རྟོགས་པའི་རིག་ནས། ཡང་ལེགས་
པར་གོམས་པར་བྱ་བའི་ཕྱིར། རྣམ་པར་བསྒོམ་པ་སྐད་ཅིག་མ་གཅིག་ལ་མངོན་པར་རྫོགས་པར་
རྟོགས་པའི་དེ་མ་ཐག་ཏུ། སྐད་ཅིག་མ་གཉིས་པ་ལ་ཆོས་ཀྱི་སྐུ་མངོན་པར་རྫོགས་པར་བྱང་ཆུབ་པ་ཕྱིན་
ཅི་མ་ལོག་པར་རྟོག་པ། ཞེས་བྱ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་དོན་བསྡུས་པ་མངོན་པར་
རྟོགས་པ་བརྒྱད་མདོར་བསྡུས་པའོ། །ཞེས་གསུངས་པ་ལྟར་རོ། །འདི་དག་ནི་མངོན་རྟོགས་རྒྱན་གྱི་
མདོ་དོན་འཆད་ཚུལ་སློབ་དཔོན་སེང་གེ་བཟང་པོས་གསུངས་པ་ལྟར་མདོར་བསྡུས་ཏེ་བཤད་པ་ཡིན་ལ་
རྒྱས་པར་ནི་མཐའ་ཡས་སོ།། །།
༈ གཉིས་པ། སློབ་དཔོན་ཕྱོགས་ཀྱི་གླང་པོས་བརྒྱད་སྟོང་པའི་དོན་དོན་ཚན་སོ་གཉིས་སུ་བསྡུས་
ནས་འཆད་པ་ནི། བརྒྱད་སྟོང་དོན་བསྡུས་ནས། རྟེན་དང་དབང་དུ་བྱ་བ་དང་། །ལས་ནི་བསྒོམ་པ་དང་
བ
- 376 -



༄༅། །བརྒྱད་སྟོང་པའི་དོན་སློབ་དཔོན་སེང་བཟང་དང་ཕྱོགས་གླང་གཉིས་ཀྱི་འཆད་ཚུལ། །༼ཆ༽
བཅས་པ། །རབ་དབྱེ་རྟགས་དང་ལྟུང་བ་དང༌། །ཕན་ཡོན་བཅས་པར་ཡང་དག་བརྗོད། །ཅེས་
གསུངས་པ་ལྟར་གྱི་དོན། བརྟེན་ནི་ཆོས་གསུང་པ་པོ་སངས་རྒྱས་དང་། དབང་དུ་བྱ་བ་ནི། འཁོར་བྱང་
སེམས་དང་ཉན་ཐོས། ལས་ནི་ཡུམ་ལ་ཇི་ལྟར་སྤྱོད་པ། སྒོམ་པ་ལ། རྣམ་གཡེང་གི་རྟོག་པ་བཅུའི་
གཉེན་པོ་བཅུ། རབ་དབྱེ་ནང་སྟོང་པ་ཉིད་ལ་སོགས་པ་བཅུ་དྲུག །རྟགས་ནི། བདུད་ལས་དང་། ཕྱིར་
མི་ལྡོག་པའི་རྟགས། ལྟུང་བ་ནི། ཤེར་ཕྱིན་སྤངསན་ངན་སོང་དུ་སྐྱེ་བའོ། །ཕན་ཡོན་ནི། སྟོང་གསུམ་
རིན་པོ་ཆེ་སྣ་བདུན་གྱིས་བཀང་ནས་བྱིན་པ་བས། ཤེར་ཕྱིན་འདྲི་བ་སོགས་བསོད་ནམས་ཆེ་བའོ། །དེ་
ལྟར་ན་དོན་ཚན་སོ་གཉིས་ཏེ། སྟོང་ཉིད་བཅུ་དྲུག་དང་། རྟོགས་པ་བཅུའི་གཉེན་པོ་བཅུ་སྟེ་ཉེར་དྲུག །རྟེན།
དབང་དུ་བྱ་བ། ལས། རྟགས། ལྟུང་བ། ཕན་ཡོན་ཏེ་དྲུག་སྡོམས་པས་སོ་གཉིས་སོ། །འོ་ན། རྣམ་
གཡེང་གི་རྟོག་པ་བཅུ་དང་། དེའི་གཉེན་པོ་བཅུ་གང་ཞེ་ན། དེ་ནི་འཕགས་པ་ཐོགས་མེད་ཀྱིས་ཐེག་
བསྡུས་ལས་གསལ་བར་གསུངས་པ་ནི། དེ་ཉིད་ལས། རྣམ་པར་གཡེང་བའི་རྣམ་པར་རྟོག་པ་ནི་འདི་
ལྟ་སྟེ། བྱང་ཆུབ་སེམས་དཔའ་རྣམས་ཀྱི་རྣམ་པར་རྟོག་པ་རྣམ་པ་བཅུ་སྟེ། དངོས་པོ་མེད་པའི་མཚན་
མའི་རྣམ་པར་གཡེང་བ་དང་། དངོས་པོའི་མཚན་མའི་རྣམ་པར་གཡེང་བ་དང་། སྒྲོ་འདོགས་པའི་རྣམ་
པར་གཡེང་བ་དང་། སྐུར་པ་འདེབས་པའི་རྣམ་པར་གཡེང་བ་དང་། གཅིག་པ་ཉིད་དུ་རྣམ་པར་གཡེང་
བ་དང་། ཐ་དད་པ་ཉིད་དུ་རྣམ་པར་གཡེང་བ་དང་། ངོ་བོ་ཉིད་དུ་རྣམ་པར་གཡེང་བ་དང་། ཁྱད་པར་དུ་
རྣམ་པར་གཡེང་བ་དང་། མིང་ཇི་ལྟ་བ་བཞིན་དུ་དོན་དུ་རྣམ་པར་གཡེང་བ་དང་། དོན་ཇི་ལྟ་བ་བཞིན་དུ་
མིང་དུ་རྣམ་པར་གཡེང་བའོ། །དེ་ལ་དངོས་པོ་མེད་པར་རྣམ་པར་རྟོག་པའི་གཉེན་པོའི་དོན་དུ་བཀའ་
སྩལ་པ། བྱང་ཆུབ་སེམས་དཔའ་ཉིད་ཡོད་བཞིན་དུ་ཞེས་བྱ་བ་ལ་སོགས་པའོ། །དངོས་པོར་རྣམ་པར་
རྟོག་པའི་གཉེན་པོའི་དོན་དུ་བཀའ་སྩལ་པ། བྱང་ཆུབ་སེམས་དཔའ་ཡང་དག་པར་རྗེས་སུ་མི་མཐོང་
ངོ༑ ༑ཞེས་བྱ་བའོ། །
སྒྲོ་འདོགས་པའི་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་པ། བྱང་ཆུབ་སེམས་དཔའི་
མིང་ཡང་དག་པར་རྗེས་སུ་མི་མཐོང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་པར་རྗེས་སུ་མི་མཐོང་།
སྤྱོད་ཅེས་བྱ་བར་ཡང་དག་པར་རྗེས་སུ་མི་མཐོང་། གཟུགས་ཡང་དག་པར་རྗེས་སུ་མི་མཐོང་། ཚོར་བ་
དང་༑ འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་བར་དུ་ཡང་དག་པར་རྗེས་སུ་མི་
མཐོང་ངོ་། །དེ་ཅིའི་ཕྱིར་ཞེ་ན། འདི་ལྟར་མིང་ནི་ངོ་བོ་ཉིད་ཀྱིས་སྟོང་ངོ་ཞེས་བྱ་བ་ལ་སོགས་པའོ། །སྐུར་
- 377 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
བ་འདེབས་པའི་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་པ། སྟོང་པ་ཉིད་ཀྱིས་ནི་མ་ཡིན་
ནོ༑ ༑ཞེས་བྱ་བའོ། །གཅིག་པ་ཉིད་དུ་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་པ།
གཟུགས་ཀྱི་སྟོང་པ་ཉིད་གང་ཡིན་དེ་གཟུགས་མ་ཡིན་ནོ། །ཞེས་བྱ་བ་ལ་སོགས་པའོ། །ཐ་དད་པ་ཉིད་
དུ་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་པ། གཟུགས་ནི་སྟོང་པ་ཉིད་ལས་གཞན་པ་ཡང་
མ་ཡིན་ཏེ། གཟུགས་ཉིད་སྟོང་པ་ཉིད་དོ། སྟོང་པ་ཉིད་གཟུགས་སོ་ཞེས་བྱ་བའོ། །ངོ་བོ་ཉིད་དུ་རྣམ་
པར་རྟོག་པའི་གཉེན་པོའི་དོན་དུ་བཀའ་སྩལ་པ། རབ་འབྱོར་འདི་ལྟ་སྟེ། གཟུགས་ཞེས་བྱ་བ་ནི་མིང་
ཙམ་མོ། །ཞེས་བྱ་བ་ལ་སོགས་པའོ། །ཁྱད་པར་དུ་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་
པ༑ ངོ་བོ་ཉིད་ནི་མི་སྐྱེ། མི་འགག །ཀུན་ནས་ཉོན་མོངས་པ་མ་ཡིན། རྣམ་པར་བྱང་བ་མ་ཡིན་ནོ། །
ཞེས་བྱ་བའོ། །མིང་ཇི་ལྟ་བ་བཞིན་དུ་དོན་དུ་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་པ།
མིང་བཅོས་མ་ལ་ཆོས་དེ་དག་སོ་སོར་བརྟགས་ནས་མིང་གློ་བུར་གྱི་རྗེས་སུ་ཐ་སྙད་འདོགས་ཏེ། ཇི་ལྟ་
ཇི་ལྟར་རྗེས་སུ་ཐ་སྙད་འདོགས་པ། དེ་ལྟ་དེ་ལྟར་མངོན་པར་ཞེན་ཏོ། །ཞེས་བྱ་བའོ། །དོན་ཇི་ལྟ་བ་
བཞིན་དུ་མིང་དུ་རྣམ་པར་རྟོག་པའི་གཉེན་པོའི་དོན་དུ་བཀའ་སྩལ་པ། བྱང་ཆུབ་སེམས་དཔས་མིང་དེ་
དག་ཐམས་ཅད་ཡང་དག་པར་རྗེས་སུ་མི་མཐོང་ངོ༌། །ཡང་དག་པར་རྗེས་སུ་མི་མཐོང་བས། མངོན་
པར་ཞེན་པ་མེད་དོ། །ཞེས་བྱ་བ་སྟེ། དོན་ཇི་ལྟ་བ་བཞིན་དུ་ཞེས་བྱ་བར་དགོངས་པའོ། །གཟུགས་ལ་
ཇི་ལྟ་བ་བཞིན་དུ། རྣམ་པར་ཤེས་པའི་བར་དུ་ཡང་སྦྱར་བར་བྱའོ། །རྣམ་པར་གཡེང་བ་བཅུ་པོ་འདི་
དག་གི་གཉེན་པོར་ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་དུ་རྣམ་པར་མི་རྟོག་པའི་ཡེ་ཤེས་བསྟན་
ཏོ༑ དེ་ལྟར་ན། ཤེས་རབ་ཀྱི་ཕ་རོལ་ཏུ་ཕྱིན་པའི་དོན་མཐའ་དག་ནི་མི་མཐུན་པའི་ཕྱོགས་དང་།
གཉེན་པོ་དང་བཅས་པར་རིག་པར་བྱའོ། །ཞེས་གསུངས་པ་ལྟར་ཤེས་པར་བྱ་སྟེ། འདི་དག་གི་དོན་
ཤིན་ཏུ་རྟོགས་དཀའ་བས་ཞིབ་པར་བཤད་ན་མང་དུ་དོགས་ནས་ཕྱོགས་ཙམ་བཤད་དོ། །
དོན་དཀའ་བ་ལ་བདག་གི་བློ། །འཁྲུལ་མི་སྲིད་པ་མ་ཡིན་པས། །མཁས་པ་རྣམས་ཀྱིས་ལེགས་
དཔྱད་ནས། །ཅི་སྟེ་མིན་ན་གཞན་དུ་གྱིས། །དེ་བསྡེབས་པ་ལས་བྱུང་བ་ཡི། །དགེ་བ་བདག་གིས་གང་
ཐོབ་པ། །དེ་ཡིས་སྐྱེ་བོ་ཐམས་ཅད་ཀྱིས། །བདེ་གཤེགས་ཤེས་རབ་ཐོབ་པར་ཤོག །
འདི་ནི་༧གོང་མ་བདག་པོ་ཆེན་པོས་མི་དབང་ཐའི་ཇི་ལ་བརྒྱད་སྟོང་པ་འདིས་དོན་ཇི་འདྲ་བ་ཞིག་སྟོན་པ་ཡིན། གཞན་
ལ་དྲིས་ནས་ལན་ཐོང་གསུངས་པའི་ཚེ་མི་དབང་ནས་ཕྲན་བུ་ལ་བརྒྱད་སྟོང་པའི་དོན་ཇི་སྟོན་ཉུང་ངུ་ཞིག་བྲིས་ཞེས་གསུངས་
-378-



*) ༄༅། །བརྒྱད་སྟོང་པའི་དོན་སློབ་དཔོན་སེང་བཟང་དང་ཕྱོགས་གླང་གཉིས་ཀྱི་འཆད་ཚུལ། །༼ཆ༽
ནས༑ ༧ངག་དབང་བྱམས་པས་བྲིས་པའོ། །བཀྲ་ཤིས།།
།།
379 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
༄༅། །སྡོམ་པ་གསུམ་གྱི་ཉེས་ལྟུང་རགས་པ་ངོས་བཟུང་
ནས་བཤགས་སྡོམ་བྱེད་ཚུལ་ཟླ་བའི་
འོད་ཟེར་བཞུགས་སོ། །
༥དུ་
༈ ཐམས་ཅད་མཁྱེན་པ་ལ་ཕྱག་འཚལ་ལོ། །འདིར་སྡོམ་གསུམ་སོ་སོའི་ལྟུང་བ་མིང་རིགས་སྨོས་པའི་
སྒོ་ནས་བཤགས་སྡོམ་བྱ་ཚུལ་མདོར་བསྡུས་པ་ཚིག་ལྷུག་པས་བརྗོད་པར་བྱ་བ་ལ། གཞི་བསམ་པ་སྦྱོར་
བ་མཐར་ཐུག་གི་ཡན་ལག་རྫོགས་མ་རྫོགས་དང་། བསླབ་བྱའི་ཉེས་བྱས་རྣམས་ནི་གནམ་རྩིབ་སྟེང་མ་
དང་། བྱང་ཆུབ་གཞུང་ལམ་དང་རྩ་ལྟུང་རྣམ་བཤད་སོགས་ལས་ཤེས་པར་བྱའོ། །དེ་ལ་དང་པོ་དགེ་སློང་
གི་ལྟུང་བ་སྡེ་ལྔ་ལས་ཕམ་པའི་སྡེ་ཚན་ནི། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་བདག་ལ་དགོངས་སུ་གསོལ། བདག་དགེ་སློང་མིང་འདི་ཞེས་བགྱི་བ་ལ་ལྟང་བ་ཕམ་
པའི་སྡེ་ཚན་ལས། རྨའི་སྒོ་གསུམ་གང་རུང་དུ་མི་ཚངས་པར་སྤྱོད་པ་(༡༽དང་། མིའི་རྫས་གསེར་ཞོ་ཕྱེད་
ཡན་ཆད་ཀྱི་རིན་ཐང་ཚང་བ་མ་བྱིན་པར་ལེན་པ་༼༢༽དང་། མིའི་འགྲོ་བའི་སྲོག་གཅོད་པ་༼ ༣༽དང་། མི་
ཆོས་བླ་མའི་ཡོན་ཏན་སྒོམ་བྱུང་གི་རྫུ་འཕྲུལ་ལྟ་བུ་མ་ཐོབ་བཞིན་དུ་ཐོབ་ཅེས་རྫུན་སྨྲ་བ་༼༤ རྣམས་ཆར་
གཏོགས་དང་བཅས་པ་མཐོལ་ལོ་བཤགས་སོ། །
གཉིས་པ། དགེ་འདུན་ལྷག་མའི་སྡེ་ཚན་ལས། འདོད་པས་ཀུན་ནས་བསླངས་ཏེ་རྨ་སྒོ་ལས་གཞན་
དུ་རང་གི་ཁུ་བ་རྩོལ་བས་འབྱིན་པ་(༡༽དང་། བུད་མེད་ཀྱི་ལུས་ལ་ཆགས་སེམས་ཀྱིས་རེག་པ་༼༢༽དང་།
བུད་མེད་ལ་འཁྲིག་པའི་ཚིག་གསལ་པོར་སྨྲ་བ་༼ ༣༽དང༌། བུད་མེད་ལ་འཁྲིག་པའི་བསྙེན་བཀུར་
བསྔགས་བརྗོད་བྱེད་པ་༼༤)དང་། སྐྱེས་པ་དང་བུད་མེད་ཀྱི་སྨན་བྱེད་པ་(༥)དང་། རང་གི་ཆེད་དུ་གཞི་
མ་དག་པར་ཁང་པ་ཚད་ལས་ལྷག་པར་བརྩིག་པ་༼༦༽དང་། དཀོན་མཆོག་གི་ཆེད་དུ་གཞི་མ་དག་པར་
ཁང་ཆེན་བརྩིག་པ་༼༧)དང་། གནོད་པས་ཀུན་ནས་བསླངས་ཏེ་གཞན་དགེ་སློང་གི་སྡོམ་ལྡན་ལ་གཞི་
མེད་པར་ཕམ་པས་སྐུར་བ་འདེབས་པ་རེདང་། བག་ཙམ་ལ་བརྟེན་ནས་དེ་འདྲ་བས་སྐུར་པ་འདེབས་
-380 -



༄༅། །སྡོམ་པ་གསུམ་གྱི་ཉེས་ལྟུང་རོགས་པ་ངོས་བཟུང་ནས་བཤགས་སྡོམ་བྱེད་ཚུལ། །༼ཇ༽
པ་༩༽དང་། ལྟུང་བའི་མཐར་ཐུག་སྐྱེད་པ་བཞམས་བསྒོ་ལ་བལྟོས་པ་དགེ་འདུན་བརྒྱད་ཡན་ཆད་ཚང་
བ་ཆོས་མ་ཡིན་པས་འབྱེད་པ་༼༡༠༽དང༌། དེའི་གྲོགས་བྱེད་པ་༼༡༡)དང་། རང་གིས་བུད་མེད་དང་ལྷན་
ཅིག་གླུ་གར་སོགས་ཁྱིམ་པ་སུན་འབྱིན་པའི་བྱ་བ་བྱས་པའི་ཚེ་དགེ་འདུན་གྱིས་བད་ལས་བྱས་པ་ན་
སྐྱོད་པ་པོ་ལ་སྐུར་པ་འདེབས་པ་༼༡༢༽དང་། རང་ལ་ལྟུང་བ་བྱུང་བ་ཕྱིར་བཅོས་གྱིས་ཞེས་བསྐུལ་བ་ན་
དགེ་ཡང་རུང་སྡིག་ཀྱང་རུང་ཅང་མ་སྨྲ་ཞེས་དང་དུ་མི་ལེན་པ་སྟེ་ལྷག་མའི་ལྟུང་བ་༼༡༣༽ཆར་གཏོགས་
དང་བཅས་པ་མཐོལ་ལོ་བཤགས་སོ། ། །
གསུམ་པ། ལྟུང་བྱེད་ལ་ལྟུང་བ་ཕྱིར་བཅོས་པ་གང་ལས་ལྟུང་བ་བྱུང་བའི་དངོས་པོ་ཞག་གཅིག་
སྤངས་པའི་ཆད་ལས་ལ་བལྟོས་དགོས་པ་སྤང་ལྟུང་དང་། དེ་ལྟར་མི་དགོས་པ་བཤགས་པ་ཉིད་ཀྱིས་ཆོག་
པ་འབའ་ཞིག་པ་གཉིས་ལས། དང་པོ་སྤང་ལྟུང་གི་སྡེ་ཚན་ལས། གོས་ལ་བརྟེན་པ་འཁོར་གསུམ་ཁེབས་
པ་ཡན་ཆད་ཀྱི་གོས་བྱིན་གྱིས་མ་བརླབས་པར་འཆང་བ་ཞག་བཅུ་ལས་འདས་པ་༼༡ དེ་དང༌། ཁ་སྐོང་བྱུང་
ན་གོས་ཀྱི་རེ་བ་ཡོད་པ་ཁྲུ་གང་དུ་ལོངས་པ་ཡན་ནས་འཁོར་གསུམ་མི་ཁེབས་པ་འཆང་བ་ཟླ་བ་ལས་
འདས་པ་༼༢༽དང་། ཆོས་གོས་གསུམ་གང་རུང་བྱིན་རླབས་ཅན་དང་བྲལ་ནས་མཚམས་གཞན་དུ་ཞག་
ལོན་པ་༼ ༣༽དང་། དགེ་སློང་དགོན་པ་བས་སྣམ་སྦྱར་བྱིན་རླབས་ཅན་རྐྱེན་ཉེན་ལྟ་བུས་གཞན་དུ་བཅོལ་
བ་ན་དེ་དང་བྲལ་ནས་ཆོས་གོས་ཡོད་པ་དང་། དགོན་པ་ལས་གཞན་དུ་ཞག་དྲུག་ལོན་པ་༼ ༽དང་། དགེ་
སློང་མ་ཉེ་དུ་མ་ཡིན་པ་ལ་ཆོས་གོས་དྲི་མ་ཅན་འཁྲུར་འཇུག་པ་ད༥༽དང་། གདིང་བ་གསར་པ་རྙེད་པ་ན་
རྙིང་པ་ནས་ཁྲུ་ཕྱེད་དོས་མ་གླན་པ་/༦)དང་། ཁྱིམ་པ་ཉེ་དུ་མ་ཡིན་པ་ལ་གོས་ཁྲུ་གང་ཡན་ཆད་སློང་བ་
༼༧༽དང་། རང་ལ་ཆོས་གོས་གསུམ་མ་ཚང་བའི་ཚེ་ཁྱིམ་པ་ལ་གོས་ཟུང་གཅིག་ལས་ལྷག་སློང་བ་༼༨)དང་།
ཁྱིམ་པ་ཕོ་མོས་རང་ལ་གོས་གཅིག་བསྔོས་པ་འབུལ་ལོང་མེད་པར་སློང་བ་༩)དང་། ཕོ་མོ་སོ་སོ་ནས་རེ་
རེ་བསྔོས་པ་སྦྱིན་ལོང་མེད་པར་སློང་བ་(༡༠༽དང་། ཐག་པ་ལ་རྔན་པ་མ་བྱིན་པར་གོས་འཐག་ཏུ་འཇུག་
པ་༼༡༡)དང་། སྦྱིན་བདག་གིས་རང་གི་གོས་འཐག་ཏུ་བཅུག་པ་ལས་ལྷག་པར་ཐ་ག་པ་ལ་འཐག་ཏུ་
འཇུག་པ་(༡༢)དང་། སྦྱིན་བདག་གིས་གོས་དགེ་སློང་གཞན་ལ་བསྔོས་པ་རང་ལ་བསྒྱུར་བ་(༡༣༽དང་།
དབྱར་གྱི་རས་ཆེན་དབྱར་ཁས་ལེན་ལས་ཟླ་བ་གཅིག་གི་སྔོན་དུ་སློང་བ་༼༡༤ དེ་དང་། རས་ཆེན་དགག་
དབྱེ་ཚར་ནས་ཟླ་ཕྱེད་ལས་ལྷག་འཆང་པ་༼༡༥༽དང་། དབྱར་རྙེད་ལས་བྱུང་བའི་གོས་དབྱར་ནང་དུ་བདག་
གིར་བྱེད་པ་དང་དེ་འདྲ་བའི་དབྱར་རྙེད་དབྱར་ནང་དུ་བགོ་བ་དང་། དེ་འདྲ་བའི་དབྱར་རྙེད་དགག་དབྱེའི་
-381-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཕྱི་ཉིན་མ་བགོས་པ་༼༡༦༽དང་། དགེ་སློང་མ་ལས་གོས་སློང་བ་(༡༧]དང༌། དགེ་སློང་གི་གོས་སམ་ལྷུང་
བཟེད་ཕྲོག་པ་༼༡༨༽དང་། སྲིན་བལ་འབའ་ཞིག་གི་སྟན་བྱེད་པ་(༡༩)དང་། བལ་ནག་འབའ་ཞིག་
༼༢༠)དང༌། བལ་ནག་ཆ་གཉིས་ལ་དཀར་པོ་ཆ་གཅིག་བསྲེས་པ་༼༢༡༽དང་། ལོ་དྲུག་གི་ནང་དུ་མལ་སྟན་
གཉིས་པ་བཟོ་བ་༼༢༢༽དང་། བལ་ཁུར་ལོངས་པ་རྒྱང་གྲགས་ལས་འདས་པར་འཁུར་བ་༼ ༢ ༣ ༽དང་།
དགེ་སློང་མ་ལ་བལ་རྨེལ་དུ་འཇུག་པ་༢༤ དང་། སྦྱིན་བདག་གིས་གོས་ཀྱི་རིན་རིན་པོ་ཆེ་བྱིན་པ་ཕོ་
ཉས་གོས་ཉོ་མཁན་ལ་གཏད་པ་ལས་གོས་དུས་སུ་མ་བྱུང་བའི་ཚེ་གོས་ཉོ་མཁན་ལ་ཚིག་གིས་ལན་གསུམ་
བསྐུལ་ཀྱང་མ་ཐོབ་པ་ཕྱོགས་དེར་ལན་གསུམ་བསྡད་ནས་བསྐུལ་ཀྱང་མ་ཐོབ་པ་ན་བསྐུལ་བསྡད་གསུམ་
པོ་དེ་ལས་ལྷག་པར་བྱེད་པ་(༢༥)དང༌། གསེར་དངུལ་སོགས་རིན་པོ་ཆེ་ལ་རེག་པ་། ༢༦)དང་། སྐྱེད་
འདོད་པས་བུན་གཏོང་ཉོ་ཚོང་བྱེད་པ་༼ ༢༧༽དང་། ལྷུང་བཟེད་བྱིན་གྱིས་མ་བརླབས་པར་འཆང་བ་ཞག་
བཅུ་ལས་འདས་པ་༼ ༢༨༽དང་། རང་ལ་ལྷུང་བཟེད་ཡོད་བཞིན་དུ་འཚོལ་བ་༼ ༢༩)དང་། བྱིན་ལེན་བྱས་
པའི་སྨན་བཞི་པོ་རང་གིས་དུས་ལས་འདས་པར་འཆང་བ་༼ ༣༠)རྣམས་ཆར་གཏོགས་དང་བཅས་པ་མཐོལ་
ཞིང་བཤགས་སོ། །
གཉིས་པ། བཤགས་པ་ཙམ་དང་འབྲེལ་བའི་ལྟུང་བྱེད་འབའ་ཞིག་པའི་སྡེ་ཚན་ལས། གང་ཟག་
དང་ཆོས་ལ་མ་གུས་པ་དག་གིས་བསྐྱེད་པ་ལ། ཕམ་ལྷག་ལས་གཞན་པའི་ཤེས་བཞིན་དུ་རྫུན་སྨྲ་བ་
ད༡༽དང་། དགེ་སློང་ལ་ཞར་བ་སོགས་ཀྱི་སྐྱོན་སྨྲ་བ་༼༢>དང་། དགེ་སློང་གཉིས་ལྟ་བུ་ལ་ཕྲ་མ་བྱེད་པ་
༼༣༽དང་། དགེ་སློང་གི་རྩོད་པ་བཞི་པོ་གང་རུང་ཞི་བར་བྱས་པ་སླར་ཡང་རྩོད་པ་སློང་བ་༼༤ ༽དང་། དགེ་
འདུན་ལ་ཟས་བྲིམས་པ་ན་བཤེས་ལ་ལྷག་པར་བྱིན་ཞེས་སྐུར་བ་འདེབས་པ་༥ ༽དང་། ཁྱིམ་པ་མོ་ལ་
ཁྲིམས་གྲོགས་མེད་པར་ཆོས་སྟོན་པ་༼༦༽དང་། བསྙེན་པར་མ་རྫོགས་པ་དང་ལྷན་ཅིག་ཏུ་ཆོས་ཀྱི་ཚིག་
འདོན་པ་(༧)དང༌། འདུལ་བའི་ཚིག་ཁྱད་དུ་གསོད་པའི་ཚིག་སྨྲ་བ་རེདང་། དགེ་སློང་ལ་ཕམ་ལྷག་གང་
རུང་གི་ལྟུང་བ་བྱུང་བ་བསྙེན་པར་མ་རྫོགས་པ་ལ་བརྗོད་པ་(༩)དང་། རང་གིས་མི་ཆོས་བླ་མ་ཐོབ་པ་
དགོས་མེད་དུ་བསྙེན་པར་མ་རྫོགས་པ་ལ་བརྗོད་པ་(༡༠༽དང་། གནས་སུ་གྱུར་པ་དགེ་འདུན་གྱི་ས་གཞི་
ལ་ལོག་པར་བསྒྲུབ་པ་ལ། ས་བོན་དང་སྐྱེ་བ་འཇོམས་པ་༼༡༡༽དང་། དགེ་སློང་ལ་འཕྱ་བ་༼༡༢༽དང་།
ཁྱོད་ལ་མེ་རེག་གི་ལྟུང་བ་བྱུང་སོང་སྨྲས་པ་ནས་རྐོ་བའི་ལྟུང་བྱེད་མ་བྱུང་ཟེར་བ་ལྟ་བུ་རྣ་ལ་གཟན་པ་
(༡༣༽དང༌། རང་གིས་ལོངས་སྤྱད་པའི་དགེ་འདུན་གྱིས་གདན་ཆ་མ་བསྡུས་པར་ཆར་པ་སོགས་ཀྱིས་ཆུད་
-382 -



༄༅། །སྡོམ་པ་གསུམ་གྱི་ཉེས་ལྟུང་རགས་པ་ངོས་བཟུང་ནས་བཤགས་སྡོམ་བྱེད་ཚུལ། །༼ཇ༽
ཟར་བཅུག་པ་(༡༤ )དང་། རྩའི་གདིང་བ་སོགས་རང་གིས་སྤྱད་པ་མ་བསྡུས་པར་དགེ་འདུན་གྱི་གནས་
ཕན་ཕུན་དུ་གྱུར་པ་༼༡༥)དང་། དགེ་སློང་གནས་ཁང་ནས་སྐྱོད་པ་༼༡༦)དང་། གནས་ཁང་དུ་དགེ་སློང་
སྔར་གནས་པ་ལ་གནོད་པའི་བསམ་པས་རང་དེར་འདུག་པ་༼༡༧༽དང་། འོག་ཁང་དུ་འདུག་པའི་དགེ་
སློང་ལ་གནོད་པའི་བསམ་པས་དེའི་ཐད་ཀྱི་སྟེང་དུ་ཁྲི་ལ་ལུས་ཀྱི་ལྗིད་ཕབ་ནས་འདུག་པ་༼༡༨༽དང་།
སྲོག་ཆགས་དང་བཅས་པའི་ཆུ་དང་ས་ལ་ལོངས་སྤྱད་པ་(༡༩༽དང་། ཉིན་གཅིག་ལ་རྩིག་པ་རིམ་པ་
གསུམ་ལས་ལྷག་པར་རྩིག་པ་༼༢༠༽དང་། དགེ་སློང་མའི་གཞི་ལ་ལོག་པར་སྒྲུབ་པ་ལ། མ་བསྐོས་པར་
དགེ་སློང་མ་ལ་ཆོས་སྟོན་པ་༼༢༡༽དང་། དགེ་སློང་མ་ལ་ཉི་མ་ནུབ་ནས་ཆོས་སྟོན་པ་༼༢༢)དང་། ཟས་ཀྱི་
ཕྱིར་ཆོས་སྟོན་པ་མ་ཡིན་པའི་དགེ་སློང་ལ་དེ་ལྟར་བསྟན་ཞེས་སྐུར་པ་འདེབས་པ་༼༢༣༽དང་། གོས་ལས་
གྱུར་པ་ལ། དགེ་སློང་མའི་གོས་བཟོ་བ་ ༢༤ དང་། དགེ་སློང་མ་ལ་གོས་སྦྱིན་པ་༼ ༢༥)དང་། དགེ་སློང་
མ་དང་ལྷན་ཅིག་ལམ་དུ་འགྲོ་བ་དགེ་སློང་མ་དང་ལྷན་ཅིག་གྲུར་འཇུག་པ་༼ ༢༦༽དང་། བུད་མེད་དང་ལྷན་
ཅིག་དབེན་པ་སྐྱབས་ཡོད་དུ་བར་འདོམ་གང་གི་ནང་དུ་འདུག་པ་༼༢༧)དང་། དེ་དང་ལྷན་ཅིག་དེར་
འགྲེང་བ་༼༢༨༽དང་། ཟས་ཀྱི་གཞི་ལས་གྱུར་པ་ལ། དགེ་སློང་རང་གི་མཛའ་བའི་དགེ་སློང་མས་རང་ལ་
མེད་པའི་ཡོན་ཏན་བརྗོད་ནས་ཁྱིམ་པས་ཟས་ལྷག་པར་སྟེར་བ་ཟ་བ་༼ ༢༩)དང་། ཉིན་གཅིག་ལ་ཁྱིམ་སྔ་
མར་ཟས་ཟོས་ནས་སླར་ཡང་ཁྱིམ་གཉིས་པར་ཟས་ཟ་བ་༼༣༠)དང༌། མུ་སྟེགས་ཅན་ཁོ་ནའི་སྦྱིན་བདག་
ལས་ཟས་བླངས་ཏེ་མུ་སྟེགས་ཁོ་ནའི་གནས་སུ་ཉིན་གཉིས་པའི་ཟས་ཟ་བ་༼ ༣༡)དང་། ཁྱིམ་པ་གཅིག་ལ་
ཉིན་གཅིག་ལ་གཡོས་སུ་བྱས་པའི་ཟས་ལྷུང་བཟེད་དོ་གསུམ་ལས་ལྷག་པར་བླངས་ཏེ་གནས་གཞན་དུ་
ཟ་བ་༼༣༢༽དང་། དུས་རུང་གི་ཟས་ཆོག་པར་ཟོས་ནས་སླངས་ཟིན་པ་ན་ལྷག་བོར་གྱི་ཆོ་ག་མ་བྱས་པར་
ཟ་བ་༼ ༣ ༣༽དང་། དགེ་སློང་ཟས་སྤངས་ཟིན་པ་ལ་དུས་རུང་གི་ཟས་ཟར་འཇུག་པ་ ༣༤ ༽དང༌། མཚམས་
ནང་གཅིག་ཏུ་དགེ་འདུན་རྣམས་ལོགས་གཅིག་ཏུ་ཟས་ཟ་བ་ལ་དགེ་སློང་འགའ་ཞིག་གནས་གཞན་ཞིག་
ཏུ་དུས་རུང་གི་ཟས་ཟ་བ་༼ ༣༥ ༽དང་། རང་གི་གླིང་གི་ཉི་མ་ཕྱེད་ཡོལ་ནས་དུས་རུང་གི་ཟས་ཟ་བ་( ༣༦༽
དང༑ དུས་རུང་ཐུན་ཚོད་ཞག་བདུན་པ་ཇི་སྲིད་འཚོ་བཅང་གི་སྨན་བཞི་གང་རུང་གསོག་འཇོག་ཏུ་སོང་བ་
ཟ་བ་༼༣༧)དང་། ཁ་ཟས་གང་ཡང་རུང་བ་བྱིན་ལེན་མ་བྱས་པར་《བྱ་ཟ)བ་༼༣༨༽དང་། ཤ་དང་ཞོ་ལྟ་བུ་
ཁ་ཟས་བཟང་པོ་ཁྱིམ་པ་ལ་སློང་ཞིང་ཟ་བ་(༣༩)དང༌། བསླབ་པ་ཕུན་ཚོགས་ཀྱི་གཞི་ལ་ལོག་པར་སྒྲུབ་
པ་ལ། དུད་འགྲོ་དང་བཅས་པའི་ཆུ་སོགས་ལ་སྲོག་ཆགས་ལ་ལྟོས་མེད་དུ་ལྷུང་བཟེད་དང་ཆོས་གོས་
- 383-



•
：
ܪܕܒ
s
© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
སོགས་ཀྱི་ཕྱིར་སྤྱོད་པ་༼༤༠)དང་། ཁྱིམ་པ་ཕོ་མོ་ཉལ་པོ་བྱེད་པར་མངོན་སུམ་དུ་འདུག་པ་༼༤ ༡༽དང་། དེ་
འདྲ་བར་འགྲེང་སྟེ་འདུག་པ་༼ང་ ༢༽དང་། མུ་སྟེགས་ཅན་ལ་དུས་རུང་གི་ཟས་སྟེར་བ་༼ ༣༽དང་། རང་
གནས་ནས་འཕགས་ཏེ་དམག་ལ་བལྟ་བ་༼c ༤ དང༌། དམག་ནང་དུ་ཞག་ལོན་པར་འདུག་པ་༤༥)དང་།
ཕན་ཚུན་དམག་གིས་ཟས་བྱིན་པ་ལ་གནོད་སེམས་ཀྱིས་ཟས་ཀྱི་དུས་ཡོལ་ཟིན་ཞེས་ཟས་གཅོད་པའི་
ཚིག་སྨྲ་བ། བཤམས་པ་བཀྲུགས་པ་༼༤༦དང། དགེ་སློང་ལ་ཁུ་ཚུར་སོགས་ཀྱིས་བརྡེག་པ་༼༤ ༧༽དང་།
བརྡེག་པར་གཟས་པ་༼༤ ༨ དང་། དགེ་སློང་གཞན་ལ་ཕམ་ལྷག་གང་རུང་གི་ལྟུང་བ་བྱུང་བ་ཤེས་བཞིན་
དུ་དགོས་མེད་དུ་འཆབ་པ་༼༤༩༽དང་། དགེ་སློང་ལ་སྦྱིན་བདག་གིས་ཟས་བྱིན་པ་ལ་གནོད་སེམས་ཀྱིས་
ཟས་ཀྱི་དུས་ཡོལ་ཞེས་ཟས་གཅོད་པའི་ཚིག་སྨྲ་བ་(༥༠༽དང་། མེ་མཚན་ཉིད་ཚང་བ་ལ་རེག་པ་༥(༡)དང་།
གསོ་སྦྱོང་སོགས་ལ་རང་གིས་འདུན་པ་ཕུལ་བ་ཕྱིར་བསྒྱུར་བ་༼༥ ༢༽དང༌། གནས་གཅིག་ཏུ་འདོམ་གང་གི་
ནང་དུ་བསྙེན་པར་མ་རྫོགས་པ་དང་མཚན་མོ་ཉལ་བ་ཞག་གསུམ་ལས་འདས་པ་༥༣༽དང༌། དགེ་འདུན་
ལྷག་མ་ལྟ་བུས་ཐར་པ་ལ་བར་དུ་མི་གཅོད་ཅེས་སྨྲ་བ། བཞམས་བསྒོ་བྱས་ཀྱང་མི་གཏོང་བ་༼༥༤)དང༌།
དེ་འདྲ་བ་ལ་དགེ་འདུན་གྱིས་གནས་དབྱུང་བྱས་པ་དང་ལྷན་ཅིག་ཏུ་ཆོས་དང་ཟང་ཟིང་ལ་ལོངས་སྤྱོད་པ་
ད༥༥ དེ་དང་། གནས་ནས་བླ་མས་དགེ་ཚུལ་ཕྱིར་བསྙིལ་བ་ཆོས་དང་ཟང་ཟིང་གིས་སྡུད་པ་༼༥༦)དང་། ཁ་
དོག་མ་བསྒྱུར་བའི་གོས་གྱོན་པ་༼༥༧༽དང་། གཞན་དབང་བའི་རིན་པོ་ཆེ་དང་མཚོན་ལ་རེག་པ་(༥༨༽དང༌།
དུས་སུ་མ་ཡིན་པ་དང་དགོས་པ་མེད་པར་ལུས་རིལ་པོ་ཁྲུས་བྱེད་པ་༼༥༩༽དང་། དུད་འགྲོ་གསོད་པ་
༼༦༠༽དང་། དགེ་སློང་རྣམ་དག་ལ་ཁྱོད་ལ་སྡོམ་པ་མ་སྐྱེས་པའམ་གཏོང་རྒྱུ་བྱུང་ཞེས་འགྱོད་པ་བསྐྱེད་པ་
(༦༡༽དང༌། དགེ་སློང་གཞན་ལ་སྐྱི་གཡའ་བའི་བསམ་པས་ག་ག་ཚིལ་བྱེད་པ་/༦༢༽དང་། ཆུ་ལྟེ་བར་
སླེབས་པ་ཙམ་དུ་ཞུགས་ནས་རྩེ་བ་༼༦༣༽དང་། བུད་མེད་དང་ལྷན་ཅིག་འདོམ་གང་གི་ནང་དུ་ཉལ་བ་
༼༦ དང༌། དགེ་སློང་ལ་སྐད་དང་གཟུགས་མི་སྡུག་པས་འཇིགས་པ་བསྐྱེད་པ་ ༼༦༥༽དང་། དགེ་སློང་
གཞན་གྱི་གོས་ཀྱལ་གའི་ཆེད་དུ་སྦས་པ་༼༦༽དང་། དགེ་སློང་གཞན་གྱི་གོས་མ་གནང་བཞིན་དུ་གྱོན་པ་
༼༦༧༽དང་། དགེ་སློང་ལ་ལྷག་མའི་ལྟུང་བས་སྐུར་པ་འདེབས་པ་༼༦༨༽དང་། བུད་མེད་དང་ལྷན་ཅིག་
ལམ་དུ་རྒྱང་གྲགས་ལས་འདས་པར་འགྲོ་བ་(༦༩)དང་། རྐུན་པོ་དང་ལྷན་ཅིག་ལམ་དུ་འགྲོ་བ་༼༧༠༽
དང༌༑ ལོ་ཉི་ཤུ་མ་ལོན་པའི་བསྒྲུབ་བྱ་བསྙེན་རྫོགས་བྱེད་པ་༼༧༡༽དང་། ས་འཐས་པ་རྐོ་བ་ ༧༢༽དང་།
སྦྱིན་བདག་གིས་མགྲོན་དུ་བོས་པ་དུས་ངེས་པ་མེད་པའི་ཚེ་ཟླ་བ་བཞི་ལས་ལྷག་པར་འདུག་ནས་དུས་
- 384-



( ༄༅། །སྡོམ་པ་གསུམ་གྱི་ཉེས་ལྟུང་རགས་པ་ངོས་བཟུང་ནས་བཤགས་སྡོམ་བྱེད་ཚུལ། །༼ཇ༽
རུང་གི་ཟས་ཟ་བ་(༧༣ ༽དང༌། དགེ་སློང་གཞན་གྱིས་རང་ལ་འདུལ་བའི་བསླབ་བྱ་སློབ་པ་ལ་མ་གུས་པའི་
ཚིག་སྨྲ་བ་༼༧ང༌ དེ་དང་། རང་གི་རྩོད་ཟླའི་གྲོས་བྱེད་པ་ལ་ཉན་ན་བྱེད་པ་༼༧༥༽དང༌། དགེ་འདུན་ལས་ལ་
འདུས་པའི་ཚེ་ཅང་མི་སྨྲ་བར་ལས་མཚམས་ལས་འདས་ཏེ་འགྲོ་བ་༼༧༦)དང་། སངས་རྒྱས་ཀྱི་བཀའ་
དང་ཞལ་ཏ་བའི་བཀའ་ཆོས་ལྡན་ལས་ཤེས་བཞིན་དུ་འགལ་བར་བྱེད་པ་༼༧༧༽དང་། ཆང་འཐུང་བ་
༼༧༨༽དང༌། གྲོགས་ཆོས་ལྡན་ལ་མ་སྨྲས་པར་ཕྱི་དྲོ་གྲོང་དུ་འགྲོ་བ་(༧༩)དང་། ཕྱི་དྲོ་ཁྱིམ་བཞི་ལ་སོགས་
པར་རྒྱུ་བ་༼༨༠༽དང་། སྔ་དྲོ་ཁྱིམ་དུ་རང་གི་དབང་གིས་དགེ་འདུན་ཟས་ལ་སྤྱན་དྲངས་པ་ལ་ཁོ་བོ་མ་
འོངས་ཀྱང་ཟས་ཀྱི་དུས་ཡོལ་བར་མ་བྱེད་ཅེས་མ་སྨྲས་པར་ཁྱིམ་གསུམ་ལ་སོགས་པར་རྒྱུ་བ་༼༨༡༽དང༌།
མཚན་མོ་རྒྱལ་པོའི་ཕོ་བྲང་དུ་འགྲོ་བ་༼༨༢༽དང་། སོ་ཐར་གྱི་མདོ་འདོན་པའི་ཚེ་དེ་ལ་ཁྱད་གསོད་ཀྱི་ཚིག་
སྨྲ་བ་༼༨ ༣ ༽དང་། ཁབ་རལ་བ་སོ་དང་རུས་པ་ལས་བཟོ་བ་ ༼༨༤ ༽དང་། ཁྲི་རྐང་ཁྲུ་གང་ལས་ལྷག་པར་
བྱེད་པ་༼༨༥ དེ་དང་། དགེ་འདུན་གྱི་སྟན་ཤིང་བལ་ལྟ་བུས་མ་རུངས་པར་བྱེད་པ་༼༨༦)དང་། གདིང་བ་ཚད་
ལས་ལྷག་པར་བྱེད་པ་༨༧)དང་། གཡན་པ་དགབ་པ་ཚད་ལས་ལྷག་པར་བྱེད་པ་༼༨༨དང་། དབྱར་གྱི་
རས་ཆེན་ཚད་ལས་ལྷག་པར་བྱེད་པ་། ༨༩)དང་། རང་གི་ཆོས་གོས་བདེ་བར་གཤེགས་པའི་ཆོས་གོས་ཀྱི་
ཚད་ཙམ་བཟོ་བ་༩༠)སྟེ་འབའ་ཞིག་པ་དགུ་བཅུ་ཆར་གཏོགས་དང་བཅས་པ་མཐོལ་ལོ་བཤགས་སོ། །
བཞི་པ། སོར་བཤགས་ཀྱི་སྡེ་ཚན་ལས། དགེ་སློང་མས་རང་ཉིད་ཀྱིས་ཟ་བའི་བསོད་སྙོམས་ཁྱེར་
འོངས་པ་ལ་སློངས་ནས་ཟ་བ་༼༡ དེ་དང༌། ཁྱིམ་དུ་དགེ་སློང་ཟླའོ་དང་བཅས་ཏེ་ཕྱིན་པ་ན་དགེ་སློང་མ་ཞིག་
གིས་སྦྱིན་བདག་ལ་འདི་ལ་ཟས་བཟང་བར་བྱིན་ཞེས་བསྐོ་བཤམས་བྱེད་པ་ན་དེ་མ་བཟློག་པར་ཟ་བ་
༼༢༽དང་། ཁྱིམ་པ་དད་པ་ཅན་རྒུད་པ་ན་དེར་བསོད་སྙོམས་ལ་མི་འགྲོ་བའི་དགེ་འདུན་གྱིས་ནང་ཁྲིམས་
བྱས་པ་དྲལ་ནས་བསོད་སྙོམས་ལ་འགྲོ་བ་༼ ༣༽དང་། གཙུག་ལག་ཁང་དང་གྲོང་གི་བར་དུ་ཆོམ་རྐུན་ལྟ་
བུའི་འཇིགས་པ་ཡོད་སར་འཇིགས་པ་ཡོད་མེད་བརྟག་པར་བསྐོས་པ་ལས་དེ་མ་བརྟགས་པར་ཟ་བ་
༼ ༽སྟེ་སོ་སོར་བཤགས་པ་བཞི་ཆར་གཏོགས་དང་བཅས་པ་མཐོལ་ལོ་བཤགས་སོ། །
ལྔ་པ། ཉེས་བྱས་ཀྱི་སྡེ་ཚན་ལས། གོས་བགོ་བའི་སྡེ་ཚན་ཤམ་ཐབས་ཀྱི་མཐའ་མཉམ་པར་མ་
བགོས་པ་སོགས་བཅུ་དང་། ཁྱིམ་དུ་འཇུག་པའི་སྡེ་ཚན། རྐང་པ་རྐྱང་བ་སོགས་ཉི་ཤུ་དང་། ཁྱིམ་དུ་
འདུག་པའི་སྡེ་ཚན། མ་བརྟགས་པར་སྟན་ལ་འདུག་པ་སོགས་དགུ་དང་། ཟས་བླང་བའི་སྡེ་ཚན། ཟས་
ལེགས་པར་མ་བླངས་པ་སོགས་བརྒྱད་དང་། ཟས་བཟའ་བའི་སྡེ་ཚན། ལེགས་པར་མ་ཟོས་པ་སོགས་ཉི་
- 385-



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཤུ་རྩ་གཅིག་དང་། ལྷུང་བཟེད་དུ་སྤྱད་པའི་སྡེ་ཚན་ལ། གཞན་གྱི་ལྷུང་བཟེད་ལ་དཔྱས་གདགས་པའི་
ཕྱིར་བལྟ་བ་སོགས་བཅུ་བཞི་དང་། ཆོས་སྟོན་པའི་སྡེ་ཚན་ལ། འདུག་པ་ལ་འགྲེང་སྟེ་ཆོས་སྟོན་པ་སོགས་
ཉི་ཤུ་རྩ་དྲུག་དང་། སྒྲུབ་པའི་སྡེ་ཚན་ལ། འགྲེང་སྟེ་བཤང་གཅི་བྱེད་པ་སོགས་གསུམ་དང་། རྒྱུ་བ་དགག་
པའི་སྡེ་ཚན་ལ། གནོད་པ་བྱུང་ན་མ་གཏོགས་པར་ཤིང་ལ་མི་གང་ལས་མཐོ་བར་འཛེག་པ་རྣམས་ཆར་
གཏོགས་དང་བཅས་པ་མཐོལ་ལོ་འཆགས་སོ་ཕྱིན་ཆད་ཀྱང་བསྡོམས་པར་བགྱིད་ལགས་སོ།། །།
༈ སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་བྱང་ཆུབ་
སེམས་དཔའ་མིང་འདི་ཞེས་བགྱི་བ་ལ་བྱང་ཆུབ་སེམས་དཔའི་སྡོམ་པ་དང་འགལ་བའི་ཉེས་པ་ཕམ་པའི་
སྡེ་ཚན་ལས། སྡོམ་པ་ཉི་ཤུ་པ་ནས་འབྱུང་བའི་ཕམ་པ་བཞི་ལས། རྙེད་བཀུར་ལ་ཆགས་པས་ཀུན་ནས་
བསླངས་ཏེ་བདག་ལ་བསྟོད་པ་དང་གཞན་ལ་སྨོད་པ་༼༡ དེ་དང་། སྡུག་བསྔལ་ཞིང་མགོན་མེད་པ་རང་ལ་
ཆོས་ནོར་དོན་དུ་གཉེར་པ་ལ་སེར་སྣས་ཆོས་ནོར་མི་སྟེར་བ་(༢)དང་། ཁྲོ་བས་ཀུན་ནས་བསླངས་ཏེ་
གཞན་གྱི་ཉེས་པ་ཤད་སྦྱངས་བྱས་ཀྱང་མི་ཉན་པ་དང་ཁྲོས་ནས་མིའི་འགྲོ་བ་ལ་བརྡེག་པ་༼ ༣ ༽དང་། ཐེག་
ཆེན་གྱི་ཆོས་ཟབ་པ་དང་རྒྱ་ཆེ་བ་གཉིས་ཀ་སྟོན་པ་སྤོང་བ་དང་བསྟན་བཅོས་ལྟར་སྣང་ལ་རང་དགའ་ཞིང་
གཞན་ལ་སྟོན་པ་༤ དང་། ནམ་མཁའི་སྙིང་པོའི་མདོ་ནས་བཤད་པའི་ཕམ་པ་བཅུ་བཞི་ལས། དཀོན་
མཆོག་གསུམ་པོ་གང་རུང་གི་དཀོར་རང་དོན་དུ་འཕྲོག་པ་(༡)དང་། སྡེ་སྣོད་གསུམ་པོ་གང་རུང་གི་དོན་གྱི་
ཆ་རྫོགས་པ་ལ་དེ་བཞིན་གཤེགས་པས་མ་གསུངས་ཞེས་སྐུར་པ་འདེབས་པ་༼༢༽དང་། དགེ་སློང་རྣམ་
དག་གམ་ཚུལ་འཆལ་གྱི་ངུར་སྨྲིག་འཕྲོག་པ་དང་ཁྱིམ་པར་ཕབ་པ་༼ ༣ ༽དང༌། ཕ་གསོད་པ་སོགས་
མཚམས་མེད་ལྔ་པོ་གང་རུང་བྱེད་པ་༼ ༽དང༌། ལས་འབྲས་དང་སྐྱེ་བ་སྔ་ཕྱི་མེད་པར་ལྟ་བ་(༥༽དང་།
གྲོང་དང་ཡུལ་འཁོར་འཇིག་པར་བྱེད་པ་(༦)དང་། ཐེག་ཆེན་གྱི་རིགས་ཅན་ཟབ་མོའི་སྣོད་མིན་པ་ལ་དེ་
བཤད་པས་ཐེག་དམན་དུ་སེམས་བསྐྱེད་པ་(༧༽དང་། ཐེག་ཆེན་ལ་ཞུགས་པའི་གང་ཟག་ལ་ཐེག་ཆེན་གྱིས་
འཚང་རྒྱ་མི་ནུས་ཉན་རང་དུ་ཞུགས་ན་འཁོར་བ་ལས་གྲོལ་ཞེས་བཤད་ནས་ཐེག་ཆེན་ལས་བཟློག་པ་
༼༨ ༽དང་། སོ་ཐར་ལ་སློབ་པས་ཅི་བྱ་ཐེག་ཆེན་ལྷོགས་ཤིག་ཅེས་སོ་ཐར་སྤོང་བ་༩དང༌། ཉན་རང་གི་
ལམ་གྱིས་ཉོན་མོངས་སྤོང་མི་ནུས་ཞེས་སྐུར་པ་འདེབས་པ་{༡༠༽དང་། རྙེད་བཀུར་ལ་ཆགས་པས་བདག་
བསྟོད་གཞན་སྨོད་བྱེད་པ་(༡༡༽དང་། སྟོང་ཉིད་མངོན་གསུམ་དུ་མ་རྟོགས་བཞིན་དུ་རྟོགས་ཞེས་མི་ཆོས་
བླ་མའི་རྫུན་སྨྲ་བ་(༡༢༽དང་། དགེ་སློང་ལ་ནོར་གྱི་ཆད་པ་བཅད་ནས་ལེན་པ་(༡༣༽དང་། དགེ་འདུན་ལ་
-386-



བྱ ༄༅། །སྡོམ་པ་གསུམ་གྱི་ཉེས་ལྟུང་རགས་པ་ངོས་བཟུང་ནས་བཤགས་སྡོམ་བྱེད་ཚུལ། །༼ཇ༽
ཞི་ལྷག་གི་བར་དུ་གཅོད་ཅིང་ཉོན་མོངས་འཕེལ་བའི་ཁྲིམས་ངན་འཆའ་བ་༼༡༤ )དང་། ཐབས་ལ་མཁས་
པའི་མདོ་ནས་གསུངས་པའི་ཕམ་པ་བདག་གིས་སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་ག་
ལ་ནུས་ཞེས་སྨོན་སེམས་འདོར་བ་སྟེ། རྙེད་བཀུར་ལ་ཆགས་པའི་བདག་བསྟོད་གཞན་སྨོད་གཉིས་འདྲ་
བས་གཅིག་ཏུ་བགྲང་བའི་རྩ་ལྟུང་བཅོ་བརྒྱད་ཆར་གཏོགས་ཀྱི་ཉེས་བྱས་དང་བཅས་པ་མཐོལ་ལོ་བཤགས་
དུག
ཉེས་བྱས་ཀྱི་སྡེ་ཚན་ལས་དགེ་བ་ཆོས་སྡུད་ཀྱི་མི་མཐུན་ཕྱོགས་ལ་སྦྱིན་པའི་མི་མཐུན་ཕྱོགས། ཉིན་
མཚན་གྱི་ཐུན་དྲུག་གི་ཐུན་རེ་ལ་དཀོན་མཆོག་ལ་མཆོད་པ་མི་འབུལ་བ་(༡)དང་། འདོད་པ་ཆེ་ཞིང་ཆོག་
མི་ཤེས་པས་རྙེད་བཀུར་དང་དུ་ལེན་པ་༼༢༽དང་། རང་ལས་བྱང་སེམས་བསླབ་པ་རྒན་པ་ལ་གུས་པར་མི་
བྱེད་པ་། ༣༽དང་། རང་ལ་ནད་འདྲི་སོགས་བྱེད་པ་ལ་དྲིས་པ་དང་མཐུན་པའི་ལན་མི་འདེབས་པ་༼ང་ དེ་དང་།
བསམ་པ་ཐག་པ་ནས་མགྲོན་དུ་བོས་པ་བདག་གིར་མི་བྱེད་པ་། དེ་དང་། གསེར་ལ་སོགས་པ་སྦྱིན་པ་ན་
ཁོང་ཁྲོས་མི་ལེན་པ་༦)དང་། ཆོས་འདོད་པ་ལ་ཁོང་ཁྲོས་མི་སྦྱིན་པ་༼༧༽དང་། ཚུལ་ཁྲིམས་ཀྱི་མི་མཐུན་
ཕྱོགས། ཚུལ་འཆལ་མནར་སེམས་ཀྱིས་ཡལ་བར་འདོར་བ་༼ ༨ ༽དང་། གཞན་དད་པ་བསྐྱེད་ཕྱིར་བཅས་
པའི་བཅས་རྐྱང་གི་བསླབ་བྱ་ལ་མི་སློབ་པ་རྣ༩དང་། སེམས་ཅན་གྱི་དོན་མནར་སེམས་ཀྱིས་ཡལ་བར་
འདོར་བ་(༡༠༽དང་། ཕ་རོལ་འདུལ་བའི་ཐབས་གཞན་མ་རྙེད་ན་ལུས་ངག་གི་ཉེས་པ་བདུན་པོ་གང་རུང་
གིས་ཀྱང་འདུལ་བར་མི་བྱེད་པ་༼༡༡༽དང༌། ལོག་འཚོ་ལྔ་དང་དུ་ལེན་པ་(༡༢༽དང་། ཅ་ཅོ་དང་བཞད་
གད་སོགས་དགའ་བཞིན་བྱེད་པ་༼༡༣ ེདང་། བྱང་སེམས་ཀྱིས་འཁོར་བ་དང་ཉོན་མོངས་ལ་སྐྱོན་དུ་མི་ལྟ་
བར་སྨྲ་བ་༼༡༤ ༽དང༌། རང་ལ་གྲགས་པ་ངན་པ་བྱུང་བ་ན་དེ་སེལ་བར་མི་བྱེད་པ་༼༡༥)དང་། གཞན་
འཇམ་པོས་འདུལ་མ་ནུས་ན་རྩུབ་པོས་མི་འདུལ་བ་(༡༦)དང་། བཟོད་པའི་མི་མཐུན་ཕྱོགས་ལ། ཕ་རོལ་
པོས་རང་ལ་ཚིག་ངན་སྨྲ་བའི་ལན་བྱེད་པ་། ༡༧༽དང་། རང་ལ་ཁྲོས་པའི་མི་ལ་དེ་ལྟར་མ་བྱེད་ཅེས་ཤད་
སྦྱངས་མི་བྱེད་པ་༡༨༽དང་། ཕ་རོལ་པོས་ཉེས་པ་ཤད་སྦྱངས་བྱེད་པ་དང་དུ་མི་ལེན་པ་༼༡༩༽དང་། རང་
ཉིད་གཞན་ལ་ཁོང་ཁྲོ་སྐྱེས་པ་སེལ་བར་མི་བྱེད་པ་། ༢༠དང་། བརྩོན་འགྲུས་ཀྱི་མི་མཐུན་ཕྱོགས་ལ།
རྙེད་བཀུར་འདོད་པས་འཁོར་སྡུད་པ་། ༢༡ ༽དང་། སྙོམས་ལས་དང་གཉིད་སོགས་བྱུང་བ་མི་སེལ་བ་༼༢༢༽
དང་༑ བྲེ་མོའི་གཏམ་སོགས་སྨྲ་བ་༼ ༢༣༽དང༌། བསམ་གཏན་གྱི་མི་མཐུན་ཕྱོགས་ལ་སེམས་གནས་པའི་
ཐབས་ཀྱི་གདམས་ངག་མི་ཉན་པ་༼༢༽དང༌། འདོད་པ་ལ་འདུན་པ་སོགས་སྤོང་བར་མི་བྱེད་པ་༼༢༽
-387-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
དང༑ བསམ་གཏན་གྱི་བདེ་བའི་རོ་ལ་སྲེད་པ་། ༢༦དང་། ཤེས་རབ་ཀྱི་མི་མཐུན་ཕྱོགས་ཉན་ཐོས་ཀྱི་
ཐེག་པ་མ་གུས་པས་སྤོང་བ་༼ ༢༧)དང་། ཐེག་ཆེན་ལ་སློབ་པ་དོར་ནས་ཐེག་དམན་ལ་སློབ་པ་༼༢༨༽དང་།
སངས་རྒྱས་ཀྱི་གསུང་ལ་སློབ་པ་དོར་ནས་ཕྱི་རོལ་པའི་བསྟན་བཅོས་ལ་བརྩོན་པ་ ༢༩༽དང༌། སངས་
རྒྱས་ཀྱི་གསུང་ལ་བརྩོན་ཀྱང་ཕྱི་རོལ་པའི་བསྟན་བཅོས་ལ་དགའ་བ་༼ ༣༠༽དང་། ཐེག་ཆེན་གྱི་ཟབ་རྒྱས་
ཀྱི་ཆ་ཤས་འགའ་རེ་ལ་མི་མོས་ཤིང་སྤོང་བ་༼༣༡༽དང་། ཁྲོ་བས་བདག་བསྟོད་གཞན་སྨོད་ཅུང་ཟད་བྱེད་
པ་༼༣༢༽དང་། གཞན་གྱིས་ཆོས་ཚུལ་བཞིན་འཆད་པ་ཁྲོ་བས་ཉན་པར་མི་དགའ་བ་ ༣ ༣༽དང་། བླ་མས་
ཆོས་འཆད་པའི་ཚིག་འབྲུ་ལ་སྨོད་པ་༼ ༣༤ དེ་དང༌། སེམས་ཅན་དོན་བྱེད་ཀྱི་མི་མཐུན་ཕྱོགས་ལ། མགྲོན་
གློ་བུར་དུ་འོངས་པ་ལ་བསུ་སྐྱེལ་མི་བྱེད་པ་༼ ༣༥༽དང་། ནད་པ་ལ་གཡོག་མི་བྱེད་པ་༼༣༦༽དང་། ན་བ་
སོགས་ཀྱི་སྡུག་བསྔལ་སེལ་བར་མི་བྱེད་པ་༼ ༣༧༽དང་། ཆོས་དང་འཇིག་རྟེན་གྱི་ཐབས་མི་ཤེས་པ་ལ་
ཐབས་མི་སློབ་པ་༼ ༣༨༽དང་། རང་ལ་ཕན་བཏགས་པ་ལ་ཕན་ལན་མི་བྱེད་པ་༼༣༩)དང་། གཞན་གྱི་མྱ་
ངན་མི་སེལ་བ་༼༤༠)དང་། ནོར་སློང་བ་ལ་ཁྲོ་བས་མི་སྦྱིན་པ་༼༤ ༡༽དང་། རང་གི་འཁོར་ལ་ཆོས་དང་
ཟང་ཟིང་གིས་ཕན་མི་འདོགས་པ་(༤ ༢༽དང་། མནར་སེམས་ཀྱིས་གཞན་གྱི་བློ་དང་མི་མཐུན་པར་བྱེད་པ་
༼༤ ༣ ེདང་། གཞན་གྱི་ཡོན་ཏན་ཇི་ལྟར་ཡོད་པ་མི་བརྗོད་པ་(༤༤ )དང་། ཉེས་པ་བྱེད་པ་ (རྨ་དམའ་)དབབ་
པ་སོགས་ཀྱིས་ཚར་མི་གཅོད་པ་༤༥༽དང་། རང་ཉིད་རྫུ་འཕྲུལ་དང་ལྡན་ན་རྫུ་འཕྲུལ་གྱིས་འགྲོ་བའི་
དོན་མི་བྱེད་པ་༼༤༦༽སྟེ་ཉེས་བྱས་བཞི་བཅུ་ཞེ་དྲུག་གི་ཉེས་པ་རྣམས་ཆར་གཏོགས་དང་བཅས་པ་མཐོལ་
ལོ་འཆགས་སོ་ཕྱིན་ཆད་ཀྱང་བསྡོམ་པར་བགྱིད་ལགས་སོ།། །།
༈ སངས་རྒྱས་དང་བྱང་ཆུབ་སེམས་དཔའ་རིག་པ་འཛིན་པ་རྣམས་བདག་ལ་དགོངས་སུ་གསོལ།
བདག་རིག་པ་འཛིན་པ་མིང་འདི་ཞེས་བགྱི་བ་ལ་རྡོ་རྗེ་ཐེག་པའི་འདུལ་བ་དང་འགལ་བའི་ཉེས་པ་ཕམ་
པའི་སྡེ་ཚན་ལས། རྡོ་རྗེ་ཐེག་པའི་དབང་ལུང་མན་ངག་གི་ཆོས་ཞུས་པའི་བླ་མ་ལ་བསྙེན་བཀུར་བའི་ཞིང་
མཆོག་ཏུ་འཛིན་པའི་ཁུར་བོར་ནས་བརྙས་སྨོད་བྱས་པ་༼༡༽དང་། སྡོམ་པ་གསུམ་གང་རུང་གི་བཅས་པ་
ཁྱད་དུ་བསད་ནས་འགལ་བར་བྱས་པ་༢༽དང་། རྒྱུད་སྡེ་བཞི་པོ་གང་རུང་གི་དབང་བླ་མ་གཅིག་ལ་ཞུས་
པའི་རྡོ་རྗེ་སྤུན་ལ་ཁྲོས་ནས་སྐྱོན་བརྗོད་པ་༼ ༣ ༽དང་། སེམས་ཅན་གང་ཡང་རུང་བ་ལ་དམིགས་ནས་བདེ་
བ་དང་འབྲལ་བར་འདོད་པའི་བློ་སྐྱེས་པ་༼༤ ༽དང་། བྱང་ཆུབ་ཀྱི་སེམས་བསྐྱེད་པ་འདོར་བ་༥ དེ་དང་།
ཐེག་པ་གསུམ་གང་རུང་དུ་གཏོགས་པའི་རྒྱལ་བའི་བཀའ་ལ་སངས་རྒྱས་ཀྱིས་མ་གསུངས་ཞེས་སྐུར་པ་
- 388-



ར
ཚོ༄༅། །སྡོམ་པ་གསུམ་གྱི་ཉེས་ལྟུང་རགས་པ་ངོས་བཟུང་ནས་བཤགས་སྡོམ་བྱེད་ཚུལ། །༼ཇ༽
འདེབས་པ་(༦)དང༌། དབང་ཆེན་ཚུལ་མཐུན་མ་ཐོབ་པའི་གང་ཟག་ལ་གསང་སྔགས་ཀྱི་ཐུན་མོང་མ་ཡིན་
པའི་གསང་བ་སྨྲས་པ་༼༧༽དང་། རང་གི་ཕུང་པོ་ལྔ་ལྷར་བསྒོམ་མི་རུང་ཞེས་བརྙས་པ་རེདང༌། རང་
བཞིན་གྱིས་གྲུབ་པས་སྟོང་པའི་ཆོས་རྣམས་ལ་ཡིད་མ་ཆེས་ནས་སྤངས་པ་དེ་དང་། དཀོན་མཆོག་
གསུམ་དང་བླ་མ་ལ་སྨོད་པ་སོགས་ལ་ལུས་ངག་གིས་མཛའ་བར་བྱས་པ་༼༡༠)དང་། སྟོང་ཉིད་ཀྱི་ལྟ་བ་
དྲན་པར་མ་བྱས་པར་ཉིན་ཞག་འདས་པ་༼༡༡༽དང༌། སྔགས་ཀྱི་སྣོད་རུང་གི་གདུལ་བྱ་གདམས་ངག་དོན་
དུ་གཉེར་བའི་འདུན་པ་ལོག་ཏུ་བཅུག་པ་༼༡༢༽དང་། ཚོགས་འཁོར་གྱི་ཆོ་ག་རྒྱུད་དང་མཐུན་པར་བྱེད་པ་
ན་ཚོགས་ཀྱི་རྫས་ཤ་ཆང་སོགས་ལ་མི་གཙང་བ་དང་མི་རུང་བའི་བསམ་པས་དང་དུ་མི་ལེན་པ་ ༡༣༽
དང༑ བུད་མེད་ཀྱི་རིགས་འདི་གཡོ་སྒྱུ་ཆེ་ཞེས་རིགས་ལ་སྐྱོན་བརྗོད་པའི་རྡོ་རྗེ་ཕག་མོ་སོགས་བུད་མེད་
ཀྱི་ཚུལ་འཛིན་པའི་སྒོས་ཀྱི་སྐྱོན་བརྗོད་པ་༼༡༤ སྟེ་རྩ་ལྟུང་བཅུ་བཞི་ཆར་གཏོགས་དང་བཅས་པ་མཐོལ་
ལོ་འཆགས་སོ། །
སྦོམ་པོའི་སྡེ་ཚན་ལས། ལས་ཀྱི་ཕྱག་རྒྱ་ལ་དབང་བསྐུར་བ་སོགས་མ་བྱས་པར་རིག་མར་བསྟེན་པ་
(༡)དང་། རིག་མ་ལ་སྤྱོད་ཚུལ་རྒྱུད་སྡེ་ནས་བཀག་པ་ལྟར་སྤྱད་པ་། ༢༽དང་། དབང་མ་ཐོབ་པ་ལ་རྡོར་
དྲིལ་དང་སྔགས་ཀྱི་བྲིས་སྐུ་སོགས་སྟོན་པ་༼ ༣ ེདང་། ཚོགས་ཀྱི་འཁོར་ལོའི་གྲལ་དུ་ཁ་ཤགས་འགྱེད་པ་
སོགས་རྩོད་པ་བྱེད་པ་༼༤ ༽དང་། དད་ལྡན་གྱི་ཐེ་ཚོམ་ཡོད་པའི་ཆོས་འདྲི་བ་ལ་ལན་ལོག་པར་འདེབས་པ་
༼༥༽དང༌། སྔགས་སུན་འབྱིན་པའི་ཉན་ཐོས་ཀྱི་ནང་དུ་དགོས་མེད་དུ་ཞག་བདུན་ལས་འདས་པ་(༦)དང་།
ལྷའི་སྒྲུབ་ཐབས་འདོན་པ་ཙམ་གྱིས་ཁེངས་ནས་ལྷ་དང་སྔགས་ཀྱི་དེ་ཉིད་མི་ཤེས་བཞིན་དུ་སྔགས་ཀྱི་
རྣལ་འབྱོར་པར་ཁས་འཆེ་བ་༼༧༽དང་། དབང་ཐོབ་ཀྱང་སྔགས་ལ་མི་དད་པ་ལ་སྔགས་ཀྱི་གསང་བ་
སྒྲོགས་པ་༼༨༽སྟེ་སྦོམ་པོ་བརྒྱད་ཆར་གཏོགས་དང་བཅས་པ་དང་། གཞན་ཡང་རྡོ་རྗེ་ཐེག་པ་ནས་བཤད་
པའི་བཟའ་བ་དང་བསྲུང་བ་དང་བསྟེན་པའི་དམ་ཚིག་ལས་འདས་པའི་ཉེས་པ་ཐམས་ཅད་མཐོལ་ལོ་
འཆགས་སོ། །ཕྱིན་ཆད་ཀྱང་གཅོད་ཅིང་སྡོམ་པར་བགྱིད་ལགས་སོ། །དེ་ནས་ཨུ་ཧུ་ལགས། བླ་མ་རྡོ་རྗེ་
འཛིན་པ་སོགས་སྤྱི་བཤགས་ཚར་གསུམ་བརྗོད་ན་སྡོམ་གསུམ་སོ་སོའི་ཉེས་ལྟུང་གི་རྣམ་སྨིན་རྣམས་
སྲབས་པ་དང་བྱང་བ་དང་ཡོངས་སུ་གཏུགས་པར་འགྱུར་ལ་ལྟུང་བ་ཕྱིར་བཅོས་ནི་སོ་སོའི་གཞུང་ལྟར་
བྱ་དགོས་སོ། །
དེ་ལྟར་སྡོམ་གསུམ་སོ་སོའི་ལྟུང་བ་མིང་རིགས་སྨོས་པའི་སྒོ་ནས་ངོས་འཛིན་ཚུལ་རགས་པ་འདི་ནི། དུང་དཀར་སྤྲུལ་བའི་
དུ
- 389 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
སྐུ་ངག་དབང་ཆོས་གྲགས་རྒྱ་མཚོས་ཁ་བཏགས་ཚེ་ལེགས། དངུལ་གྱི་རྣ་རྒྱན་བཀྲ་ཤིས་རྟགས་བརྒྱད་ཚེམ་གྲུབ་མ་དང་བཅས་
འདི་ལྟ་བུ་ཞིག་བྲིས་ཞེས་བཀའ་གནང་བ་དང་དུ་བླངས་ཏེ། རྗེ་ཡབ་སྲས་ཀྱི་གསུང་ལས་བཏུས་ནས་གོ་བདེ་བར་ངག་དབང་
བྱམས་པས་ཕུར་བུ་ལྕོག་ཏུ་བྲིས་པ་འདིས་ཀྱང་སེམས་ཅན་ཐམས་ཅད་སྡོམ་པ་གསུམ་བསླབ་བྱ་དང་བཅས་པ་ལ་སློབ་པ་མཐར་
ཕྱིན་པར་གྱུར་ཅིག །མངྒལཾ།། །།
- 390 -



༄༅། །དཀའ་ཆེན་ཡེ་ཤེས་རྒྱལ་མཚན་གྱི་དྲིས་ལན་སོམ་ཉི་གཅོད་པའི་རལ་གྲི་སོགས། །༼ཉ༽
༄༅། །བཀྲ་ཤིས་ལྷུན་པོའི་དཀའ་ཆེན་ཡེ་ཤེས་རྒྱལ་མཚན་ཁལ་ཁ་
རྗེ་བཙུན་དམ་པའི་དབུ་བླར་ཕེབས་ནས་དཔྱད་པ་
ཞིབ་མོ་མཛད་པའི་དྲིས་ལན་སོམ་ཉི་
གཅོད་པའི་རལ་གྲི་སོགས་
བཞུགས་སོ། །
ན་ས
༈ སྒྲིབ་གཉིས་སྤྲིན་ཚོགས་དེངས་པའི་མཁའ་དབྱིངས་སུ། །བླང་དོར་གནས་ཀུན་གསལ་བའི་
མཁྱེན་བརྩེ་ལས། །འདྲི་བ་ཀུན་ལན་གསལ་བའི་དྲུག་ཅུའི་དབྱངས། །ཆོས་དབྱིངས་ཀུན་ཁྱབ་ཉི་
མའི་གཉེན་དེར་འདུད། །གང་གི་གསུང་རབ་གདུལ་བྱའི་མོས་པ་བཞིན། །སྣ་ཚོགས་དྲང་ངེས་འོ་ཆུ་
འབྱེད་པ་ལ། །ཟླ་མེད་ཤིང་རྟ་ཆེན་པོ་རྣམ་གཉིས་དང༌། །འཇམ་དབྱངས་སྲས་པོ་ཙོང་ཁ་པ་དེར་
འདུད། །བློ་གྲོས་མཚུངས་མེད་གང་གིས་དྲི་ཚིག་དོན། །མདོ་སྔགས་སོ་སོའི་གཞི་ལམ་འབྲས་གསུམ་
གྱི༑ ༑རྣམ་དབྱེ་མ་འདྲེས་གསལ་བར་མི་ཤེས་ཀྱང་། །རང་བློས་གང་སྤོབས་མདོར་བསྡུས་འདི་ལྟ་སྟེ།
དེ་ཡང་དང་པོ་སྦྱང་གཞི་ཤིན་ཏུ་ཕྲ་བའི་རླུང་སེམས་ཀྱི་སྐོར་ལ། སྐྱེ་འཆི་མེད་པའི་སོ་སྐྱེ་ཡོད་
པར་ཐལ་བ་སོགས་ཀྱི་ལན་ནི། སེམས་ཅན་ཐམས་ཅད་ཀྱི་རྒྱུད་ལ་ཐོག་མ་མེད་པ་ནས་རྒྱུན་ཆད་མ་
མྱོང་ཞིང་། ད་དུང་ཡང་རྒྱུན་མི་ཆད་པའི་གཉུག་མའི་སེམས་དང༌། དེའི་བཞོན་པའི་རླུང་གཉིས་ཆུ་ལ་
རླན་དང༌། མེ་ལ་ཚ་བ་སོགས་ལྟར་ངོ་བོ་གཅིག་ལ་ལྡོག་པ་ཐ་དད་དུ་གནས་པའི་སེམས་ནི་ཀུན་གཞིའི་
རྣམ་ཤེས་ཁས་ལེན་ན་དེ་དང་། མི་ལེན་པ་རྣམས་ཀྱིས་ཡིད་ཀྱི་རྣམ་ཤེས་སེམས་ཤིན་ཏུ་ཕྲ་བ་ཞིག་ལ་
འདོད་ཅིང་། དེ་ཉིད་དབུ་མ་ཐལ་འགྱུར་བས་གང་ཟག་གི་གདགས་གཞིར་འདོད་ཀྱང་། གང་ཟག་གི་
མཚན་གཞིར་ཁས་མི་ལེན་ལ། དེ་ཉིད་རྒྱུན་མི་ཆད་ཀྱང་སྐད་ཅིག་རེ་རེ་ནས་སྐྱེ་འཇིག་བྱེད་པའི་ཚེ། སྐྱེ་
འཆི་དེ་དང་དེ་ཡི་ཐ་མར་དེ་གཉིས་འགགས་པ་ལ་འཆི་བ་དང་། སྐྱེ་བའི་ཚེ་དེ་གཉིས་རིགས་འདྲ་གསར་
-31-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
དུ་སྐྱེ་བ་ལ་སྐྱེ་བ་ཞེས་པའི་མིང་བཏགས་ཞིང༌། དེ་ཡང་སོ་སྐྱེ་རྣམས་ལས་ཉོན་གྱི་གཞན་དབང་གིས་
འདོར་ལེན་བྱེད་པས་སྐྱེ་འཆི་མི་སྲིད་པའི་སོ་སྐྱེ་ཁས་ལེན་ག་ལ་དགོས། དེས་ན་གང་ཟག་གི་གདགས་
གཞི་ལ་གཉུག་མ་དང་གློ་བུར་བ་གཉིས་ཡོད་ཀྱང་། དེ་ལ་བཏགས་པའི་གང་ཟག་ལ་གཉུག་མའི་གང་
ཟག་གི་ཐ་སྙད་ཙམ་བྱས་པ་ལ་འགལ་བ་ག་ལ་ཡོད། དེ་འདྲ་བའི་རླུང་སེམས་ལ་ངའོ་སྙམ་པའི་བློ་སྐྱེ་
བའི་ཚེ་རླུང་སེམས་དེ་གཉིས་ཀྱི་རྣམ་པ་ཇི་ལྟ་བ་བཞིན་ངེས་ནས་ངའོ་སྙམ་པའི་བློ་སྐྱེ་བ་མིན་གྱི། དེ་
སྣང་ཙམ་ལ་ངའོ་སྙམ་པའི་བློ་སྐྱེ་ཞིང་། འཆི་སེམས་ཕྲ་མོའི་ཚེ་དེ་འདྲ་བའི་རླུང་སེམས་ཐ་མལ་པའི་བློ་
ལ་སྣང་ཡང་སྣང་ལ་མ་ངེས་པར་སོང་བས། སྔགས་བླ་མེད་དང་ཕར་ཕྱིན་ཐེག་པ་ལ་འཕགས་ལམ་མ་
ཐོབ་བར་དུ་ཤིན་ཏུ་ཕྲ་བའི་སེམས་མངོན་སུམ་དུ་རྟོགས་པ་མེད་པར་གསུངས་པ་ཡིན་ལ། རླུང་སེམས་
ངོ་བོ་དབྱེར་མེད་བཤད་པ་དེ་ནི། བླ་མེད་ཀྱི་ལུགས་ཡིན་གྱི་ཕར་ཕྱིན་ཐེག་པ་ལ་དེ་ལྟ་བུའི་ཐ་སྙད་
གསུངས་པ་མེད་ལ། དེའི་ཕྱིར་དེ་འདྲ་བའི་རླུང་དེས་གཟུགས་སྐུའི་ཉེར་ལེན་དང་། སེམས་དེས་ཡེ་
ཤེས་ཆོས་སྐུའི་ཉེར་ལེན་བྱེད་པ་ཡང་བླ་མེད་ཀྱི་ལུགས་ཡིན་ཞིང་། ཤིན་ཏུ་ཕྲ་བའི་རླུང་སྐྱེ་འཆིའི་སྐབས་
དབྱིབས་དང་ཕྱི་ནང་གང་དུ་ཡོད་ཅེས་པ་ནི། རིམ་ལྔ་གསལ་སྒྲོན་ལས། ད་ལྟ་གཟུགས་ལུས་རགས་
པའི་སྐབས་སུ་ཡང་གཉུག་མའི་ལུས་ནི་རླུང་སེམས་ཙམ་ཞིག་གི་ལུས་ཡིན་པས་ལུས་རགས་པ་ནི་དེའི་
གནས་ཁང་དང་འདྲའོ་ཞེས་པ་དང་། དེ་ཙམ་ལས་གྲུབ་པའི་གཞི་དུས་ཀྱི་སེམས་ཅན་གྱི་ལུས་རྐང་
ལག་ལ་སོགས་པའི་རྣམ་པ་ཅན་ནི་བར་དོ་དང་རྨི་ལམ་གྱི་ལུས་ལོགས་སུ་སྣང་བ་རྣམས་སུ་ཞེས་དང༌།
ད་ལྟའི་རྣམ་ཤེས་ཀྱི་རྟེན་ལ་འབྱུང་ལུས་ཤིན་ཏུ་རགས་པའི་གཟུགས་ལུས་དང་། ཕྲ་བའི་རླུང་གི་ལུས་
གཉིས་ཡོད་ཀྱང་། རྒྱུད་གཉིས་སུ་མི་འགྱུར་བ་དང༌། རགས་པའི་ལུས་ཀྱི་གོ་ས་སྤངས་ནས་ཕྲ་བའི་
ལུས་གནས་མི་དགོས་པ་དང་། གང་ཟག་ཏུ་ཐ་སྙད་འདོགས་པའི་གཞིའི་གཙོ་བོ་རླུང་སེམས་གཉིས་
ཡིན་མོད་ཀྱང་རགས་པའི་ལུས་ཀྱང་དེའི་རྟེན་དུ་མི་འགལ་བ་སོགས་ཤེས་པར་བྱའོ། །ཞེས་སོགས་
འདི་སྐོར་གྱི་ཞིབ་ཆ་རྣམས་རིམ་ལྔ་གསལ་སྒྲོན་ལ་ཞིབ་ཏུ་གཟིགས་མཛོད། །
དྲི་བ་གཉིས་པ། ཆོས་ཐམས་ཅད་རྟོག་བཏགས་ཙམ་དུ་གསུངས་པ་དང་། ཕྱི་དོན་ཁས་ལེན་པ་
གཉིས་འགལ་སྙམ་པ་ནི། ཙམ་སྒྲས་ཇི་ཙམ་གཅོད་མ་རྟོགས་པ་ཡིན་འདུག་པས། རྗེའི་གསུང་ལས།
མིང་ཙམ་ཞེས་པས་མིང་ལས་གཞན་པའི་དོན་ཡོད་པ་དང༌། རྟོག་བཏགས་ཞེས་པས་རྟོག་པ་ལས་རྫས་
ཐ་དད་པའི་ཡུལ་ཡོད་པ་མི་གཅོད་ཀྱི། ཆོས་གང་དང་གང་ཡིན་ཀྱང་བློ་ལ་སྣང་ཙམ་དེས་མ་ཚིམ་པར་
- 392 -



༄༅། །དཀའ་ཆེན་ཡེ་ཤེས་རྒྱལ་མཚན་གྱི་དྲིས་ལན་སོམ་ཉི་གཅོད་པའི་རལ་གྲི་སོགས། །༼ཉ༽
སྣང་གཞིའི་ངོས་ནས་ཚུར་གྲུབ་པ་ཞིག་རང་ཅག་རྣམས་ལ་བསྙོན་མེད་དུ་འཆར་བའི་དོན་དེ་གཅོད་
པར་གསུངས་ལ། ཤེས་པ་དང་ཤེས་བྱ་རྫས་ཐ་དད་ཀྱང་རང་བཞིན་གྱིས་གྲུབ་པར་མི་འགྱུར་ཏེ། དེ་
གཉིས་ལྟོས་གྲུབ་ཡིན་པའི་ཕྱིར། སྔགས་ལུགས་ལ་རླུང་སེམས་ངོ་བོ་དབྱེར་མེད་དུ་གསུངས་ཀྱང་། དེ་
འདྲའི་རླུང་ཕྱི་དོན་དུ་ཁས་ལེན་པ་མི་འགལ་ལོ། ། །
དྲི་བ་གསུམ་པ། རྣམ་རྟོག་མེད་ན་ཐ་སྙད་འཇོག་པ་མི་འཐད་སྙམ་པ་ཡང་། ཤེས་སྒྲིབ་མ་སྤངས་
པ་ལ་དེ་ལྟར་ཡིན་ཀྱང་། ཇི་སྙེད་པ་མཁྱེན་པའི་རྣམ་མཁྱེན་གྱིས་ཐ་སྙད་ཐམས་ཅད་གཟིགས་པ་མི་
འགལ་ལོ། །
དྲི་བ་བཞི་པ། གཟུགས་རྟོག་པས་བཏགས་ཙམ་མ་ཡིན་པའི་ཡོད་པ་བཀག་པ་མེད་དགག་ཏུ་མི་
འཐད་སྙམ་པ་གཞི་གཟུགས་ཀྱི་སྟེང་དུ་དེ་ཉིད་རྟོག་པས་བཏགས་ཙམ་མ་ཡིན་པའི་ཡོད་པ་དེ་དགག་
བྱར་བྱས་ནས། དེ་བཀག་པ་ཙམ་མེད་དགག་ཏུ་འཇོག་པ་ཡིན་པས། བརྗོད་པའི་སྒྲ་དེ་གཟུགས་རྟོག་
བཏགས་ཤུགས་ལ་འཕངས་པ་མ་ཡིན་ནོ། །
དྲི་བ་ལྔ་པ། ལམ་རིམ་ཆུང་ངུར། ང་མིང་ཙམ་དུ་རྟོག་པ་བདེན་མེད་རྟོགས་པའི་ཐབས་སུ་གསུངས་
པ་ནི། དེའི་ཙམ་སྒྲས་ཇི་ཙམ་གཅོད་པ་ནི། ལེགས་བཤད་སྙིང་པོ་ལས། དེས་ན་རྗེ་ཁོལ་ལྟར་ཕུང་པོ་
དང་མཚན་ཉིད་མི་མཐུན་པར་རང་རྐྱ་བར་སྣང་ལ། དེ་བཞིན་དུ་ཡོད་པར་ཞེན་པ་ནི་རྫས་སུ་ཡོད་པར་
འཛིན་པའོ། །དེ་བཀག་པ་ན་གང་ཟག་དེ་ཕུང་པོ་ལ་བཏགས་པ་ཙམ་དུ་འགྱུར་ཏེ། ཙམ་གྱིས་ནི་ཕུང་
པོ་ལས་དོན་གཞན་དུ་ཡོད་པ་གཅོད་དོ་ཞེས་གསུངས་པས་དེ་འདྲ་བའི་བཏགས་ཙམ་དུ་རྟོག་པ་ལ་བརྟེན་
ནས་བདག་མེད་ཕྲ་མོ་རྟོགས་ཀྱང༌། དེའི་སྔོན་དུ་ཐལ་འགྱུར་བ་རང་ལུགས་ཀྱི་ང་མིང་ཙམ་དུ་རྟོགས་
པར་འགྲོ་ག་ལ་དགོས།
དྲི་བ་དྲུག་པ། སེམས་ཅན་དང་སངས་རྒྱས་ཀྱི་ཆོས་ཉིད་སྒྲ་རྟོག་ལ་སོ་སོར་སྣང་ཡང་། དོན་སྟེང་
ནས་གཅིག་ཏུ་གོ་བ་ནི། འཇུག་ཊཱིཀ་ལས། ཆོས་ཅན་ཐམས་ཅད་ཕན་ཚུན་དུ་ངོ་བོ་ཐ་དད་པ་ལ། དེ་
རྣམས་ཀྱི་ཆོས་ཉིད་ཐམས་ཅད་ཕར་ཡིན་ཚུར་ཡིན་གྱི་གཅིག་ཏུ་འདོད་པ་དང་། གནས་སྐབས་སྔ་མའི་
དུས་ཀྱི་ཆོས་ཉིད་དེ་ཉིད། གནས་སྐབས་ཕྱི་མའི་དུས་ཀྱི་ཆོས་ཉིད་དེ་ཉིད་དུ་འདོད་པའི་ལོག་རྟོག་
ཐམས་ཅད་ལྡོག་པར་འགྱུར་རོ། །ཞེས་དང་། ཆོས་ཅན་རིམ་གྱིས་དྲི་མས་ཇེ་དག་ཏུ་སོང་བ་ན། དེའི་
ཆོས་ཉིད་ཀྱང་དྲི་མས་ཇེ་དག་ཏུ་འགྲོ་བས། ཆོས་ཅན་ཁྱད་པར་ཅན་ལ་ནི། ཆོས་ཉིད་ཀྱང་དག་པ་
དག་པ་
- 393-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཕྱོགས་གཅིག་པ་ཙམ་གྱིས་མི་ཆོག་གི། རང་རང་གི་སྐབས་ཀྱི་གློ་བུར་གྱི་དྲི་མས་ཀྱང་དག་པ་ཡང་
དགོས་ལ། དེ་ཉིད་ལ་འགོག་བདེན་ཟེར་བ་ཡིན་ནོ། །ཞེས་ཆོས་ཅན་སྐད་ཅིག་སྔ་ཕྱི་རྣམས་རྫས་ཐ་
དད་པའི་དབང་གིས་ཆོས་ཉིད་རྣམས་ངོ་བོ་འདྲ་ཡང་ཐ་དད་དུ་གསུངས་པ་འདི་མ་དགོངས་པས་ལན་
པ་འདུག །
དྲི་བ་བདུན་པ། ཐེག་ཆེན་སེམས་བསྐྱེད་ཐེག་ཆེན་གཉིས་ཀའི་འཇུག་སྒོར་གསུངས་པ་ནི། སྤྱིར་
ཐེག་ཆེན་དུ་ཚུད་པ་སེམས་བསྐྱེད་རྒྱུད་ལ་སྐྱེས་མ་སྐྱེས་ཀྱི་སྒོ་ནས་འཇོག་ལ། སྔགས་ཀྱི་འཇུག་སྒོར་
གསུངས་པ་ནི། དེ་མེད་ན་སྔགས་ཀྱི་འཇུག་སྒོ་ཐུན་མོང་མ་ཡིན་པ་དབང་བསྐུར་ཙམ་ཡང་མི་རུང་བའི་
དོན་ཡིན་ལ། དེ་གཉིས་ཀྱི་སྐབས་སེམས་བསྐྱེད་དམིགས་རྣམ་འདྲ་ཡང་། སྔགས་ལ་ལྷག་པར་ཤུགས་
དྲག་པ་ཞིག་དགོས་གསུངས།
དྲི་བ་བརྒྱད་པ། བདག་འཇུག་གི་སྐོར་ལ། བླ་མ་དང་གཙོ་བོ་ཐ་མི་དད་དུ་བྱེད་པའི་དུས་གང་གི་
ཚེ་ཡིན་ཞེ་ན། རང་ཉིད་ཀྱིས་བདག་མདུན་གྱི་དཀྱིལ་འཁོར་བསྒྲུབས་ཚར་ནས་རང་ཉིད་གཙོ་བོ་ལས་
ཆད་ནས། བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་དུ་མོས་ཏེ་བདག་འཇུག་ལེན་པ་གསལ་བར་
གསུངས་པ་དེ་བཞིན་ཡིན། །
དྲི་བ་དགུ་པ། རིགས་དྲུག་པའི་དམ་ཚིག་གཅིག་ཀྱང་ལོགས་སུ་འཛིན་དགོས་རྒྱུར་འདུག་སྟེ་
རིགས་དྲུག་ཡོད་པའི་ཕྱིར་ཞེས་པ་ནི། མ་ངེས་པའི་གཏན་ཚིགས་དང་། ལྔ་ཡི་དམ་ཚིག་དེ་ཉིད་དྲུག་
པའི་ཡང་དམ་ཚིག་ཡིན་པས་ལོགས་སུ་མ་གསུངས། །
དྲི་བ་བཅུ་པ། ཆུ་དབང་གི་ཆུ་དེ་ཉིད་བདུད་རྩིར་ངོས་འཛིན་པ་ལགས།
དྲི་བ་བཅུ་གཅིག་པ། རྡོ་རྗེ་སློབ་དཔོན་གྱི་དབང་བུམ་དབང་དུ་འཇོག་ཚུལ་ནི། དབང་ཆོག་རང་
ལས༑ དབང་དྲུག་ཀ་ལ་མཐའ་རྟེན་དུ་བུམ་ཆུའི་དབང་བསྐུར་བས་བུམ་དབང་དུ་གསུངས་པ་དེ་བཞིན་
ཡིན༔ རིག་པའི་དབང་ལྔའི་སྐབས་ནང་དབང་བསྐུར་མི་བསྐུར་ཅི་རིགས་ཡོད་ཀྱང་། བསྐུར་ན་དེ་
དབང་སོ་སོའི་སྔོན་འགྲོ་ཡིན་གྱི། དངོས་གཞི་མ་ཡིན་ནོ། །
དྲི་བ་བཅུ་གཉིས་པ། པདྨའི་རིགས་ཀྱི་དམ་ཚིག་འཛིན་པའི་ཚེ། ཐེག་པ་གསུམ་དང་། རྒྱུད་སྡེ་
གོང་འོག་གི་དམ་ཆོས་མཐའ་དག་འཛིན་པར་ཡིད་ཀྱི་དམ་བཅའ་བཟུང་བ་ནི། དེ་དག་ནས་གསུངས་
པའི་སྤང་བྱ་རྣམས་སྤོང་ཞིང་། བླང་བྱ་རྣམས་ལ་སློབ་པར་ཡི་དམ་བཅའ་བ་ཡིན་གྱི། དེ་དག་གི་ཚེ་
བློ
བ
-394 -



༄༅། །དཀའ་ཆེན་ཡེ་ཤེས་རྒྱལ་མཚན་གྱི་དྲིས་ལན་སོམ་ཉི་གཅོད་པའི་རལ་གྲི་སོགས། །༼ཉ༽
་
རྡོ
ཐེག་པ་གསུམ་གྱི་སྡོམ་པ་རྣམས་གསར་དུ་ཐོབ་པར་ག་ལ་འཇོག །
དྲི་བ་བཅུ་གསུམ་པ་ནི། ཞལ་ལུང་དང༌། ལམ་རིམ་གྱི་ཚུལ་ཁྲིམས་སྐབས་དང་། བྱང་ཆུབ་
གཞུང་ལམ་དུ་སྡོམ་པའི་ཚུལ་ཁྲིམས་སོ་ཐར་གྱི་སྡོམ་པར་གསུངས་པ། སྡོམ་པ་དེ་ལྡན་གྱི་བྱང་སེམས་
ལ་དགོངས་ཤིང་། ལྷ་ཡི་བྱང་སེམས་སོགས་ལ་རང་བཞིན་གྱི་ཁ་ན་མ་ཐོ་བ་སྤོང་བ་ལ་འཇོག་པ་གསལ་
བར་གསུངས་པ་དེ་བཞིན་ཡིན། །
དྲི་བ་བཅུ་བཞི་པ། དབང་མ་ཐོབ་པར་སྔགས་ཉམས་སུ་ལེན་མི་རུང་བར་གསུངས་པ་ནི། རྒྱུད་
སྡེ་འོག་མ་ལ་མཚན་བཅས་མཚན་མེད་དང་། གོང་མ་ལ་བསྐྱེད་རྫོགས་ཉམས་སུ་བླངས་ན། བྱ་བ་དེ་
ལ་མི་དབང་བས་ངན་སོང་དུ་སྐྱེ་བ་སོགས་ཉེས་དམིགས་ཆེ་བ་ལ་དགོངས་ཤིང་། གཞན་ལས་བཤད་
པའི་ལྷའི་རྣམ་པ་ཡིད་ལ་བྱེད་པ་དང་། ཡིག་དྲུག་སོགས་གཟུངས་འདྲེན་པ་ལ་ཕན་ཡོན་མང་དུ་
གསུངས་པ་གཉིས་མི་འགལ་ཏེ། ཕྱི་མ་དེ་ལ་དབང་མ་ཐོབ་ན་ཉེས་པ་ཅུང་ཟད་འོང་སྲིད་ཀྱང་ཕན་ཡོན་
ཆེན་པོ་འཐོབ་པ་ལ་དགོངས་པ་ལགས། །
དྲི་བ་བཅོ་ལྔ་པ་ནི། སྲད་རྒྱུད་པའི་རྫོགས་རིམ་གྱི་ཟིན་བྲིས་ལས། སྙིང་གར་སྔགས་ཀྱི་ཐིག་ལེ་
བསྒོམ་པའི་ཚེ། སྙིང་གའི་རྩ་འདབ་བརྒྱད་ལ་ཕྱི་ནས་རིམ་པ་བཞིན། རྩ་ཡི་ནང་དུ་དང་པོར་དབྱངས་
ཡིག་དཀར་པོ་ཕྱོགས་བཞིར་གཉིས་རེ། མཚམས་བཞིར་ཨོ་སོགས་རེ་རེ། དེའི་ནང་དུ་གསལ་བྱེད།
ང་ཉ་ཎ་ན་བཞི་མ་གཏོགས་པའི་ཡི་གེ་བཞི་རེ་དང༌། རྩ་འདབ་བདུན་པ་ལ་ང་ཉ་ཎ་ན་བཞི་ཁ་དོག་
དམར་པོ། དེའི་ནང་གི་ཕྱོགས་བཞིའི་རྩ་འདབ་ལ། རེ་ལོ་བཞི་བཀོད་ནས། དབུས་ཀྱི་མི་ཤིགས་པ་ལ་
དམིགས་པ་གཏད་ནས་བསྒོམས་པས་རླུང་དང་བྱང་སེམས་དབྱངས་ལ་ཐིམ་པའི་ཚེ་དགའ་བ་དང་སྟོང་
པ༑ གསལ་བྱེད་ལ་ཐིམ་པའི་ཚེ་མཆོག་དགའ་དང་ཤིན་ཏུ་སྟོང་པ། རི་ལཾ་ལ་ཐིམ་པའི་ཚེ་ཁྱད་དགའ་
དང་སྟོང་ཆེན། རྩ་མདུད་ཀྱི་དབུས་སམ། མི་ཤིགས་པ་ལ་ཐིམ་པའི་ཚེ། ལྷན་སྐྱེས་དང་ཐམས་ཅད་
སྟོང་པ་འཆར་ཞིང་། དེ་ནས། ལུགས་ལྡོག་གི་སྟོང་བཞི་འཆར་ཚུལ་ཡང་དེས་ཤེས་པར་གསུངས།
དྲི་བ་བཅུ་དྲུག་པ་ནི། ལམ་དུས་ཀྱི་ཆོས་ལོངས་སྤྲུལ་གསུམ་དངོས་གནས་པ། དཔེའི་འོད་
གསལ་མཐར་ཐུག་དང༌། སྒྱུ་ལུས་དངོས་དང་། དེ་ཕུང་པོ་རྙིང་པ་ལ་འཇུག་པ་ནས་འགྲུབ་ལ། ལུས་
དབེན་དང་ངག་དབེན་གྱི་སྐབས་དེ་གསུམ་དངོས་སུ་མ་གྲུབ་པས་དེ་གསུམ་གྱི་སྐབས་སུ་དེ་གསུམ་
དང་བསྲེ་བར་གསུངས་པ་ཁོ་རང་ལ་ཁོ་རང་བསྲེ་བར་ག་ལ་འགྱུར། དེ་དག་གི་ཚེ་ཡང་ལམ་དང་
- 395 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
འབྲས་བུའི་སྐུ་གསུམ་དངོས་གནས་པ་ལ་ང་རྒྱལ་འཇོག་དགོས་པས། ལམ་དང་འབྲས་བུ་གཉིས་ཀའི་
བསྲེ་བར་འཇོག་པ་ལགས། །
དྲི་བ་བཅུ་བདུན་པ་ལ། སྒྱུ་ལུས་ཕྱིར་ལྡང་ནང་ལྡང་གང་ཡིན་པ་ནི། དཔེ་དོན་གྱི་འོད་གསལ་ལ་
མཉམ་པར་འཇོག་ཁ་མའི་གང་ཟག་གི་འཕེན་པའི་དབང་གིས་སྙིང་གའི་རྩ་མདུད་ཀྱི་དབུས་སུ་སྒྱུ་ལུས་
གྲུབ་སྟེ། དེར་གནས་པ་དང་། འོད་གསལ་ལས་བར་མ་ཆད་དུ་ཕུང་པོ་རྙིང་པའི་ནང་དུ་གྲུབ་སྟེ། ཕྱི་
རོལ་ཏུ་གནས་པའི་རིགས་འབྱུང་ཞིང་། དེ་ལ་ནང་ལྡང་གི་ཚེ་ཕུང་པོ་རྙིང་པ་ལས་གོ་ས་ལོགས་སུ་
གསུངས་པས་མི་གནོད་དེ། སྙིང་གའི་རྩ་མདུད་ཀྱི་དབུས་ཀྱི་སྟོང་པ་དེ་ཕུང་པོ་རྙིང་པའི་གོ་ས་མ་ཡིན་
པའི་ཕྱིར་དང་། ཕྱིར་ལྡང་ལ། ལུས་དཔག་ཚད་སོགས་ཀྱི་རིག་པས་མི་གནོད་དེ། དང་པོ་སྙིང་དབུས་
སུ་སྒྱུ་ལུས་གྲུབ་པ་དེ། སྤྲིན་ནང་དུ་གློག་འཁྱུག་པ་བཞིན་ཕུང་པོ་རྙིང་པའི་ཕྱི་རོལ་ཏུ་སྐད་ཅིག་ཙམ་
གྱིས་ལྡང་བ་ལ་ལུས་ཆེ་ཆུང་གི་དཔྱད་པ་དོན་མེད་པའི་ཕྱིར་དང་། ཐ་མལ་བའི་བར་དོ་ཡང་། སྙིང་
གར་གྲུབ་ནས་སྒོ་སོ་སོ་ནས་འཕོ་བར་གསུངས་པ་མི་འགལ་བའི་ཕྱིར་རོ། །
དྲི་བ་བཅོ་བརྒྱད་པ་ནི། དག་མ་དག་གི་སྒྱུ་ལུས་ཤེས་པ་དང་ངོ་བོ་གཅིག་ཏུ་བཞེད་པ་དང་། སངས་
རྒྱས་ཀྱི་ས་ན་གཟུགས་སྐུ་གཉིས་ཡེ་ཤེས་དང་ངོ་བོ་གཅིག་ཏུ་ཁས་བླངས་པའི་ཚེ། བྱང་འཕགས་ཀྱི་
མིག་ཤེས་ཀྱིས་གཟུགས་སྐུ་དངོས་སུ་མཐོང་ཡང་། ཡེ་ཤེས་དངོས་སུ་མཐོང་མི་དགོས་ཤིང་། རྣམ་
འགྲེལ་ལས། དེ་ཕྱིར་གཅིག་ལ་ཚུལ་གཉིས་ཡོད། །ཅེས་གསུངས་པ་ཡང་། བུམ་པ་མཐོང་བའི་མིག་
ཤེས་ཀྱིས། བུམ་པ་དང་རྫས་གཅིག་པའི་དྲི་རོ་སོགས་མཐོང་ཡང་། དངོས་སུ་མཐོང་བ་མིན་པ་དང་
འདྲའམ་སྙམ། གང་ལྟར་སོ་སོ་སྐྱེ་བོ་ལ་ལུས་དང་ཤེས་པ་གཉིས་ངོ་བོ་ཐ་དད་ཅིང་། ལུས་ལས་ཟུར་དུ་
ཤེས་པ་ངོས་འཛིན་རྒྱུ་ཡོད་པ་ལྟར། སྒྱུ་མའི་སྐུ་གཉིས་དང་། ལོངས་སྐུ་ལ་དེ་ལྟར་མིན་ཡང་། སྤྲུལ་སྐུ་
ལ་ངེས་པ་མེད་པ་མདོ་སྡེ་བསྐལ་བཟང་ལས་སངས་རྒྱས་སྟོང་ལ་སྐུ་གདུང་རྒྱས་པ་དང་། རིལ་བུར་
བཞུགས་པ་སོགས་མཐའ་ཡས་པ་གསུངས་སོ། །གང་ལྟར་ཉིད་ཀྱི་དོགས་པ་ལ་ཐལ་འགྱུར་བས་ཕྱི་
དོན་ཁས་བླངས་ཚེ་རང་ཅག་རྣམས་ཀྱི་བློ་ལ་སྣང་བ་ལྟར་དང་། མདོ་སྡེ་པའི་འདོད་པ་ལྟར་གྱི་གཟུང་
བ་འཛིན་པ་ལས་རྒྱང་ཆད་ཐ་དད་དུ་གྲུབ་པ་འདི་ལྟ་བུ་ཞིག་ཁས་ལེན་དགོས་ལ། དེ་ལྟར་ན་རྟོག་པས་
བཏགས་པ་ཙམ་དང་། ཤེས་པ་དང་ངོ་བོ་གཅིག་པའི་ལུས་ག་ལ་ཡོད་སྙམ་པ་ཞིག་བྱུང་འདུག་པས་དེ་
ལྟར་མིན་གྱི་ཐལ་འགྱུར་བའི་ལུགས་ཀྱི་ཕྱི་དོན་ནི་འཇིག་རྟེན་གྱི་ཐ་སྙད་ལ་གྲགས་པ་ལྟར། ནང་ཤེས་
- 396 -



༄༅། །དཀའ་ཆེན་ཡེ་ཤེས་རྒྱལ་མཚན་གྱི་དྲིས་ལན་སོམ་ཉི་གཅོད་པའི་རལ་གྲི་སོགས། །༼༡༽ 1
རྒྱུད་ཀྱིས་མ་བསྡུས་པ་ལ་ཕྱི་དང་། བསྡུས་པ་ལ་ནང་དུ་འཇོག་པ་ལས། གཟུང་འཛིན་རྫས་ཐ་དད་
གང་ཡིན་སོགས་སྣང་ཙམ་གྱིས་མ་ཚིམ་པར་དཔྱད་ནས་ཐ་སྙད་གང་ཡང་འཇོག་པ་མ་ཡིན་ཏེ། དབུ་མ་
འཇུག་པ་ལས། གང་ཕྱིར་དངོས་པོ་འདི་དག་རྣམ་དཔྱད་ན། །དེ་ཉིད་བདག་ཅན་དངོས་ལས་ཚུ་རོལ་
ཏུ༑ ༑གནས་རྙེད་མ་ཡིན་དེ་ཕྱིར་འཇིག་རྟེན་གྱི། །ཐ་སྙད་བདེན་ལ་རྣམ་པར་དཔྱད་མི་བྱ། །ཞེས་
གསུངས་པ་ལྟར། ཇི་ཙམ་ཞིག་ནས་དེ་ཁོ་ན་ཉིད་ལ་དཔྱོད་པར་སོང་མ་སོང་གི་མཚམས་ཟིན་པར་བྱ་
སྟེ༔ རྟག་ཆད་ཀྱི་མཐའ་གཉིས་དང་བྲལ་བའི་ལྟ་བ་ལ་བརྟེན་ནས་ཐབས་ཤེས་ཟུང་དུ་འབྲེལ་བའི་
ཉམས་ལེན་གྱིས་སྐུ་གཉིས་ཟུང་དུ་འཇུག་པའི་གོ་འཕང་མངོན་དུ་མཛད་དེ། དོན་གཉིས་ལྷུན་གྱིས་
གྲུབ་པའི་འཕྲིན་ལས་བཟང་པོས་ཤར་ཙོང་ཁ་པ་ཆེན་པོའི་བསྟན་པ་ཕྱོགས་དུས་ཀུན་ཏུ་རྒྱས་པ་ཞིག་
མཛད་པ་ཞུ།
མདོ་སྔགས་ལམ་གྱི་དཀའ་གནད་ཕྲ་ཟབ་རྣམས། །ཞིབ་མོར་དཔྱད་ནས་བྲིས་པའི་ལན་ལྡོན་པ།།
བདག་འདྲ་རྨོངས་རྟུལ་སྤྱོད་ཡུལ་ག་ལ་ཡིན། །འོན་ཀྱང་བླ་མའི་དྲིན་གྱིས་ཅུང་ཟད་བཤད། །བཤད་པ་
དོན་དང་ལྡན་ན་དགྱེས་པར་མཛོད། །ཅི་སྟེ་མིན་ན་ལེགས་པར་དཔྱད་ནས་དོར། །འདིར་འབད་ལས་
བྱུང་རྣམ་དཀར་དགེ་བའི་མཐུས། །འགྲོ་ཀུན་ཀུན་མཁྱེན་ཐམས་ཅད་ཉིད་གཟིགས་ཤོག །ཅེས་པ་འདི་
ཕུར་བུ་ལྕོག་ཏུ་ངག་དབང་བྱམས་པས་བྲིས་པ་དགེ་ལེགས་འཕེལ།། །།
-397 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
༈ འབྲས་བྱ་བྲལ་དགེ་བཤེས་ཆེན་པོ་བློ་བཟང་
དགེ་ལེགས་ཀྱིས་དྲིས་པའི་ལན་ཕྱོགས་
འགྲོ་ཙམ་བཞུགས་སོ། །
༈ སྣ་ཚོགས་གདུལ་བྱའི་མོས་པ་ཇི་བཞིན་དུ། །ལེགས་གསུངས་བཀའ་དང་དགོངས་འགྲེལ་ཇི་
སྙེད་པའི། །དྲང་ངེས་ཚུལ་ནི་འདི་ལྟར་ཡིན་ནོ་ཞེས། །སྟོན་མཛད་རྒྱལ་བ་ཡབ་སྲས་ལ་ཕྱག་འཚལ། །
ཤིན་ཏུ་རྟོགས་དཀའ་ཀུན་བྱང་ཀུན་གྱི་གཞི། །སེམས་ཀྱི་གནས་ཚུལ་དྲི་བཅས་དྲི་མ་མེད། །མངོན་
སུམ་གཟིགས་པ་འཕགས་པའི་སྤྱོད་ཡུལ་ཉིད། །དེ་ཕྱིར་བདག་འདྲས་ཚུལ་འདི་སྨྲ་བ་ཡི། །ནུས་པ་
བྲལ་ཡང་ཕྱོགས་འགྲོ་ཙམ་ཞིག་གླེང་། ། །
ཇི་སྐད་དུ་མགོན་པོ་ཀླུ་སྒྲུབ་ཀྱིས། གང་ཞིག་ཀུན་ཏུ་མ་ཤེས་ན། །སྲིད་པ་གསུམ་དུ་རྣམ་འཁོར་
བ༑ ༑སེམས་ཅན་ཀུན་ལ་ངེས་གནས་པའི། །ཆོས་ཀྱི་དབྱིངས་ལ་ཕྱག་འཚལ་ལོ། །གང་ཞིག་འཁོར་
བའི་རྒྱུར་གྱུར་པ། །དེ་ཉིད་སྦྱང་བ་བྱས་པ་ལས། །དག་པ་དེ་ཉིད་མྱ་ངན་འདས། །ཆོས་ཀྱི་སྐུ་ཡང་དེ་
ཉིད་དོ། །ཞེས་དང་། སེམས་ཉིད་རྣམ་པ་གཉིས་སུ་མཐོང་། །ཇི་ལྟར་འཇིག་རྟེན་འཇིག་རྟེན་འདས། །
བདག་ཏུ་འཛིན་ལས་འཁོར་བ་སྟེ། །སོ་སོར་རིག་ན་དེ་ཉིད་དོ། །ཞེས་དང་། བརྒྱད་སྟོང་འགྲེལ་ཆེན་
ལས༔ གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར། ཞེས་བྱ་བ་ལ་སོགས་པའི་གཏན་ཚིགས་
ཀྱིས་ སེམས་ཀྱི་རང་བཞིན་ནི་འོད་གསལ་བ་ཡིན་ནོ་ཞེས། རྣམ་ཤེས་ཚོགས་དྲུག་གི་ནང་ནས་ཡིད་
ཀྱི་རྣམ་ཤེས་དེ་ཉིད་ཕྲ་རགས་མ་ཕྱེ་བར་དེའི་ཆོས་ཉིད་སེམས་ཀྱི་རང་བཞིན་འོད་གསལ་བའི་དོན་དང་།
བདེ་གཤེགས་སྙིང་པོ་དང་རང་བཞིན་གནས་རིགས་སུ་བཤད་ཅིང་། ཆོས་ཉིད་དེ་མཐོང་ཟིན་གོམས་
པར་བྱས་མ་བྱས་ལས་སངས་རྒྱས་དང་སེམས་ཅན། འཁོར་བ་དང་མྱང་འདས་སོ་སོར་འཇོག་པར་
གསུངས་ཤིང་། རྣམ་ཤེས་དེ་མདོ་སྡེ་པ་དང་། ལེགས་ལྡན་འབྱེད་ཀྱིས་ངའི་མཚན་གཞིར་འཇོག །
རྣམ་འགྲེལ་ལས། སེམས་ཀྱི་རང་བཞིན་འོད་གསལ་བ། །ཞེས་པ་དང་། གཏན་ལ་དབབ་པ་བསྡུ་བ་
ལས༑ དེ་བས་ན་ངོ་བོ་ཉིད་ཀྱི་ཉོན་མོངས་པ་ཅན་མ་ཡིན་པས་དེའི་ཕྱིར་སེམས་ཀྱི་རང་བཞིན་ནི་འོད་
-398 -



(» ༄༅། །དཀའ་ཆེན་ཡེ་ཤེས་རྒྱལ་མཚན་གྱི་དྲིས་ལན་སོམ་ཉི་གཅོད་པའི་རལ་གྲི་སོགས། །(༡）
གསལ་བ་ཡིན་ནོ། །ཞེས་སེམས་གསལ་རིག་གྲོགས་ཀྱི་སྒོ་ནས་ཉོན་མོངས་པ་ཅན་དུ་འགྱུར་ཡང་དེའི་
རང་བཞིན་ཉོན་མོངས་མིན་པས་འོད་གསལ་བར་འདོད་ལ། དེ་དག་གི་ཕྱིར་རྣམ་ཤེས་ཚོགས་དྲུག་གི་
ནང་ནས་ཡིད་ཀྱི་རྣམ་ཤེས་ཁོ་ན་འཁོར་འདས་ཀྱི་ཆོས་ཀུན་གྱི་བྱེད་པ་པོར་རང་སྡེ་གོང་འོག་རྣམས་
ཀྱིས་འདོད་པར་མཚུངས་སོ། །དེའི་ཕྱིར་དབུ་མ་ཐལ་འགྱུར་བའི་སྐབས་སུ། ཡིད་ཀྱི་རྣམ་ཤེས་གཅིག་
གི་རྒྱུན་སྟོང་ཉིད་ལ་གཉིས་སྣང་ནུབ་པའི་ཚེ་ཟག་མེད་དང་། རྗེས་ཐོབ་ཏུ་ཟག་བཅས་སུ་སྐྱེ་བར་འཇུག་
ཊིཀ་ལས་གསུངས་ཤིང་། མཉམ་གཞག་གི་ཚེ་སྒྲིབ་པའི་བག་ཆགས་བསྒོ་གཞི་རྣམ་ཤེས་གཞན་མེད་
པར་ང་ཙམ་ཞིག་གི་སྟེང་དུ་འཇོག་པར་གསུངས་ལ། རང་རྒྱུད་པའི་ལུགས་ལ་ཡང་། སྟོང་ཐུན་ལས། །
མཐོང་ལམ་ལ་མཉམ་པར་བཞག་བཞིན་པའི་རྒྱུད་ལ་སྤང་བྱ་གང་གི་ཡང་ས་བོན་མེད་ཅིང་། དེ་ལྟ་ན་
ཡང་སྤང་བྱ་དེ་དག་སྐྱེ་བའི་རྒྱུ་རྐྱེན་མ་ཚང་བའི་སྟོབས་ཀྱིས་རེ་ཞིག་མ་སྐྱེས་པ་ཡིན་གྱི། གཉེན་པོས་
སླར་སྐྱེ་མི་རུང་དུ་བྱས་པ་མ་ཡིན་པས། དེའི་ཚེ་སྤང་བྱ་དེ་དག་རྒྱུད་ལ་མེད་པ་ཡིན་ཡང་། སྤང་བྱ་དེ་
དག་སྤངས་པ་མ་ཡིན་ནོ་ཞེས་ཟེར། ཞེས་གསུངས་ཤིང་། ཐེག་པ་ཐུན་མོང་བའི་སྡེ་སྣོད་ལས་ཀྱང་།
གཅིག་པུ་འགྲོ་ཞིང་རིང་དུ་རྒྱུ། །ལུས་མེད་དབང་པོའི་ཕུག་ན་གནས། །གདུལ་བར་དཀའ་བའི་སེམས་
འདུལ་བྱེད། །བདུད་ཀྱི་འཆིང་བ་ལས་གྲོལ་འགྱུར། །ཞེས་གསུངས་པས། ཀུན་གཞི་མི་བཞེད་པ་
རྣམས་ཀྱི་ལུགས་ལ། ཡིད་ཀྱི་རྣམ་ཤེས་དེ་ཉིད་འཆི་དུས་དང་། མཉམ་གཞག་དང་། བརྒྱལ་བའི་
གནས་སྐབས་ཐམས་ཅད་དུ་དམིགས་པ་དང་གྲོགས་ཀྱི་སྒོ་ནས་ཤིན་ཏུ་ཕྲ་བར་འགྱུར་ལ། དེ་ཉིད་
སྤྱིར་ལུང་མ་བསྟན་ཡིན་ཡང་། གཞན་གྱི་ཚེ་གྲོགས་སེམས་བྱུང་དགེ་མི་དགེ་དང་། ཉོན་མོངས་ཅན་
ཡིན་མིན་སྣ་ཚོགས་སུ་འགྱུར་བ་ཡིན་ལ། དེ་ལྟར་བྱས་ན་རྣམ་ཤེས་གཅིག་རྒྱུ་དུས་དང་འབྲས་དུས་ཀྱི་
རྣམ་ཤེས་ཙམ་དུ་མ་ཟད། དགེ་མི་དགེ་ཟག་བཅས་ཟག་མེད་ཅི་རིགས་སུ་འགྱུར་བ་ཡིན་ཞིང་། ཐོས་
བསམ་སྒོམ་གསུམ་གྱི་ཤེས་རབ་དང༌། དད་སོགས་དབང་པོ་ལྔ། ལམ་ལྔ་སོ་སོར་འགྱུར་ཡང་།
སེམས་བྱུང་དེ་དག་ནང་ཕན་ཚུན་འགྱུར་བར་ཁས་མི་ལེན་མོད། སྔ་མ་སྔ་མ་འགགས་ཀྱང་། དེའི་ནུས་
པས་ཕྱི་མ་ཕྱི་མ་ཁྱད་པར་ཅན་སྐྱེ་བ་ལ་དེ་དང་དེར་འགྱུར་བར་ཐ་སྙད་བྱས་པ་ཙམ་མ་གཏོགས་རྒྱུན་
བརྟན་པོ་ རོང་ངེ་བ་ཞིག་ཡོད་ན་བདེན་གྲུབ་ཏུ་འགྱུར་བས་སེམས་སེམས་བྱུང་ཕྱི་ནང་སྣོད་བཅུད་
འཁོར་འདས་ཐམས་ཅད་ཇི་ལྟར་འབྱུང་ཚུལ་བྱང་ཆུབ་སེམས་འགྲེལ་ལས། ཇི་ལྟར་མེ་ལོང་ལ་བརྟེན་
ནས༑ བཞིན་གྱི་དཀྱིལ་འཁོར་སྣང་བར་འགྱུར། །ཞེས་སོགས་དང༌། བཞི་བརྒྱ་པ་ལས་ཀྱང་། གང་
- 399 -



ཚོ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཕྱིར་དངོས་པོ་འཇུག་འགྱུར་བ། །དེ་ཕྱིར་ཆད་པར་མི་འགྱུར་ཞིང་། །གང་ཕྱིར་དངོས་པོ་ལྡོག་འགྱུར་
བ༑ །དེ་ཕྱིར་རྟག་པར་མི་འགྱུར་རོ། །ཞེས་སོགས་གསུང་པ་ལྟར། འདི་ཡོད་ན་འདི་འབྱུང་། འདི་མེད་
ན་འདི་མི་འབྱུང་བའི་རྟེན་འབྲེལ་ཙམ་གྱིས་ཆོག་ཤེས་མཛོད་ལ། གཞལ་བྱ་ཤིན་ཏུ་ལྐོག་གྱུར་ལ་ཧ་ཅང་
དཔྱད་དྲགས་ན་སྲོག་རླུང་གི་རྒྱུར་འགྲོ་བར་གསུངས་འདུག །སྔགས་བླ་མེད་ཀྱི་སྐབས་སུ་གཉུག་
སེམས་མངོན་དུ་འགྱུར་དུས་སོགས་སྐབས་སུ་མ་བབས་པས་མ་བཤད། མདོར་ན། ཆོས་དབྱིངས་
བསྟོད་པ་ལས། ཇི་ལྟར་མེ་ཡིས་དག་པའི་གོས། །སྣ་ཚོགས་དྲི་མས་དྲི་མ་ཅན། །ཇི་ལྟར་མེ་ཡིས་ནང་
བཅུག་ན། །དྲི་མ་ཚིག་འགྱུར་གོས་མིན་ལྟར། །དེ་བཞིན་འོད་གསལ་བ་ཡི་སེམས། །འདོད་ཆགས་
ལས་སྐྱེས་དྲི་མ་ཅན། །ཡེ་ཤེས་མེ་ཡིས་དྲི་མ་བསྲེག །དེ་ཉིད་འོད་གསལ་མ་ཡིན་ནོ། །ཞེས་གསུངས་
པའི་དོན། ཐོས་བསམ་སྒོམ་གསུམ་གང་བྱེད་ཀྱང་ཁ་ཕྱིར་བལྟར་མ་སོང་བར་རང་གི་སེམས་སྦྱོང་བའི་
ཐབས་འབའ་ཞིག་ཏུ་གོ་བར་མཛོད། སེམས་བྱུང་རྣམས་ཀྱི་རྣམ་གཞག་ཕྲན་བུས་བློ་རྟགས་མ་བརྩིས་
པས་ཁྱེད་ལྟ་བུའི་མཁས་པ་ཆེན་པོ་ཐུགས་ཚིམ་པ་ཞུ་མི་ཤེས་པས་གཞན་དུ་དྲིས། །མངྒལཾ། །
-400-



༄༅། །དཀའ་ཆེན་ཡེ་ཤེས་རྒྱལ་མཚན་གྱི་དྲིས་ལན་སོམ་ཉི་གཅོད་པའི་རལ་གྲི་སོགས། །༼ཉ༽
༈ མིའི་དབང་པོ་བསོད་ནམས་སྟོབས་རྒྱས་ལ་
ཞལ་གདམས་སུ་གནང་བ་
བཞུགས་སོ། །
༈ གསེར་ལྡན་དགའ་མའི་ཁྱོན་ཀུན་ཆོས་བཞིན་སྐྱོང་བ་གང་དེའི་ཞབས་ཀྱི་པདྨོ་རྣམ་པར་བཞད་
པའི་དྲུང་དུ། ཡིད་རབ་ཏུ་དྭང་བས་ཞུ་གསོལ། དྲི་མ་མེད་པའི་ཐུགས་ཀྱི་ཆུ་གཏེར་རླབས་ཆེན་མཛད་
བཟང་བགྲང་ལས་འདས་པའི་རླབས་ཕྲེང་ཕྱོགས་ཀྱི་འཁོར་ལོ་འགེངས་པའི་དཀྱིལ་དུ། དགེ་སྦྱོང་
རྒན་པོའི་སྒོ་གསུམ་གྱི་གཟུགས་བརྙན་ནམ་ཡང་འགོག་མེད་དུ་འཆར་བ་ནས། ནོ་བོ་རབ་འབྱམས་
པར་ཕྱི་ནང་གསང་བའི་གནས་ཚུལ་མཐར་ཐུག་པ་སྩལ་བ་སྙིང་གི་གསོས་སུ་གྱུར་ལགས་པས། དེ་ལ་
བསམ་ཚོད་བདེན་གཏམ་དྲང་པོར་ཅུང་ཟད་ཞུ་ན། མགོན་པོ་ཀླུ་སྒྲུབ་ཀྱིས། རྗེས་སུ་འཚོ་བའི་རྒྱལ་པོ་
ལ༑ ༑་ཕལ་ཆེར་བསྟོད་པ་དེ་ཡི་ཕྱིར། །དམན་དང་མི་དམན་མཁྱེན་པ་དཀའ། །ཞེས་དང་། ཁྱོད་ཀྱི་
དགྱེས་པ་མཛད་སླད་དང་། །འགྲོ་བ་ལ་ཡང་བརྩེ་སླད་དུ། །ཁྱོད་ལ་མི་སྙན་ཡང་དམན་པ། །བདག་ལྟ་
གཅིག་པོ་ཏེ་པོར་གསོལ། །ཞེས་གསུངས་པ་ལྟར། སྐུ་ཞབས་ས་ཡི་བདག་པོ་ལ་ཕལ་ཆེར་ངོ་བསྟོད་ཁོ་
ན་བྱེད་ཀྱང་། ཕྲན་ཆུང་ནི་ཉིད་ཀྱི་བཀའ་དྲིན་ཇི་ལྟར་བསམ་པ་ལྟར་ངོ་བསྟོད་སྤངས་ནས་བདེན་གཏམ་
དྲང་པོར་ཞུ་སྙིང་འདོད་པས་འདི་ལྟར། སྟོན་པ་ཐུགས་རྗེ་ཅན་གྱིས་དཀའ་སྤྱད་གྲངས་མེད་པས་
བསྒྲུབས་པའི་བསྟན་པ་མདོ་སྔགས་གཉིས་ཀྱིས་བསྡུས་པ་དེ་ཐམས་ཅད་ཉོན་མོངས་དང་མ་འདྲེས་པ།
མི་དགེ་བའི་ཕྱོགས་སུ་མ་ཤོར་བ་ཞིག་གདུལ་བྱ་རབ་འབྲིང་ཐ་མ་ཀུན་གྱིས་བྱེད་དགོས་ཚུལ་འདུག་
ནའང་། དེང་སང་གདུལ་བྱ་ཡང་རབ་ཀྱི་ཆོས་སྐལ་དང་ཐེག་པ་ཡང་རྩེ་ཡིན་པ་སྐད་ཀྱི་སྙན་སྙན་མང་
པོས་བསླུས་ནས་རང་གི་ཤེས་རྒྱུད་ཇི་ཙམ་དུ་འདུག་ལ་རྟོག་དཔྱོད་མི་བྱེད་པར་ཐེག་པ་ཡང་རྩེའི་ཆོས་
སྐད་ཁ་ལ་ཁྱེར་ནས། ཤེས་རྒྱུད་ཉོན་མོངས་པས་བཀང་ནས་འཇིག་རྟེན་པ་ཡ་རབས་རྣམས་ཀྱང་ངོ་ཚ་
བར་བྱེད་པའི་ཆོས་ལུགས་ལ་གསང་སྔགས་ཀྱི་སྙན་མིང་བཏགས་པས་ངོ་མི་ཚ་བའི་ཕ་རོལ་ནས་དེ་
དག་མགོ་འཕང་མཐོ་བ་འདི་འདྲ་དར་རྒྱས་ཇེ་ཆེར་བཏང་ན་བསྟན་པ་འདི་ཇི་འདྲ་ཞིག་ཏུ་འགྲོ་བ་འདུག།
- 401-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
འདི་འདྲ་བ་ཡུལ་གང་དུ་རྒྱལ་པོ་གང་གི་དུས་སུ་བླ་མ་སུས་མཛད། དེའི་སྦྱིན་བདག་སུ་ཡིན་ཞེས་ཕྱི་
རབས་སུ་གླེང་ན་ཇི་འདྲ་འབྱུང་དགོངས་འཚལ། ལོ་ཆེན་བེ་རོ་རྫོགས་ཆེན་གྱི་ཁུངས་ཐུབ་པ་དེ་བཙུན་
མོ་དམར་རྒྱན་མས་བསླུ་བར་བརྩམས་པ་ན་བོས་ནས། ཀླུ་འཛིན་པ་ལག་མངས་ཆད་པ་དེ་གང་ཡིན།
རྒྱལ་པོ་ཁྲི་སྲོང་གིས་གསང་སྔགས་བླ་མེད་འདི་རབ་བྱུང་ལ་གནོད་དོགས་ནས་མ་བསྒྱུར་གསུངས།
གླང་དར་གྱིས་བསྟན་པ་བསྣུབས་སྐབས་ཇོ་བོ་རིན་པོ་ཆེའི་ལྷ་ཁང་གི་སྒོ་བརྩིགས་པའི་ངོས་སུ་བཙུན་
པ་ཆང་འཐུང་བ་བྲིས། ད་ལྟ་ནི་བླ་མ་རབ་བྱུང་གི་ཆ་ལུགས་ཀྱིས་ཆང་འཐུང་བ། ཁྲུང་བཞེས་དང་རྦད་
བཤད་སོགས་བྱེད་པ་འདི་གང་ཡིན། སློབ་དཔོན་དབྱིག་གཉེན་གྱིས་བལ་ཡུལ་དུ་བཙུན་པ་ཆང་གི་
བུམ་པ་ཁུར་བ་མཐོང་བས་སྐྱོ་སྟེ་གཙུག་ཏོར་རྣམ་རྒྱལ་མའི་གཟུངས་མགོ་མཇུག་སློག་ནས་བཏོན་ཏེ་
གྲོངས། འབྲོམ་རིན་པོ་ཆེའི་བུ་ཆོས་ལས། ད་ལྟའི་གསང་སྔགས་པ་ཀུན་སྔགས་དང་འདུལ་བ་འགལ་
བ་སྐད་ཟེར་ཏེ། རང་རེས་མི་བསྲུང་བའི་སྐད་དུ་གདའ། གཞན་དུ་དབང་བཞི་བསྐུར་བའི་རྟེན་རབ་
དགེ་སློང་ཞིག་དགོས་པར་བཤད། འབྲིང་དགེ་ཚུལ་ཞིག་དགོས་པར་བཤད། ཐ་མ་དགེ་བསྙེན་ཞིག་
དགོས་པར་བཤད། དེ་ཀུན་དགེ་བསྙེན་ཡིན་ཏེ། རྩ་བ་བཞི་ལ་རྡུལ་ཕྲ་རབ་ཙམ་གྱི་ཉེས་པ་ཙམ་གྱིས་
ཀྱང་གོས་པ་མེད། གཞན་ཡང་ཟང་ཟིང་གི་དངོས་པོ་ཐམས་ཅད་ལ་ཆགས་པ་བྱེད་མ་མྱོང་། འདུལ་བ་
ཐེག་པ་ཐམས་ཅད་ཀྱི་གཞི་མ་དེ་ལས། སངས་རྒྱས་ཀྱིས་ཆང་ཐམས་ཅད་ཀྱང་བཀག །དེའི་རྒྱུ་མཚན་
སོ་སོ་ཐར་པ་ཐམས་ཅད་སོ་སོ་ཐར་པའི་སྡོམ་པ་དང་བྲལ་དུ་འོང་། བྱང་ཆུབ་སེམས་དཔའ་ལས་དང་
པོ་བ་ཚད་མེད་པ་བཞི་བསྒོམས་པ་ལ་འགལ་བ་བཞི་བསྐྱེད་དུ་འོང་། དེ་དག་གི་ཡང་དགག་བྱ་ཡིན་ན།
རིག་པ་འཛིན་པ་དག་ལྷའི་བསྐྱེད་རིམ་བསྒོམ་པའི་སྐབས་སུ་རིག་པ་ཤིན་ཏུ་གསལ་དགོས་པ་ཡིན་མོད།
འོན་ཏེ་ཟག་པ་མེད་པའི་བདུད་རྩིར་བསྒྱུར་ཤེས་དགོས་མོད། གཞན་དུ་ན་ལྷའི་སྐུ་མདོག་དུ་མ། ཕྱག་
མཚན་དུ་མ། ལྷ་དཔག་དུ་མེད་པའི་ནང་དུ་ལྷ་དཔག་ཏུ་མེད་པ་བསྒོམ་པ་ལ་སོགས་པ་སོ་སོ་སྐྱེ་བོས་
སྨྱོ་ཆུ་མ་འཐུངས་ཀྱང་མི་ཆུན་གྱི་ཐུབ་པ་ལ་འཐུངས་ན་ཅི་འདྲ་དེས་ན་འདི་བདེ་བར་གཤེགས་པས་
བཀག །བཀག་བཞིན་དུ་བཏུངས་ན་ནི་བདེ་བར་གཤེགས་པའི་བཀའ་འདས་ཀྱི་ལྟུང་བ་འོང་། ཞེས་
སོགས་དགག་པ་རྒྱས་པར་གསུངས། བུད་མེད་འཛེམ་མེད་དུ་སྤྱོད་པ་ལ་ངོ་ཚ་མེད་པའི་སྔགས་པ་པཎྜི
ཏ་སྔར་སུ་བྱུང་། སྔགས་པ་ཁྱིམ་པ་སུ་བྱུང་། བིནྡྲི་པ། ནཱ་རོ་པ། མར་པ། མི་ལ། ས་ཆེན་ཀུན་སྙིང་
སོགས་སུ་མཉམ་ན། ཆུ་བོ་ཆེན་པོ་གྱེན་ལ་ལྡོག་པ་སོགས་གྲུབ་རྟགས་དེ་ཚོ་ལྟར་སྟོན་ཅིག །འོ་ནའང་
- 402 -



༄༅། །དཀའ་ཆེན་ཡེ་ཤེས་རྒྱལ་མཚན་གྱི་དྲིས་ལན་སོམ་ཉི་གཅོད་པའི་རལ་གྲི་སོགས། །༼༢༽
དེ་དག་གི་རིག་མ་སུ་ལ་དཔྲལ་རྩར་བཏགས། སྐུ་སྐྱེ་སུ་ཕབ་སྟོན་ཅིག །ཡང་འཇིག་རྟེན་གྱི་བདེ་སྐྱིད་
ཐམས་ཅད་ཀྱི་བྱེད་པ་པོ་མི་མ་ཡིན་མཐུ་ཆེན་རྣམས་ཡིན། དེ་རྣམས་མགུ་ན་བཟང་པོ་བྱེད། མ་མགུ་ན་
ངན་པ་བྱེད་རྒྱུ་རང་དབང་འདུས་པོ་དེ་འདྲ་རང་ཡོད་ན། སངས་རྒྱས་ཀྱིས་འདྲེ་གསོལ་མཆོད་ཁོ་ན་
གསུང་རིགས། རྟེན་འབྲེལ་ཆེད་དུ་གཉེར་ནས་བསྒྲིགས་པ་ལ་རྟགས་གཞི་གང་ཡོད། རང་བབས་ཀྱི་
བྱ་བ་དུས་དང་གནས་སྐབས་བྱེད་ཚུལ་བརྟགས་ནས་ཕྱིས་འབྱུང་ལུང་སྟོན་པ། རྒྱལ་པོ་ཁྲི་སྲོང་ལྡེའུ་
བཙན་དང་། མཁན་པོ་བོ་དྷི་སཏྭ་མཇལ་བ་ན་མཁན་པོས་ངས་རྟེན་འབྲེལ་བརྟགས་ན་རྒྱལ་པོ་ཁྱོད་
ཀྱིས་ཞྭ་མོ་གྱོན་པས། སྟོད་དུ་རྒྱལ་ཁྲིམས་ཞྭ་མོ་ཙམ་དང་། ལྷམ་གྱོན་པས་སྨད་དུ་ལྷམ་ཙམ་ཡོད། སྐེ་
རགས་མ་བཅིངས་པས་བར་དུ་རྒྱལ་ཁྲིམས་མྱུར་དུ་འཇིག །རིན་པོ་ཆེ་ཕུལ་བས་བསྟན་པ་རིན་པོ་ཆེ་
འཛུགས་ཐུབ་ཅེས་ལུང་བསྟན། ཆོས་ཀྱི་རྒྱལ་པོ་ཙོང་ཁ་པས། ཉང་སྟོད་དུ་བླ་མ་ཆོས་ཀྱི་དཔལ་བ་ལ་
དུས་འཁོར་གསན་པར་ཕེབས་པས། ཚིག་མཚམས། གང་ཞིག་ཆེན་པོའི་མི་རྣམས་སྨིན་པར་བྱ་བའི་
ཕྱིར༑ ཞེས་པར་སླེབས། གོས་སེར་པོ་ཁ་གང་ཕུལ་བས། ས་ཁམས་མཚོན་བསྐྱེད་རིམ་རྫོགས་པར་
འོང་༑ གོས་ནེའུ་ཙོ་ཁ་གང་ཕུལ་བས་ནམ་མཁའི་ཁམས་མཚོན་རྫོགས་རིམ་ཚང་བར་འོང་གསུང་།
གཞན་ཡང་སྐྱེས་སྐར་དབྱངས་འཆར་རྟེན་འབྲེལ་སོགས་ཀྱི་རྟགས་གཞི་ཆེད་གཉེར་བསྒྲིགས་པ་ལ་
བརྩིའམ། རང་བབ་འགྲིག་པ་ལ་རྟགས་གཞི་ཞིབ་པར་གཟིགས་འཚལ། དེས་ན་སྤྲུལ་པའི་སྐུ་ནི་
ཐབས་མཁས་མཁྱེན་རབ་བཟང་། སྐྱོན་ཐམས་ཅད་ཡོན་ཏན་དུ་བསྒྱུར་མཁྱེན། མི་མ་ཡིན་རྣམས་
འཕྲིན་ལས་མྱུར། དབང་སྡུད་ཀྱི་ལྷ་སྔགས་རྫས་རྣམས་ནུས་པ་ཆེ། སྐུ་ཞབས་ཉིད་བྱས་པ་ཆུང་ངུ་
ལའང་དྲིན་ཆེ་བར་བཟུང་ནས་ངོ་འཛིན་ཅིང་གཟེངས་བསྟོད་ཆེ་བར་མཛད་ན། དེ་ལ་མ་རབས་རྣམས་
ངེད་རྣམས་ཀྱི་སྤྱོད་པ་འདི་ལ་རྒྱལ་པོ་མགུ་སྙམ་སྤོབས་པ་མཐོ་བར་བྱེད་པར་སྣང་། སྐུ་ཞབས་ཉིད་
ནས་ཚོད་འཛིན་ཞིག་གནང་ན་མི་འོང་རྒྱུ་མི་འདུག་ཀྱང་ཐུགས་དགོངས་གཙོ་ཆེ་བས་འདི་ཙམ་ལས་
ཞུས་འོས་མེད་ལགས། བླ་མ་མཁས་གྲུབ་རིན་པོ་ཆེ་ནས་ལྷ་གསར་པ་མ་བསྟེན། ཆང་མང་པོ་མ་བཞེས་
ཞུས་སོང་བ་དེ་ལས་ལྷག་ཞུ་རྒྱུ་མེད་སྙམ་ཞིང་། ད་ཆ་འགག་བསྡུས་ནས་ཞུ་བའི་སྙིང་པོ་རང་ལ། སློབ་
དཔོན་ཀླུ་སྒྲུབ་ཀྱིས། ཤེས་རབ་ལྡན་པ་བློ་མི་འཕྲོག །གཞན་གྱི་དྲིང་མི་འཇོག་ཅིང་བརྟན། །བསླུ་བས་
མི་ཐུབ་རྒྱལ་པོ་སྟེ། །དེ་བས་ཤེས་རབ་ལྷུར་བླང་མཛོད། །ཅེས་གསུངས་པ་ལྟར་ཐུགས་རབ་ཀྱིས་ཞིབ་
ཏུ་དཔྱད་ནས། རྒྱལ་པོའི་བྱ་བ་ཐམས་ཅད་ཞིབ་ཚགས་ཆེ་ལ་མཐའ་བརྟན་པ། དཀོན་མཆོག་མཆོད་
- 403 -



s
རང
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
པ༑ དགེ་འདུན་གྱི་བཅའ་ཁྲིམས་དང་བསྙེན་བཀུར་བ་སོགས་གང་ལ་ཡང་ད་ལྟའི་མུ་བཞིན་མཛད་པ་
དང༔ རིན་ཆེན་ཕྲེང་བ་ལས། ཆང་གིས་འཇིག་རྟེན་བརྙས་འགྱུར་ཞིང་། །དོན་ཡལ་ནོར་ཡང་ཟད་པར་
འགྱུར། །རྨོངས་པ་བྱ་བ་གང་ཡིན་བྱེད། །དེ་བས་རྟག་ཏུ་ཆང་ནི་སྤོངས། །ཞེས་གསུངས་པ་ལྟར་ལགས་
པས་ཐུགས་དགོངས་པས་དཔྱད་པར་ཞུ། འདི་སྐོར་ཕྲན་བུས་སེམས་ཀྱིས་མི་བཟོད་པར་ཞུས་པ་ལ་
དགོངས་འཚོམས་མི་འཇུག་པ་མཁྱེན་མཁྱེན། ཆོས་ཀྱི་རྒྱལ་པོ་གཏིང་ཟབ། གཞུང་བཟང་། བཀའ་
དྲིན་ཆེ་བ་ཉིད་ལ་ཕྲན་བུས་སྔ་སོར་དབུ་ཐོམ་མང་དུ་ཞུས་པ་ལ་ཐུགས་དགོངས་མི་འཚོམས་པར་མ་ཟད།
དེ་ངེད་རང་གི་དོན་ཡིན་མོད། སྐད་ཆ་དྲང་པོ་ཟེར་མཁན་མི་འདུག་གསུང་བ་དང་། ང་རྒྱ་གར་ལྷ་གཅིག་
མི་གཅིག་གི་དཔེ་ཡིན་གསུངས། ཞལ་རས་ཀྱི་འཛུམ་ཕྱུངས་ནས་སྐྱེལ་མ་གནང་། སྤྱན་ཅེར་རེ་གཟིགས་
པའི་ངང་ཚུལ་དྲན་པ་ན་སྐུ་ཞབས་མཉེས་པའི་ཕྱིར་སྙིང་དམར་པོ་བཏོན་ཀྱང་བློ་མི་རྫོགས་པ་ཙམ་ལས་
དུས་རྒྱུན་མ་བརྗེད་ཏུ་རེ་ཡོད་པས། ལས་རྣམས་སྔོན་དུ་ཆོས་བཏང་ཞིང་། །བར་དུ་ཆོས་ལྡན་ཐ་མར་
ཡང༑ ༑ཆོས་ལྡན་འགྲུབ་པའི་ས་བདག་ནི། །འདི་དང་གཞན་དུ་གནོད་མི་འགྱུར། །ཞེས་པ་ལྟར་མཛད་
པར་གསོལ་བ་འདེབས་སོ། ། །
ཆོས་ལྟར་སྤྱོད་པའི་རྩིང་སྤྱོད་ཀྱིས། །དགེ་སྦྱོང་བསད་པའི་སྙིང་ཁྲག་འདི། །ས་ཡི་བདག་པོས་ཚིམ་
པར་གསོལ། །གཞན་ལ་སྦྱིན་པའི་འོས་མ་ལགས། །མངྒལཾ།། །།
- 404-



༄༅། །གསུང་མགུར་ལེ་ཚན། །(ཏ）
+
-
++བའr - --
-
--- ----
ཟ
---
༄༅། །གསུང་མགུར་ལེ་ཚན་བཅས་བཞུགས་སོ། །
༈ ཕུལ་བྱུང་སྐྱབས་གནས་དཀོན་མཆོག་རིན་ཆེན་གསུམ། །ནམ་ཡང་མི་འབྲལ་སྤྱི་བོའི་རྒྱན་དུ་
བཞུགས། །ཉམ་ཐག་བདག་ལ་བརྩེ་བའི་སྤྱན་གྱིས་གཟིགས། །རྣམ་དག་བསྔོ་བའི་དཔང་པོ་མཛད་དུ་
གསོལ། །བྱམས་པའི་ཆུས་བརླན་སྙིང་རྗེའི་ས་བོན་ལས། །སེམས་བསྐྱེད་སྡོང་པོ་ཕྱིན་དྲུག་ཡལ་འདབ་
རྒྱས༑ ༑མཚན་དཔེའི་མེ་ཏོག་མཁྱེན་བརྩེའི་འབྲས་བུས་བརྗིད། །འགྲོ་བའི་གདུང་སེལ་བླ་མར་ཕྱག་
འཚལ་ལོ། །ལུས་དང་ལོངས་སྤྱོད་དགེ་ཚོགས་མཆོད་པར་འབུལ། །ཉོན་མོངས་དབང་གྱུར་ཉེས་ལྟུང་
མ་ལུས་བཤགས། །བདག་གཞན་ལེགས་སྤྱད་ཀུན་ལ་རྗེས་ཡི་རང་། །ལེགས་གསུང་བདུད་རྩིས་ཉོན་
མོངས་ཚ་གདུང་སེལ། །སྐྱེ་འཆིར་དབང་ཐོབ་སྲིད་མཐར་བརྟན་པར་བཞུགས། །རང་གཞན་དགེ་ཚོགས་
བྱང་ཆུབ་ཆེན་པོར་བསྔོ། །མཐའ་མེད་དྲིན་ཅན་མ་རྣམས་སྲིད་པ་དང་། །ཞི་བའི་རྒུད་པ་ཀུན་ལས་
སྐྱོབ་པའི་ཕྱིར། །དེང་ནས་བྱང་ཆུབ་ཆེན་པོར་མཆིས་ཀྱི་བར། །སླུ་མེད་རིན་ཆེན་གསུམ་ལ་སྐྱབས་འགྲོ་
ཞིང༑ ༑དམིགས་མེད་རྩིས་ཟིན་དུས་གསུམ་ལེགས་བྱས་མཐུས། །འགྲོ་ལ་ཕན་ཕྱིར་སངས་རྒྱས་མྱུར་
ཐོབ་ཤོག །ཇི་སྲིད་ལས་ཉོན་དབང་གིས་སྲིད་གསུམ་འདིར། །འཁོར་ཚེ་མི་ཁོམ་གནས་སུ་མི་སྐྱེ་ཞིང་། །
དལ་འབྱོར་ཡོན་ཏན་བརྒྱད་ལྡན་རིམ་བགྲོད་ནས། །བྱང་ཆུབ་ཆེ་ལས་ཕྱིར་མི་ལྡོག་པར་ཤོག །ནམ་གྱི་
ཚེ་ཡང་མི་དགེའི་བཤེས་གཉེན་དང་། །སྡིག་གྲོགས་བདུད་ལས་དབང་དུ་མི་འགྲོ་བར། །ངོ་ཚ་དྲན་ཤེས་
བག་ཡོད་བརྟན་པོ་ཡིས། །འཕགས་པ་དགྱེས་པའི་ཚུལ་ཁྲིམས་དག་པར་ཤོག །མཁས་བཙུན་བཟང་
འཛོམ་ཐེག་མཆོག་དགེ་བའི་བཤེས། །བསམ་སྦྱོར་དག་པས་ཚུལ་བཞིན་བསྟེན་བྱེད་ཅིང་། །དེ་ཡི་ཐུགས་
བཅུད་ཟབ་དང་རྒྱ་ཆེའི་ཆོས། །འཆད་དང་སྒྲུབ་པས་བསྟན་པ་འཛིན་པར་ཤོག །ནམ་འཆི་ངེས་མེད་
གར་སྐྱེ་དབང་མེད་དང་། །ཤུགས་དྲག་ངན་འགྲོའི་སྡུག་བསྔལ་ལ་འཇིགས་ཤིང་། །དཀར་ནག་ལས་
འབྲས་ཕྲ་ཞིབ་ངེས་པའི་བློས། །སྙིང་ནས་སྐྱབས་འགྲོ་བསླབ་བྱར་སློབ་པར་ཤོག །སྲིད་འབྱོར་མཐའ་
དག་བསླུ་ཆོས་ཁོ་ན་དང་། །ཀུན་རྨོངས་སྲེད་པ་ཉེས་པ་ཀུན་གྱི་གཞིར། །མཐོང་ནས་བསླབ་པ་གསུམ་
I
- 405 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
གྱི་ཉམས་ལེན་ལ། །ཐོད་ལ་མེ་ཤོར་ལྟ་བུར་བརྩོན་པར་ཤོག །དྲིན་ཅན་ཉམ་ཐག་མཁའ་མཉམ་འགྲོ་
བ་ཀུན། །རང་གི་སྲོག་ལས་གཅེས་པར་འཛིན་པའི་བློས། །བདག་བདེ་གཞན་གཏོང་གཞན་གྱི་སྡུག་
བསྔལ་རྣམས། །བདག་ལ་ལེན་པའི་སྙིང་སྟོབས་རྒྱས་པར་ཤོག །ཕུང་སོགས་ཆོས་རྣམས་རྨི་ལམ་ཆུ་ཟླ་
ལྟར༑ ༑རྟེན་འབྱུང་རྟོག་བཏགས་རང་བཞིན་མེད་པའི་ཚུལ། །ཚུལ་བཞིན་ཤེས་པའི་ཐབས་ཤེས་ཟུང་
འབྲེལ་ལམ། །རྒྱལ་བ་དགྱེས་པའི་ཉམས་ལེན་མཐར་ཕྱིན་ཤོག །བྱང་ཕྱོགས་སོ་བདུན་ཕ་རོལ་ཕྱིན་
བཅུ་དང་། །གཟུངས་དང་སྤོབས་པ་མངོན་ཤེས་སྤྱན་ལྔ་སོགས། །རྒྱལ་སྲས་དཔའ་བོ་རྣམས་ཀྱི་རྣམ་ཐར་
ལྟར༑ ༑ཀུན་ནས་སྤྱད་པས་ཚོགས་གཉིས་མྱུར་རྫོགས་ཤོག །སྒྲིབ་གཉིས་སྤྲིན་ཚོགས་དག་པའི་མཁའ་
དབྱིངས་ན། །སྐུ་གཉིས་ཉི་ཟླའི་སྣང་བ་མཐའ་ཡས་པས། །མུ་མེད་འགྲོ་བའི་བློ་ཡི་མུན་བསལ་ཏེ། །བློ་
གྲོས་འདབ་སྟོང་རྒྱས་པའི་དཔལ་སྟེར་ཤོག །སྐྱེ་འཆི་འབྱོར་རྒུད་མཐོ་དམན་ཅིར་གྱུར་ཀྱང་། །ཉམ་ཐག་
འགྲོ་ལ་ཕན་སེམས་འབའ་ཞིག་ལས། །རང་བདེར་སྲེད་པ་ཆ་ཙམ་མི་སྐྱེ་ཞིང་། །ང་བདག་གཅེས་འཛིན་
དགྲ་བོ་འཇོམས་པར་ཤོག །སྒོ་གསུམ་བྱ་བ་ཐམས་ཅད་གཞན་དོན་དུ། །སྤྱོད་པ་དུས་གསུམ་རྒྱལ་བ་
སྲས་བཅས་ཀྱི། །རྣམ་ཐར་རང་ཉིད་གཅིག་པུས་བཟུང་བྱས་ནས། །མཐའ་མེད་འགྲོ་བའི་སྐྱབས་གནས་
ཉིད་གྱུར་ཅིག །ཅེས་པ་འདི་ནི་དད་བརྩོན་ཕུན་སུམ་ཚོགས་པ་བྱམས་པ་མཁས་གྲུབ་ཀྱིས་བསྐུལ་བའི་ངོར་བྱམས་པས་བྲིས།
མངྒལཾ།། །།
༈ བླ་མ་ལྷ་ལ་ཕྱག་འཚལ་ལོ། །སྣང་སྟོང་ཚོགས་པའི་ལས་འབྲས་ཀྱིས། །བཅོས་མ་འཁོར་འདས་
ངང་ཚུལ་ཀུན། །ཇི་བཞིན་གཟིགས་པ་མཁྱེན་བརྩེའི་བདག །རྩ་བརྒྱུད་བླ་མ་དགོངས་སུ་གསོལ། །
བདག་སོགས་འཁོར་བའི་རྒྱ་མཚོ་ཆེར། །སྡུག་བསྔལ་གསུམ་གྱི་རླབས་འཁྲུགས་ཤིང་། །ཉོན་མོངས་ཆུ་
སྲིན་ཁར་ཆུད་པའི། །ཉམ་ཐག་མགོན་མེད་མགོན་མཛོད་ཅིག །སྔོན་ཚེ་མི་ཁོམ་གནས་རྣམས་སུ། །
བདེ་འདོད་སྡིག་ལ་ཞུགས་ཞུགས་ནས། །སྲས་བཅས་རྒྱལ་བ་ཐུགས་བརྩེ་ཡང་། །བླང་དོར་གོ་ལོག་
འདྲེན་མ་ནུས། །ད་རེས་དལ་འབྱོར་རྟེན་བཟང་པོ། །བསྟེན་ལ་རབ་བྱུང་བསྟན་པའི་གནད། །བླ་མའི་
དྲིན་གྱིས་འཁྲུལ་མེད་ཤེས། །སྒྲུབ་པ་མཐར་ཕྱིན་ངོ་མཚར་ཆེ། །འདི་དང་ཕྱི་མའི་ཚེ་རབས་ཀུན། །ཐེག་
མཆོག་དམ་པའི་མགོན་དང་མཇལ། །ངེས་འབྱུང་བྱང་སེམས་ཡང་དག་ལྟ། །ཚུལ་བཞིན་བསྒྲུབས་པས་
མཉེས་བྱེད་ཤོག །དྲིན་ཅན་འགྲོ་བ་མ་ལུས་པ། །སྲོག་ལས་གཅེས་པར་བཟུང་བྱས་ནས། །བདག་ལུས་
ལོངས་སྤྱོད་དགེ་རྩ་རྣམས། །གཏོང་བའི་སྙིང་སྟོབས་རྒྱས་པར་ཤོག །རྒྱུ་འབྲས་ཐེག་པའི་ཐབས་ཤེས་
- 406 -



༄༅། །གསུང་མགུར་ལེ་ཚན། །༼ཏ༽
ལམ༑ ༑འཁྲུལ་མེད་ཉམས་སུ་ལེན་པ་ལ། །ཕྱི་ནང་བར་ཆད་མེད་པ་དང་། །མཐུན་རྐྱེན་ཡིད་བཞིན་
འགྲུབ་པར་ཤོག །ན་རྒས་འཆི་སོགས་རྐྱེན་ངན་ཀུན། །རང་གི་ལས་ངན་འབྲས་བུ་རུ། །ཤེས་ནས་ལེ་
ལན་བདག་འཛིན་ལ། །བདས་ནས་དང་དུ་ལེན་པར་ཤོག །སྐྱིད་སྡུག་གནས་སྐབས་ཅི་འདྲ་ཡང་། །
རྟོག་བཏགས་སྒྱུ་མ་རྨི་ལམ་ལྟར། །ཤེས་ནས་ཆགས་སྡང་ཉོན་མོངས་ཀུན། །རང་སར་ཞི་བའི་
གདེངས་ཐོབ་ཤོག །བླ་མ་ཡི་དམ་དཀོན་མཆོག་གསུམ། །ཆོས་སྐྱོང་ལྷ་ཀླུ་དཀར་ཕྱོགས་ལ། །དགའ་བ་
རྣམས་ཀྱིས་རྣལ་འབྱོར་བདག །རྟག་ཏུ་སྲུང་སྐྱོབ་མ་གཡེལ་ཞིག །བརྒྱུད་པ་གསུམ་ལྡན་བླ་མ་དང་། །
བཀའ་གདམས་ལྷ་བཞི་སྐྱབས་སུ་བསྟེན། །བསླབ་གསུམ་རྣམ་དག་མཁས་བཙུན་བཟང་། །བཀའ་
གདམས་རྣམ་ཐར་ཟིན་པར་ཤོག །ཤར་ཕྱོགས་ས་མཐར་སྐྱེས་གྱུར་ཀྱང་། །དབུས་གཙང་གནས་སུ་
མཁས་པ་བསྟེན། །སྐྱིད་གྲོང་ཚེ་དང་སྒྲུབ་པ་མཉམ། །ཡེ་ཤེས་སྐལ་ལྡན་སྐལ་པ་བཟང་། །སྐལ་པ་
བཟང་བ་བླ་མའི་དྲིན། །བླ་མ་མ་བརྗེད་ཐུ་རེ་བས། །བླ་མའི་གདམས་ངག་བསྒོམ་བཞིན་དུ། །བླ་མེད་
བྱང་ཆུབ་མྱུར་ཐོབ་ཤོག །ཅེས་པ་འདི་ཡང་བྱམས་པས་བྲིས་པ་དགེ་ལེགས་འཕེལ། སརྦ་མངྒལཾ།། །
༈ ན་མཝཨཱརྱ་པཱ་ལོ་ཡ། སྤྱིར་འགྲོ་བ་ཡོངས་ཀྱི་མགོན་གཅིག་པུ། །སྒོས་བོད་ཀྱི་ལྷ་སྐལ་སྤྱན་རས་
གཟིགས། །མ་མཁའ་མཉམ་འགྲོ་ལ་ཐུགས་རྗེས་གཟིགས། །གནས་འཁོར་བ་མཐའ་མེད་འཇིགས་
ལས་སྐྱོབས། །ཁོང་མི་ཁོམ་པར་འཁྱམས་རྨོངས་པ་རྣམས། །སེམས་བདེ་འདོད་སྡིག་ལ་དགའ་བཞིན་
འཇུག །དེས་སླར་ཡང་སྡུག་བསྔལ་ཇེ་ཆེར་འཕེལ། །ལས་བླང་དོར་གོ་ལོག་འདི་ལ་གཟིགས། །ཡུལ་
དམ་ཆོས་དར་བའི་ཕོ་མོ་རྣམས། །རང་སྤྱང་གྲུང་འཛོམ་ཡང་ཚེ་འདི་ཡི། །གཉེན་སྐྱོང་ཞིང་དགྲ་འདུལ་
མི་དགེ་བ། །སྟོབས་སུ་ཆེ་འགྲན་རྣམས་ཐུགས་རྗེས་གཟིགས། །ལར་རྒན་གཞོན་གོ་རིམ་ངེས་མེད་
ཅིང་༑ ་སྟོབས་འཁོར་གཡོག་ལོངས་སྤྱོད་ཀུན་འཛོམ་ཡང་། །རང་འཆི་ཚེ་སུས་ཀྱང་མི་ཕན་པར། །ཚེ་ཕ་
རོལ་འགྲོ་རྣམས་ཐུགས་རྗེས་དྲོངས། །ལུས་ནད་མེད་གཅོང་མེད་དལ་འབྱོར་འདི། །ཡུད་ཙམ་པ་ཁེ་ཉེན་
ཆེ་ས་འདིར། །འཚེངས་ངེས་པའི་དམ་ཆོས་མི་བྱེད་པར། །འཕུང་ངེས་པའི་སྡིག་ཅན་ཐུགས་རྗེས་དྲོངས། །
མི་འཆི་བ་མི་དྲན་སྙིང་རིང་པོ། །རང་སྐྱིད་པ་གཅིག་པུས་ཆོག་སྙམ་སྟེ། །གསོད་ཐུབ་ཚད་གཅོད་ཅིང་རྐུ་
འཕྲོག་རེམ། །ཁྲེལ་ངོ་ཚ་མེད་རྣམས་ཐུགས་རྗེས་དྲོངས། །ལར་འཁོར་བའི་བདེ་འབྱོར་ཕུན་ཚོགས་
ལ༑ ༑སྔར་མ་ཐོབ་ཅི་ཡང་མ་མཆིས་ཀྱང་། །དེ་ཙམ་ལ་སྙིང་པོར་འཛིན་པ་ཡི། །མིག་ཧ་རེ་ལོང་རྣམས་
ཐུགས་རྗེས་དྲོངས། །ཕར་གཞན་ལ་ཇི་ཙམ་ཕན་བཏགས་པ། །ཚུར་དེ་ལས་ལྷག་པར་ཕན་མཐོང་
- 407 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཡང༑ ༑མ་ཉམ་ཐག་སྡུག་ལ་སྦྱོར་བྱས་ནས། །རང་སྐྱིད་དུ་རེ་རྣམས་ཐུགས་རྗེས་དྲོངས། །ཆོས་དག་དང་
མ་དག་སྣོད་བཅུད་ཀུན། །རྒྱུ་བཟང་ངན་ཁོ་ནའི་གཞན་དབང་ཕྱིར། །དོན་བདེན་པར་གྲུབ་པ་མི་སྲིད་
ཀྱང༑ ༑དེར་ཞེན་པས་བཅིངས་རྣམས་ཐུགས་རྗེས་དྲོངས། །དུས་འདི་ནས་བྱང་ཆུབ་སྙིང་པོའི་བར། །
ལྷ་སྤྱན་རས་གཟིགས་དབང་མ་གཏོགས་པ། །སྐྱབས་རེ་ས་གཞན་དུ་མི་འཚོལ་བས། །ཐུགས་བརྩེ་
བའི་ལྕགས་ཀྱུས་བཟུང་དུ་གསོལ། །ཆོས་སྡེ་སྣོད་ཀུན་གྱི་སྙིང་པོའི་དོན། །ངག་གྲེ་འགྱུར་གླུ་རུ་ཤར་བ་
འདི༑ ༑ཁོང་སྐྱིད་གྲོང་མ་ཎི་མཆེད་གྲོགས་རྣམས། །སེམས་ཆོས་ལ་བསྐུལ་ཕྱིར་བྱམས་པས་བྲིས། །
ཅེས་པ་འདི་སྐྱོད་གྲོང་ལ་ལྡེའི་དད་ལྡན་རྣམས་ཀྱིས་བསྐུལ་བའི་ངོར་གནང་པའོ། །མངྒལཾ།། ། །
༈ འདི་ནང་ཆོས་བརྒྱད་ཀྱི་སྤྲོས་པ། །བྱིས་པའི་རོལ་རྩེད་ལྟར་མཐོང་ནས། །བླ་མ་སྤྱི་གཙུག་ཏུ་བསྒོམས་
ཏེ༑ ༑རྩེ་གཅིག་སྒྲུབ་པ་དེ་ཡ་མཚན། །ཁམས་གསུམ་འཁོར་བ་ཡི་བདེ་སྡུག །ངེས་མེད་འགྱུར་ལྡོག་ལ་
འགྲན་པ། །འབབ་ཆུའི་རྦ་ཀློང་དང་འདྲ་བར། །སྐྱོ་ནས་བསླབ་གསུམ་གྱི་ཉམས་ལེན། །རྩེ་གཅིག་སྒྲུབ་
པ་དེ་ཡ་མཚན། །ང་བདག་གཅེས་འཛིན་གྱི་དགྲ་བོས། །རང་གཞན་ཕུང་སྦྱོར་དེ་གཟིགས་ནས། །མ་
རྣམས་ཕན་བདེ་ལ་འགོད་པའི། །བསམ་སྦྱོར་རྒྱུན་བསྲིང་དེ་ཡ་མཚན། །མ་བརྟགས་ཀུན་རྫོབ་ཀྱི་སྣང་
བ༑ ་བརྟགས་ཚེ་རང་ས་རུ་ཡལ་ཀྱང་། །དགེ་སྡིག་མི་བསླུ་བའི་ཉམས་ལེན། །སྣང་སྟོང་ཟུང་འབྲེལ་དེ་
ཡ་མཚན། །མ་དག་སྣོད་བཅུད་ཀྱི་སྣང་བ། །བདེ་སྟོང་དབྱེར་མེད་ཀྱི་དབྱིངས་སུ། །དག་པ་རབ་
འབྱམས་ཀྱི་འཁོར་ལོར། །གཟིགས་པའི་ཟབ་ལམ་དེ་ངོ་མཚར། །སྙིགས་དུས་ཀྱི་སྐྱེ་བོ་འདི་རྣམས། །
དོན་མེད་བྱ་བ་ལ་འབད་ཚེ། །ཁྱེད་རང་དོན་ལྡན་གྱི་སྙིང་པོ། །སྒྲུབ་པ་མཐར་ཕྱིན་དེ་ཡི་རང་། །ཞེས་པ་
འདི་ནི་སྐྱིད་གྲོང་སྔགས་རམས་པ་ལ་འཕྲིན་ཡིག་ཏུ་གདམས་པའོ།། །།
༈ སྒྲུབ་པ་སྙིང་པོར་མཛད་པ་གང་གི་ཕྱག་ཏུ་འབུལ་བ། དེང་སྲིད་པའི་ངང་ཚུལ་སྒྱུ་མའི་བསླུ་བྲིད་
ལྟར་མཐོང་སྟེ། དབེན་པའི་ནགས་ཁྲོད་དུ་ཐུན་མོང་དང་ཐུན་མོང་མ་ཡིན་པའི་ལམ་གྱི་གནད་ཆ་ཚང་བ་
ལ་རྩེ་གཅིག་ཏུ་གཞོལ་བའི་དགའ་བདེས་དུས་འདའ་ཞིང་། སངས་རྒྱས་མཐོང་བའི་ལྷ་ཀླུ་རྣམས་
བསྔགས་བརྗོད་ཀྱི་མེ་ཏོག་འཐོར་བཞིན་པ་ནས་བླ་མའི་བཀའ་དྲིན་དྲན་པའི་མགུར་མ་ཚིག་སྙན་ཞིང་
དོན་བཟང་བ། ལྷ་རྫས། མེ་ཏོག་དང་བཅས་གནང་བ་འབྱོར་བས་ཉིད་ཀྱི་རྣམ་ཐར་ལ་རྗེས་སུ་ཡི་རང་
ཆེན་པོ་ཐོབ། འདིར་ཡང་གསར་འཚེའི་རིགས་མེད་ཅིང་སྔར་རྒྱུན་ལྟར་རི་ཁྲོད་རང་དུ་ལམ་རིམ་འཆད་
ཉན་སོགས་དགེ་སྦྱོར་གང་ནུས་སུ་གནས། ཆེད་དུ་འབུལ་བ། རྙེད་དཀའ་དོན་ཆེ་འཇིག་སླའི་རྟེན་
- 408-



༄༅། །གསུང་མགུར་ལེ་ཚན། །༼ཏ༽
བཟང་འདིས། །མངོན་མཐོ་ངེས་ལེགས་དོན་ཆེན་བསྒྲུབ་པ་ལ། །ཕྱི་གཤོལ་མ་བྱེད་ནམ་འཆི་ངེས་མེད་
དང༑ །སྲིད་གསུམ་མི་རྟག་སྟོན་ཀའི་སྤྲིན་ལྟར་སྒོམས། །སླུ་མེད་སྐྱབས་གནས་བླ་མ་དཀོན་མཆོག་
གསུམ། །རང་གི་སྒོ་གསུམ་བྱ་བའི་དཔང་པོ་རུ། །མ་བརྗེད་དྲན་པས་དཀར་ནག་ལས་འབྲས་ཀྱི། །
བླང་དོར་མ་ནོར་དྲན་ཤེས་ཐུ་རེ་མཛོད། །མཐའ་མེད་འཇིགས་རུང་འཁོར་བའི་དུར་ཁྲོད་དུ། །ང་བདག་
གཅེས་འཛིན་དུག་ཆུས་རབ་མྱོས་པས། །ཅི་བྱས་བྱ་བ་ཐམས་ཅད་དོན་མེད་དུ། །སོང་བའི་ཚུལ་ལ་སྐྱོ་
ཤས་དྲག་པོ་མཛོད། །རིག་གནས་ཀུན་མཁས་ཏིང་འཛིན་རྫུ་འཕྲུལ་སོགས། །ཡ་མཚན་མང་ཡང་བྱ་སླ་
དོན་ཆེ་བའི། །བྱང་ཆུབ་སེམས་གཉིས་བསྒོམ་པའི་བསམ་སྦྱོར་གྱིས། །ཐུབ་པའི་རྣམ་ཐར་ཚུལ་ལ་རྗེས་
སུ་སློབས། །ཤེས་རབ་མིག་ཟུམ་ལུང་ཙམ་སྐྱབས་གྱུར་དང་། །དཔེ་ཧར་སྙིང་ལ་ཞུགས་པའི་ཆོས་ཚུལ་
ཀུན་༑ ༑རང་གཞན་འཕུང་ལ་སྦྱོར་བ་བསྟན་པའི་དགྲར། །མཐོང་ནས་དེ་ཀུན་རྩྭ་ལྟར་འདོར་བར་
མཛོད། །འཇམ་མགོན་བླ་མའི་རིང་ལུགས་ཡིད་བཞིན་ནོར། །ཡིད་ཆེས་དད་པ་བརྟན་པོས་རྒྱལ་མཚན་
རྩེར༑ ༑རྩེ་གཅིག་མཆོད་པས་བདག་གཞན་འགྲོ་ཀུན་གྱི། །སྲིད་ཞིའི་རྒུད་པ་མ་ལུས་སེལ་བར་མཛོད། །
བསླབ་གསུམ་ཉམས་ལེན་བཅུད་ཀྱིས་སྟོངས་ན་ཡང་། །དད་ལྡན་སློབ་མས་དད་པའི་སོར་མོ་ཡིས། །བསྐུལ་
ཚེ་མདོ་སྔགས་རྒྱུད་ལས་དྲངས་པའི་སྒྲ། །སྙན་འཇེབས་སྨྲས་འདི་སྙིང་གི་དཀྱིལ་དུ་ཆོངས། །ལྷ་རྫས་
དང་བཅས་ཕུར་བུ་ལྕོག་ནས་ཕུལ། །མངྒལཾ།། ། །
༈ བླ་མ་སངས་རྒྱས་ཀུན་འདུས་ལ། །རྣམ་པ་ཀུན་ཏུ་ཕྱག་འཚལ་ལོ། །ཕྱི་ནང་སྣོད་བཅུད་འདི་ཐམས་
ཅད༑ ༑་རྒྱུ་རྐྱེན་ཁོ་ནའི་གཞན་དབང་ཅན། །རང་ཚུགས་མི་ཐུབ་སྨིག་རྒྱུ་འདྲ། །ཁྱད་པར་དལ་འབྱོར་མི་
ལུས་འདི། །སྔོན་ལས་འཕྲལ་རྐྱེན་སྣ་ཚོགས་ཀྱི། །གཞན་དབང་ཁོ་ནས་བདེ་སྡུག་མྱོང་། །དུས་སུ་སྨིན་
པའི་རྣམ་སྨིན་འདི། །སངས་རྒྱས་ཀྱིས་ཀྱང་བཅོས་པར་དཀའ། །དེ་ཕྱིར་རང་གི་སྔོན་བསགས་འབྲས། །
རང་ལས་གཞན་པ་སུ་ཡིས་མྱོང་། །བཅོས་སུ་མེད་ལ་ཞུམ་མི་བྱ། །སྔར་བཞིན་སྐྱབས་འགྲོ་ལས་འབྲས་
ལ༑ ་ཡིད་ཆེས་གཏིང་ནས་མ་སྐྱེས་ཀྱང་། །མོས་པ་ཡིད་བྱེད་ཙམ་གྱིས་ཀྱང་། །རྒྱལ་བའི་གསུང་ལ་ཚད་
མར་བྱ། །དཀར་ནག་འདྲེས་མས་རྣམ་པར་སྨིན། །བདེ་སྡུག་འདྲེས་མ་སྣ་ཚོགས་དང་། །དགེ་དང་མི་
དགེ་རྣམ་རྟོག་ཀྱང་། །འདྲེས་མ་ཁོ་ནར་སྐྱེ་བས་ན། །སེམས་ལ་ངེས་པ་ཅི་ཡང་མེད། །དཔྱིད་དུས་ས་
བོན་བཏབ་པ་ཡང་། །རྒྱུ་ཚོགས་ཚང་ན་རིམ་གྱིས་སྦྱིན། །དེ་བཞིན་དགེ་དང་མི་དགེ་ཡང་། །རྒྱུ་ཚོགས་
ཚང་ན་རིམ་གྱིས་སྨིན། །དེ་ལྟར་བསམས་ནས་སྐྱབས་འགྲོ་དང་། །གཏོང་ལེན་ལྷ་བསྒོམ་ཁ་ཏོན་གྱི། །
སྒོ
- 409 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
འབྲས་བུ་རིམ་གྱིས་སྨིན་ངེས་པས། །རེ་ཐག་མ་ཆོད་ངང་བསྲིང་འཚལ། །དལ་འབྱོར་ཁྲིམས་ལྡན་བླང་
དོར་ཤེས། །འདི་འདྲའི་རྟེན་བཟང་ཐོབ་པ་ལ། །ཤི་སྨོན་བྱེད་པ་ག་ལ་རིགས། །དགའ་བ་བསྒོམས་ལ་
སྙིང་སྟོབས་བསྐྱེད། །འདི་ནས་དམིགས་ཡུལ་གང་ཤེས་ནས། །ལྷ་རྫས་མདུད་པ་དང་བཅས་ཏེ། །འཆི་
མལ་ཞུགས་པའི་བན་རྒན་གྱིས། །སྙིང་གྲོགས་སྙིང་ལ་སྙིང་གཏམ་ཡིན། །མངྒལཾ།། །།
༈ གུང་རུ་རབ་འབྱམས་པ་བློ་བཟང་རྣམ་རྒྱལ་ལ། སྔོན་བསགས་ལས་འབྲས་འདི་རྣམས་མི་བསླུ་བས། །སྐྱེ་
དང་གནས་དང་གྲོགས་དང་ལོངས་སྤྱོད་སོགས། །བསམས་པ་ཇི་བཞིན་མི་འབྱུང་གཞན་དབང་ཅན། །
དེ་ཕྱིར་སྐྱིད་སྡུག་བླ་མ་དཀོན་མཆོག་མཁྱེན། །གཏན་གྱི་བདེ་སྡུག་གང་ལ་རག་ལུས་པ། །དལ་འབྱོར་
ཚེ་མཇུག་རྨི་ལམ་ལྟ་བུ་འདིར། །མཐོན་པོའི་ངོ་བསྲུང་ནོར་གྱི་གསོག་འཇོག་སོགས། །རྗེས་མེད་བྱ་བས་
འདའ་ན་མཁས་པས་ཅི། །ད་ལྟ་རང་ནས་གཏན་བདེར་མི་འབད་པར། །འདི་དང་འདི་བྱ་དེ་ནས་ཆོས་
བྱ་སྙམ། །གློ་བུར་ཆ་མེད་ཡུལ་དུ་འགྲོ་བའི་ཚེ། །དོན་མེད་བྱ་བས་བསླུས་ཚེ་འགྱོད་ཀྱང་ཅི། །དོན་ལྡན་
ཆོས་ཀྱང་ཁ་བཤད་བཟླས་པ་ཙམ། །བློ་ངན་རྟ་རྒོད་དྲན་ཤེས་སྲབ་སྐྱོག་གིས། །མ་ཐུལ་ཞི་དུལ་ངུར་
སྨུག་མཆོར་ཆས་ཅན། །མཐོན་པོའི་གནས་ནས་འོག་ཏུ་ངེས་པར་ལྟུང་། །གཅིག་པུའམ་མང་པོའི་ནང་དུ་
གནས་ཀྱང་རུང་། །དྲན་ཤེས་བརྟན་པོས་སྐྱོ་ཤས་སྙིང་རྗེ་དང༌། །རྟོག་བཏགས་རྟེན་འབྱུང་རྒྱུ་འབྲས་
ལེགས་བསམས་ནས། །ཅི་བྱེད་རྒྱལ་སྲས་རྣམས་ཀྱི་རྗེས་སུ་སློབས། །རེ་བ་ཇི་བཞིན་འདི་ནས་མཆོག་
གསུམ་ལ། །གསོལ་འདེབས་སྐྱབས་འཇུག་གང་ཤེས་བྱེད་པ་ཡིན། །ཁོ་བོ་རྗེས་དྲན་བྱ་ཕྱིར་མགོ་སྐྱེས་
དང་༑ ༑སྔགས་མདུད་རྩེ་ཞྭ་བཅས་ཏེ་དབེན་པའི་གནས། །ཕུར་བུ་ལྕོག་ནས་ཟླ་ཚེས་དགེ་བར་ཕུལ།། །།
༈ ཡོན་ཏན་ཡོངས་རྫོགས་ཀྱི་པད་དཀར། །སྙིགས་དུས་འདམ་ནང་དུ་འཁྲུངས་ཀྱང་། །ཉེས་སྐྱོན་དྲི་
མ་ཡིས་མ་གོས། །བླ་མ་སངས་རྒྱས་ལ་ཕྱག་འཚལ། །གཏིང་མཐའ་མི་མངོན་པའི་རྒྱ་མཚོར། །ཤེས་
རབ་མིག་ཟུམ་གྱི་རུས་སྦལ། །ཧ་ཅང་འཁྱམས་ཡུན་འདི་རིང་བས། །སྐྱོ་ཤས་དྲག་པོ་ཞིག་སྩོལ་དང་། །
འཁོར་བའི་རྒྱ་མཚོ་འདི་བརྒལ་དུས། །དལ་བརྒྱད་འབྱོར་བཅུ་འདི་ཁོ་ན། །ནམ་འཆི་ངེས་མེད་འདིས་
བསྐུལ་ནས། །ད་ལྟ་འཁོར་བ་འདི་སྤོང་ངོ༌། །ཚེ་འདིའི་གཉེན་འཁོར་དང་ལོངས་སྤྱོད། །རྨི་ལམ་མཐུན་
གཅིག་ཙམ་འདི་ལ། །ཆགས་ཞེན་ཏིལ་འབྲུ་ཙམ་མེད་པར། །གཏན་གྱི་བདེ་བ་ཞིག་བསྒྲུབ་བོ། །མི་
རྟག་རྟག་འཛིན་གྱིས་བསླུས་ནས། །སྲིད་པའི་ཕུན་ཚོགས་ལ་ཆགས་པས། །ཉེས་ལྟུང་ཉོན་མོངས་ཀྱི་
རྐྱལ་པ། །སྟོབས་བཞི་བཤགས་སྡོམ་གྱིས་སྦྱོང་ངོ༌། །ངན་སོང་འཁོར་བ་ཡི་སྡུག་བསྔལ། །སྟེར་བྱེད་
- 410 -



( ༄༅། །གསུང་མགུར་ལེ་ཚན། །༼ཏ༽ ལ་
བདག་འཛིན་གྱི་འགོང་པོ། །བསླབ་གསུམ་ཉམས་ལེན་གྱིས་བཏུལ་ནས། །གཏན་གྱི་ཐར་པ་ལ་སྙེག་
གོ༑ ༑བདེ་འདོད་སྡིག་པ་ལ་རེམ་པའི། །དྲིན་ཅན་མཁའ་མཉམ་གྱི་འགྲོ་བ། །བྱམས་དང་སྙིང་རྗེ་ཡིས་
བསྐྱངས་ནས། །ཕྱིན་དྲུག་རིམ་གཉིས་ལ་འབད་དོ། །ད་རེས་ལན་ཅིག་ཙམ་ཐོབ་པའི། །དལ་འབྱོར་
སྟོང་ལོག་ཏུ་མི་གཏོང་། །སྙིང་པོ་ལམ་རིམ་ལ་འབད་ནས། །བདེ་གཤེགས་གོ་འཕང་དེར་བགྲོད་དོ། །རྒྱ་
མཚོ་ཤེས་རབ་ཀྱིས་བསྐུལ་ནས། ངག་དབང་བྱམས་པ་དེས་སྨྲས་སོ།། །།
༈ བླ་མ་སངས་རྒྱས་ལ་ཕྱག་འཚལ། །རྙེད་དཀའ་དལ་འབྱོར་གྱི་དོན་ཆེན། །ཐུབ་བསྟན་ཡོངས་རྫོགས་
ཀྱི་ཉམས་ལེན། །འདི་སྣང་ཆོས་བརྒྱད་ལས་དབེན་པ། །དཔོན་མེད་གཡོག་མེད་ཁྱེད་སྐྱིད་པ། །མདོ་
རྒྱུད་གཞུང་ལུགས་ཀྱི་ནམ་མཁར། །རྣམ་དཔྱོད་ཉིན་བྱེད་ཀྱི་དབང་པོ། །ཤུགས་དྲག་བརྩོན་འགྲུས་ཀྱིས་
བསྐྱོད་ནས། །བླང་དོར་གསལ་བ་ཁྱེད་སྐྱིད་པ། །ཉེས་ལྟུང་ཉོན་མོངས་ཀྱི་གཉེན་པོ། །བསླབ་གསུམ་
འོད་དཀར་གྱི་བདུད་རྩིས། །སྲིད་ཞིའི་ཚ་གདུང་ཀུན་བསལ་ནས། །གཏན་དུ་བདེ་བ་ཁྱེད་སྐྱིད་པ། །ཐ་
མལ་སེམས་ཅན་ཀུན་གཅེས་འཛིན། །བྱང་སེམས་མཐའ་བྲལ་གྱི་ལྟ་བར། །རྒྱལ་སྲས་མཐུ་ཆེན་དང་
མཚུངས་པར། །སློབ་པའི་བརྩོན་འགྲུས་ཅན་སྐྱིད་པ། །མ་དག་འཁོར་བ་ཡི་སྒྱུ་མ། །མི་རྟག་སླུ་བྲིད་དུ་
གཟིགས་ནས། །གཏན་གྱི་བཙན་ས་ལ་སླེབ་པ། །གཅིག་པོ་ལྟོས་མེད་ཁྱེད་སྐྱིད་པ། །སྐྱིད་པའི་གླུ་
དབྱངས་ཀྱི་ངང་ནས། །ཡོན་ཏན་མེ་ཏོག་གིས་གང་བའི། །ལི་དཀར་བུམ་བཟང་དང་ལྷ་རྫས། །འབྱོར་
པས་རབ་དགའ་ཡི་རྩེར་སོན། །འདིར་ཡང་ཕྲལ་རྐྱེན་གྱིས་དབེན་ངོས། །སྔར་རྒྱུན་ལྟར་འཆད་ཉན་ལ་
བརྩོན་ནོ། །ཁྱེད་རང་ཡང་མི་བཟློག་པའི་དམ་བཅས། །བརྩོན་པ་མཐར་འདོན་ཞིག་མཛོད་ཅིག །
སྔགས་མདུད་ལྷ་རྫས་དང་བཅས་ཏེ། །བྱམས་པའི་མིང་ཅན་གྱིས་ཕུལ་ལོ།། །།
༈ ལྷ་བཞིན་ཕུན་སུམ་ཚོགས་པས་ཀྱང་། །ཁེངས་པ་ཉིད་དུ་མི་བྱ་སྟེ། །སྲིད་པའི་ཕུན་ཚོགས་མི་རྟག་
ཕྱིར༑ ༑ཡི་དྭགས་བཞིན་དུ་རྒུད་པས་ཀྱང་། །ཞུམ་པ་ཉིད་དུ་མི་བགྱིད་དེ། །འབྱོར་རྒུད་རང་གི་སྔོན་
ལས་ཕྱིར། །མཆོག་ལ་ཡིད་ཀྱི་སྡུག་བསྔལ་ཏེ། །ཐ་མལ་རྣམས་ལ་ལུས་སྐྱེས་སོ། །སྡུག་བསྔལ་གཉིས་
ཀྱིས་འཇིག་རྟེན་འདི། །ཉིན་རེ་ཉིན་རེ་འཇོམས་པར་བྱེད། །ཆུ་ཤིང་སྨྱུག་མ་རང་རང་གི། །འབྲས་བུ་སྨིན་
ནས་སྐམས་པར་ངེས། །དེ་བཞིན་སྲིད་པའི་སྟོབས་འབྱོར་ཅན། །མ་ལུས་སྟོབས་འབྱོར་ཉིད་ཀྱིས་
བརླག །མཛའ་བཤེས་ཉེ་དུ་ལོངས་སྤྱོད་ཀུན། །ཇི་ལྟར་འཛོམ་ཡང་འཆི་བའི་ཚེ། །རྗེས་སུ་འགྲོ་བ་གང་
ཞིག་མཆིས། །གཏན་དུ་ཕན་པ་དམ་ཆོས་ཉིད། །ངང་ཚུལ་འདི་དག་ལེགས་དགོངས་ནས། །མཆོག་གསུམ་
411-



y ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
གཙུག་གི་རྒྱན་དུ་འཆང་། །སྒོ་གསུམ་བག་ཡོད་དགེ་ལ་འབད། །འགྲོ་བ་ཉམ་ཐག་སྙིང་རྗེས་སྐྱོངས། །
རྣམ་དཀར་ཆེ་ཆུང་གང་མཛད་ཀྱང་། །བླ་མེད་བྱང་ཆུབ་ཆེན་པོར་བསྔོས། །དམིགས་མེད་ལྟ་བས་རྒྱས་
འདེབས་མཛོད། །ཁ་ཆེམས་བསླབ་བྱ་འདི་ཙམ་ལགས།། །།
༈ བླ་མ་དམ་པ་བདག་ལ་དགོངས། །ཤིན་ཏུ་རྙེད་དཀའི་དལ་འབྱོར་འདི། །ཅི་ནས་དོན་ལྡན་བྱེད་འདོད་
ཀྱང༑ ༑ཡང་ཡང་ཉོན་མོངས་དབང་དུ་སོང་། །ཀ་པཱ་ལ་ཡི་སྤུ་བྱི་ཞིང་། །ཁ་ཡི་སོ་བུད་བཀྲག་མདངས་
ཉམས། །ག་ལ་བལྟས་ཀྱང་སྐྱོ་བ་སྐྱེ། །ངའོ་ང་རྒྱལ་གང་ལས་སྐྱེ། །ཅ་ག་ཐག་པོས་ལུས་གསོས་ཀྱང་། །
ཆ་མེད་ཡུལ་དུ་འགྲོ་བའི་ཚེ། །ཇ་ཆང་མཛའ་གྲོགས་ཀུན་བོར་ནས། །ཉ་མོ་ལྕགས་ཀྱུས་དྲངས་ལྟར་
འགྲོ༑ ༑ཏ་ལའི་མགོ་བོ་བཅད་པ་ལྟར། །ཐ་ཆད་བན་ལོག་སྡོམ་ཤོར་ན། །ད་ལྟ་ཀུན་གྱིས་འཕྱ་སྨོད་
ཅིང༑ ༑ན་འཆི་མཐའ་མེད་འཁོར་བར་འཁྱམས། །པ་སངས་ལྟར་དཀར་དགེ་བའི་མཐུས། །ཕ་རོལ་ལྷ་
མིའི་ལུས་ཐོབ་ཀྱང་། །བ་ལང་བཤན་པའི་ལག་ཆུད་ལྟར། །མ་རིག་དབང་གྱུར་འཆི་བས་འཇོམས། །
ཙ་ཀོ་ར་ལྟར་ནགས་ན་གནས། །ཚ་གྲང་བཀྲེས་སྐོམ་ཁྱད་བསད་ཀྱང་། །ཛ་ལང་སེམས་འདི་མ་ཐུལ་
ན༑ ཝ་སྐྱེས་ལྟོ་ཕྱིར་འཁྱམས་དང་མཉམ། །ཞྭ་ལྟར་ཀུན་གྱི་སྤྱིས་བཀུར་ཀྱང་། །ཟ་མ་ཤ་ཆང་ལ་
དགའ་ཞིང་། །འ་འུར་མི་ཆོས་རྫུན་སྨྲ་ན། །ཡ་མེད་གཤིན་རྗེས་དམྱལ་བར་ཁྲིད། །རྭ་དང་ལྐོག་ཤལ་མི་
ལྡན་ཡང་། །ལ་ལུང་ཀུན་ཏུ་འཁྱམས་པའི་མི། །ཤ་ཚུགས་མི་འདྲ་དུད་འགྲོ་ཉིད། །ས་སྟེང་མི་ལུས་འདི་
འདྲས་གང་། །ཧ་ཅང་བླུན་པས་ཅི་སྨྲར་ཡོད། །ཨ་རེ་མཁས་རྣམས་ལེགས་པར་སོམས། །ཨ་ལ་ལ་
ཁྲེལ་མེད་མི་འདི་མཚར། །ཧ་ཅང་རང་སྙིགས་མ་བདོ་བས་ལན། །ས་རྡོ་ལྟར་སེམས་མེད་མིན་ནམ་ཅི། །
ཤ་ཚ་ཅན་ཕ་མ་དགྲ་རུ་འཛིན། །ལ་རྫས་ལྟར་མཐོན་པོའི་སར་གནས་ཀྱང་། །རྭ་ཅོ་ལྟར་ང་རྒྱལ་ཁེངས་
པ་ཅན། །ཡ་རབས་དོར་མ་རབས་བྱ་བས་བྲེལ། །འ་རེ་འུར་གླུ་གར་བྲོ་གཞས་རེམ། །ཟ་མས་འགྲངས་
ཁྱི་ཕག་སྤྱོད་པར་དགའ། །ཞྭ་གོས་བཟང་རིག་པ་བླུན་པས་ལན། །ཝ་མཇུག་ལྟར་བཅངས་ན་དོན་སྙིང་
མེད༑ ཛ་ཏི་ལྟར་ནུས་སྟོབས་ཆེ་གྱུར་ཀྱང་། །ཚ་གྲང་ལྟར་ཆོས་དང་རྒྱབ་འགལ་ཉིད། །ཙ་སྦྱར་ལྟར་
འདི་ན་ཡོ་ལང་ཆེ། །མ་རྒན་ཀུན་སྡུག་ལས་དུ་མས་མནར། །བ་ཕྱུགས་ལྟར་ཚེ་འདིས་ཆོག་པར་འཛིན། །
ཕ་མ་སོགས་ཤི་བ་མཐོང་ན་ཡང་། །པ་ཊ་རིས་རྗེས་མེད་བྱ་བས་བསླུས། །ན་རྒས་སོགས་འོང་སྙམ་ཡིད་
ལ་མེད། །ད་ལྟ་རང་ན་འཆིས་གཏུགས་པའི་ཚེ། །ཐ་མའི་ཟས་དུར་བརྒྱགས་ཁམ་གང་ཟ། །ཏ་ལེ་བར་
དབང་མེད་དམྱལ་བར་འགྲོ། །ཉ་རེ་ཉོར་ཕུང་པོ་ཤུལ་དུ་ལུས། །ཇ་ཆང་སོགས་ཟས་ནོར་ལོངས་སྤྱོད་
- 412



- -
-
--- --
-
-
( ༄༅། །གསུང་མགུར་ལེ་ཚན། །༼ཏ༽
དང༑ ༑ཆ་ལུགས་ཀུན་སུས་ཐོབ་ཧབ་ཤ་བྱེད། །ཅ་རེ་བའི་སྙིང་གྲོགས་ཧུ་ཤུས་འདེབས། །ང་ཅག་ལུས་
གཅེས་པོ་གང་དུ་སོང་། །ག་ལ་བསམས་མྱ་ངན་ཁུར་གྱིས་ནོན། །ཁ་ཤ་འཐེན་བྱ་བས་ཅི་ཡང་མེད། །ཀ་
ར་དྲན་བླུན་པོའི་ཆོས་ལུགས་མཚར། །ཀུ་རེ་བྱས་དེ་འདྲ་ལོས་རང་བྱེད། །ཀེ་རེ་བར་ཆོས་ཉན་གྲོགས་
པོ་ཀུན། །ཀོ་རེ་བར་ཧ་ཅང་འཁྱམས་ཡུན་ཅིང་། །ཀ་ཅ་བོར་རང་བློ་ནང་དུ་ཁུག །ངག་དབང་བྱམས་
པའི་རང་སེམས་གླང་ཆེན་འདི། །འདོད་ཡོན་ཆང་གིས་མྱོས་ནས་མ་ཐུབ་ཚེ། །གསལ་བྱེད་ཁུག་པའི་
ལྕགས་ཀྱུ་རྣོན་པོ་འདི། །བླ་མའི་མན་ངག་ལགས་པས་སྤྱི་བོར་བཏབ། །མངྒལཾ།། །།
༈ ན་མོ་གུ་ཧྱ་ས་མ་ཛ ཀ་མ་ལ་ལྟར་དག་པའི་སྐུ། །ཁ་དོག་རབ་མཛེས་ཕྱག་རྒྱ་མར། །ག་ལས་མན་
ངག་བཞིན་རོལ་བས། །ང་ཡིར་འཛིན་མེད་མཁའ་འདྲ་འཐོག །ཅ་ཅོ་སྤངས་པའི་བཟླས་པ་དང་། །ཆ་
ལུགས་སྨོན་པའི་བརྟུལ་ཞུགས་ཀྱིས། །ཇ་ཆང་རང་བཞིན་ཤེས་ནས་སྤྱོད། །ཉ་རྒྱས་ཟླ་ལྟར་ཉེས་པས་
དབེན། །ཏཱ་ལ་ལྟར་རྒྱས་དུག་གསུམ་ཀུན། །ཐ་མལ་སྤྱོད་པས་དྲུངས་འབྱིན་པ། །ད་རེས་གསང་
སྔགས་སྤྱོད་ཚུལ་འདིས། །ན་འཆི་རྒུད་པའི་འཕྲང་ལས་སྒྲོལ། །པ་སངས་ལྟར་དཀར་ཧཾ་ཡིག་རྒྱུན། །ཕ་
རོལ་ཕྱིན་མ་ཙནྡ་ལིར། །བ་སྤུ་ལྡང་ཞིང་བབས་པ་ལས། །མ་ལུས་ལྷན་སྐྱེས་རོལ་པར་འཆར། །རྩ་
རླུང་ཐིག་ལེ་དབབ་ལྡོག་གི། །ཚ་ཚ་འཕྲོ་བའི་སྒྱུ་མའི་སྐུ། །ཛ་ཡ་དབང་ཕྱུག་བརྒྱད་མངའ་བ། །ཝ་ལེ་ཚེ་
འདིར་མངོན་དུ་བྱེད། །ཞ་ལོང་ལྟ་བུའི་རླུང་སེམས་ཟུང་། །ཟ་མ་མ་ནིང་ཞེས་བསྙད་པའི། །འ་འུར་རྫུ་
འཕྲུལ་མཐའ་མེད་གནས། །ཡ་མཚན་ཟུང་འཇུག་བདེ་བླག་རྙེད། །རཱ་ག་མཆོག་གི་མི་འགྱུར་བདེ། །ལཱ་
མ་ལ་སོགས་དམ་འཁྱུད་པའི། །ཤ་ཚུགས་ཡན་ལག་བདུན་ལྡན་སྐུ། །ས་གསུམ་སྒྲོན་མེ་རབ་མྱུར་ཐོབ། །ཧ་
ས་སྙན་པའི་ཆོས་དུང་སྒྲ། །ཨ་དོན་མཐར་ཐུག་ཞི་བ་དེར། །ཨ་ར་མ་ལུས་འགོད་བྱེད་པའི། །ཨ་མི་ཏ་
འདི་རྒྱུད་སྡེའི་བཅུད། །གུ་རུའི་ཙིཏྟ་ཀ་ལ་ཤར། །ཡོངས་སུ་འཁྱིལ་བའི་གུ་ཎ་ཀུན། །དད་ལྡན་ཡིད་ཀྱི་
ཡོལ་གོ་ན། །ཡོངས་སུ་རྫོགས་པར་འཁྱིལ་བ་མཚར།། ། །
༈ ཨོཾ་སྭསྟི། ཀ་ཡེ་གསན་དང་ཆོས་འདོད་གྲོགས་པོ་རྣམས། །ཁ་ནས་ཆོས་བྱེད་ཆོས་བྱེད་མ་ཟེར་
བར༑ ༑ག་ལ་འདུག་ཀྱང་རང་སེམས་དཔང་དུ་ཚུགས། །ང་ང་དམ་དུ་གཟུང་བའི་འགོང་པོ་ཐུལ། །ཅ་
ལེ་ཅོ་ལེའི་ལོང་གཏམ་ཆགས་སྡང་འཕེལ། །ཆ་ལུགས་གང་བྱུང་བྱས་ན་བདུད་མོས་བསླུ། །ཇ་སོགས་
ཟས་གོས་སྲེད་པས་ཉེས་ལྟུང་རྒྱས། །ཉ་ལྟར་ལས་ངན་ལྕགས་ཀྱུས་ངན་འགྲོར་འཁྲིད། །ཏ་ལེ་གསལ་
བ་ཆགས་སྡང་སྐྱེ་བའི་ཡུལ། །ཐ་མལ་རྣམ་རྟོག་ངན་པས་གསལ་བཏབ་ན། །ད་རེས་དལ་འབྱོར་ཐོབ་པ་
བ་རྣམས་
མང་ས་
- 413-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
དོན་མང་བྱེད། །ན་རྒ་འཆི་བའི་འཕྲང་ལས་ཐར་དུས་མེད། །པ་རི་པུ་རིའི་བློ་སྣ་མང་གྱུར་ན། །ཕ་རོལ་
གཏན་བདེའི་འདུན་མ་རླུང་པོས་འཁྱེར། །བ་ལང་ལྟར་རྨོངས་མ་རིག་འཁྲུལ་པའི་མུན། །མ་ལུས་བླང་
དོར་གསལ་བའི་བློ་ཡིས་སོལ། །རྩྭ་མཆོག་ཙམ་གྱི་མནོག་མེད་སྲིད་འབྱོར་ལ། །ཚ་སྲེག་མེ་ལྕེ་མཆེད་
འདྲའི་འདོད་ཞེན་སྤོངས། །ཛ་ཡས་བསྔགས་པའི་ཚུལ་ཁྲིམས་ངོ་ལྐོག་མེད། །ཝ་ལེ་དྲན་ཤེས་བརྟན་
པོས་མིག་ལྟར་སྲུངས། །ཞྭ་གོས་མཐའ་གཉིས་མ་ལྷུང་དབེན་གནས་བསྟེན། །ཟ་བཏུང་ལོག་འཚོས་མ་
བསྒྲུབ་སྨན་བཞིན་སྦྱོང་། །འ་འུར་ཆོས་སྐད་མཐོ་ལ་སྤྱོད་པ་དམན། །ཡ་མ་ཟུང་གི་ལྟ་སྤྱོད་རིང་དུ་སྤོངས། །
རྭ་ལྡན་གཤིན་རྗེའི་བསུ་བ་སླེབས་པ་ན། །ལ་ལུང་གང་དུ་བྲོས་ཀྱང་མི་ཐར་བས། །ཤ་ཁྲག་ལུས་འདི་མ་
རྒས་མ་ཤི་བར། །ས་གསུམ་མཁས་གྲུབ་ཀུན་གྱི་རྗེས་སྙེགས་ཏེ། །ཧ་ལའི་དུག་འདྲ་ཆགས་སྡང་དགྲ་
བོ་ཐུལ། །ཨ་ཡིག་སྲོག་ཏུ་ཞུགས་པའི་གསལ་བྱེད་ཀྱི། །མིང་ཚིག་བརྗོད་པས་བརྗོད་མེད་དོན་སྟོན་པ། །
མདོ་རྒྱུད་དགོངས་འགྲེལ་ཀུན་ལ་ཞིབ་སྦྱངས་ཏེ། །ཐོས་བསམ་སྒོམ་པའི་དལ་འབྱོར་དོན་ལྡན་མཛོད། །
སྙན་པ་ཆེ་ལ་ཉམས་རྟོགས་རི་བོང་རྭ། །ལང་ཚོ་རྒུད་ཅིང་ཉོན་མོངས་དར་ལ་བབ། །བྱིས་པས་བསྟོད་
ཀྱང་མཁས་པས་སྨད་པའི་ཡུལ། །ཤེས་རྒྱུད་རྩུབ་ལ་བྱམས་པའི་མིང་གིས་བྲིས། །མངྒལཾ།། །།
༈ སྐྱབས་དོན་གཉིས་མཐར་ཕྱིན་ཉི་མའི་གཉེན། །ཐུགས་མཁྱེན་བརྩེའི་དབང་ཕྱུག་མི་ཕམ་མགོན། །
ཆོས་བླང་དོར་ཀུན་གསལ་ཙོང་ཁ་པ། །གསུམ་དབྱེར་མེད་བླ་མ་སྙིང་དབུས་བཞུགས། །སྔར་ལས་ཉོན་
རླུང་ཤུགས་དྲག་པོ་ཡིས། །གནས་འཁོར་བའི་མཐོ་དམན་ཀུན་ཏུ་ཁྱེར། །སེམས་བཟོད་མེད་སྡུག་བསྔལ་
དུ་མས་མནར། །ཚུལ་དེ་ལ་སྐྱོ་བ་གཏིང་ནས་སྐྱེས། །དུས་ད་རེས་དལ་འབྱོར་རྟེན་བཟང་འདི། །ལས་
བྱེད་པ་དོན་ལྡན་བསླབ་པ་གསུམ། །རང་བདེ་འདོད་དུག་དང་མ་འདྲེས་པར། །བྱམས་སྙིང་རྗེའི་བདུད་
རྩི་ངོམས་མེད་འཐུང་། །སེམས་བྱང་ཆུབ་སེམས་ཀྱི་ལུས་བཟང་པོ། །ཐབས་ཤེས་རབ་ཆ་ཚང་རྒྱན་གྱིས་
སྤུས༑ ༑ཁོང་ཐེག་ཆེན་བློ་ལྡན་ཡིད་འཕྲོག་པའི། །ཆོས་བཟང་པོས་གཏན་གྱི་བདེ་བ་སྒྲུབ། །དེ་ལྟ་བུའི་
དོན་ཆེན་སྒྲུབ་པ་ལ། །གྲོགས་ངན་པའི་འདུ་འཛི་སྤོང་བ་དང་། །ལར་སྐྱོ་ཤས་སྣང་སྟོང་རྟེན་འབྱུང་དོན། །
དུས་རྟག་ཏུ་མ་བརྗེད་རང་ཚུགས་བཟུང་། །རྐྱེན་ཕྱི་ནང་འགལ་རྐྱེན་ཞི་བའི་ཕྱིར། །སྐྱབས་དཀོན་
མཆོག་གསུམ་ལ་བློ་གཏད་ཅིང་། །ལར་མཐུ་ལྡན་སྲུང་མར་འཕྲིན་བཅོལ་དང་། །རྒྱུད་བསགས་སྦྱང་ཆུ་
བོའི་རྒྱུན་ལྟར་སྐྱོངས། །དོན་དེ་ལྟར་བྱས་ན་རང་གཞན་ཀུན། །ཕྱིས་གཏན་དུ་བདེ་བའི་འདོད་དོན་
འགྲུབ། །མི་ང་ལ་གཏད་པ་མ་མཆིས་ཀྱང་། །ཆོས་སྡེ་སྣོད་ཇི་བཞིན་བྱམས་པས་བྲིས། །དགེ་ལེགས་
- 414-



(ཀྱིས་ ༄༅། །གསུང་མགུར་ལེ་ཚན། །༼ཏ༽
འཕེལ།། །།
༈ རྗེ་བཙུན་དམ་པ་ཐུགས་རྗེ་ཅན། །བླ་མ་རྣམས་ལ་ཕྱག་འཚལ་ལོ། །ཆོས་མེད་ཆོས་པའི་བཟང་རྫུ་
མཁན། །སེར་གཟུགས་བྱམས་པ་བརྩེ་བས་སྐྱོངས། །རང་ཅག་གླན་པ་འཁོར་བ་པ། །ལས་འབྲས་དོན་
ལ་རབ་རྨོངས་པས། །རང་ལ་ཕན་པའི་དགེ་ཚོགས་སྤངས། །གཏན་དུ་གནོད་པའི་སྡིག་ལ་རྔམས། །དེ་
ཕྱིར་སྲིད་པའི་བཙོན་ཁང་འདིར། །བཟོད་མེད་སྡུག་བསྔལ་དུ་མས་མནར། །ད་དུང་རྒྱུན་རིང་འཁྱམ་
དགོས་པ། །འདི་ལ་ཅུང་ཟད་སྐྱོ་བར་རིགས། །མི་ཁོམ་གནས་སུ་མ་སྐྱེས་ཤིང་། །ད་རེས་སྟབས་ལེགས་
མི་ལུས་འདི། །རང་གཞན་ཀུན་ལ་ཕན་པ་ཡི། །བསམ་སྦྱོར་བཟང་པོས་དོན་ཡོད་བྱ། །གལ་ཏེ་རང་
དབང་ཡོད་དུས་འདིར། །དགེ་མེད་སྡིག་མེད་དྲིན་གཟོ་མེད། །བག་མེད་ཁྲེལ་མེད་སྨྱོན་པ་ལྟར། །བྱས་
ན་འཆི་དུས་ངེས་པར་འགྱོད། །འཇིག་རྟེན་ཡ་རབས་ངང་ཚུལ་སྤངས། །ང་རྒྱལ་ཁེངས་པས་ཀུན་ལ་
བརྙས། །དམ་པའི་སྐྱེ་བོས་རིང་དུ་སྤངས། །ངན་པའི་འཁོར་གྱིས་ཕྱེ་གཏོར་འགམ། །ལུགས་གཉིས་
ཀུན་ལ་མཁས་པ་རྣམས། །ལྐོག་ན་ཞེ་ཁྲེལ་ངན་སྨྲས་བྱེད། །དགྲ་དགའ་གཉེན་སྐྱོ་སེར་གཟུགས་བདག།
ངན་འགྲོའི་གཡང་ཁ་འགྲིམ་འདི་སྐྱོ། །མི་ཚེ་གློག་གི་གར་མཁན་མས། །མི་ཕན་ཚེ་འདིའི་སྣང་བས་
བྲིད༑ ༑མི་འདོད་ན་རྒྱས་བཅོམ་བྱས་ནས། །མི་བཟོད་ངན་འགྲོར་འཁྱམས་ལ་སྐྱོ། །སྔོན་བསགས་
བསོད་ནམས་འདི་གར་ཟད། །འདིར་བྱས་མི་དགེས་མཐའ་མེད་དུ། །དུགཁ་དྲག་པོ་མྱོང་དགོས་ཀྱང་། །
སྤྱང་གྲུང་འཛོམ་པར་རློམ་པས་སྐྱོ། །སྐྱོ་བས་ཡིད་བསྐུལ་ཕ་མ་དང་། །བླ་མའི་དྲིན་དྲན་གཡོག་འཁོར་
ལ༑ ༑བྱམས་སྐྱོང་སྒོ་གསུམ་དགེ་ལ་འབད། །སྙོམ་ཆུང་རང་མགོ་འདོན་འདི་སྤྲོ། །ལྷ་རྫས་བཅས་ཏེ་
བྱམས་པས་ཕུལ།། །། །
༈ སྐྱིད་གྲོང་ཕན་བདེའི་རི་ཁྲོད་ན། །རི་དྭགས་རྨས་མ་ལྟ་བུ་ཡི། །དད་ལྡན་ཁྲིམས་མཛེས་ཉམས་
ལེན་གྱི། །ནོར་གྱིས་ཕྱུག་པ་བསྔགས་འོས་ཤིག །སོར་མོའི་འདབ་མ་སྙིང་གར་ཟུམ། །མོས་གུས་སྦྲང་
རྩིས་མགོ་བོ་དུད། །འདི་སྣང་ཙམ་གྱིས་ཆོག་རྣམས་ལ། །འཕྱ་བ་གསར་པའི་གེ་སར་རྒོད། །བསྟོད་
བསྔགས་སྙན་པའི་དབྱངས་ཆུང་ལེན། །ལྷ་རྫས་དྲི་མ་མེད་པ་དང་། །མ་ལ་ཡར་སྐྱེས་ཟུང་བཅས་པ། །འཕྲོད་
པས་ཡིད་ལ་རབ་དགའ་ཐོབ། །འདིར་ཡང་རྒྱལ་བ་གཉིས་པ་ཡི། །བསྟན་པའི་པད་ཚལ་རྒྱས་པ་ལས། །
རང་ཉམས་འཚམས་པའི་གཤོག་རླབས་གཡོ། །ཟབ་རྒྱས་འཆད་པའི་དྲིལ་ཆུང་སྒྲས། །སྐལ་ལྡན་ཚོགས་
ལ་དགའ་སྟོན་འགྱེད། །མང་པོའི་བསྟོད་བསྔགས་ཡུལ་དུ་གནས། །ཡིན་ཀྱང་སྔོན་ནས་གོམས་འདྲིས་
- 415-



31.
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཀྱི༑ ༑ཆོས་དང་བསྟུན་ན་རང་སེམས་གནོང་། །ཐོགས་མེད་གཟིགས་ལྡན་དམ་པ་རྣམས། །ཁྲེལ་བའི་
གནས་གྱུར་འཆི་ལ་ཉེ། །དེ་བཞིན་གྱུར་པའི་སྨྲ་མཁན་བདག །གཞན་ལ་བསྐུལ་བར་མི་འོས་ཀྱང་། །ཁྱོད་
ནི་བློ་གསལ་ན་ཚོད་གཞོན། །སྐྱོ་ཤས་སྙིང་རྗེ་ཆེ་བ་དང་། །སྲིད་གསུམ་རྨི་ལམ་ལྟར་མཐོང་བས། །སྒྲུབ་
ལ་བརྩོན་པ་མཐར་ཕྱིན་མཛོད། །དེང་དུས་ཆོས་འདོད་ཕལ་མོ་ཆེ། །དང་པོ་སྙིང་རུས་ཆེ་ཆེ་འདྲ། །བར་
དུ་ལྟོ་གོས་འདོད་ཞེན་ཆེ། །ཐ་མ་ཕྱི་ནང་མི་མཚུངས་པའི། །ཆོས་ལྟར་བཅོས་པ་མང་དུ་མཐོང་། །དེ་ཕྱིར་
ནང་གི་འདོད་སྲེད་དང་། །སྡིག་གྲོགས་རྐྱེན་ངན་བར་ཆད་ཀྱིས། །ནམ་ཡང་བརྫི་བར་མི་ནུས་པའི། །གོ་
ཆ་རི་དབང་ལྟར་བརྟན་མཛོད། །འཕྲལ་དུ་ཉམས་སྣང་ཞལ་གཟིགས་སོགས། །འདོད་ལྷའི་ཆོ་འཕྲུལ་
སྣ་ཚོགས་པ། །ཆོས་བྱེད་རྣམས་ལ་ལྷག་པར་འཚེ། །དེ་ལའང་སྨོན་ཞེན་མ་ཆེ་མཛོད། །ཐོག་མེད་གོམས་
པའི་ལས་ཉོན་གྱི། །བག་ཆགས་འཕྲལ་དུ་ཟད་པ་དཀའ། །མ་ནོར་ཆ་ཚང་ལམ་རིམ་རྣམས། །བག་ཆགས་
ཅི་ཐེབས་སྨིན་གྲོལ་མཛོད། །ཉིད་ཀྱི་འདོད་པ་ཇི་བཞིན་དུ། །ངེད་ཀྱང་རིང་དུ་འཚོ་བ་དང་། །ཁྱོད་ཀྱང་
སྒྲུབ་པ་མཐར་ཕྱིན་པའི། །བསྟན་པའི་རྒྱན་དུ་འགྱུར་པར་སྨོན། །འདེགས་རྟེན་ལྷ་རྫས་དྲི་མེད་དང་། །
སྔགས་མདུད་བཟང་ཇ་ཐུམས་དང་བཅས། །ཕུར་བུ་ལྕོག་ནས་ཕུལ་བ་དགེ། །།
༈ སྐྱབས་དཀོན་མཆོག་གསུམ་ལ་ཕྱག་འཚལ་ལོ། །ཆོས་འཁོར་འདས་ཀྱི་སྐྱོན་ཡོན་རིག་པ་རྣམས། །
ཚེ་འདི་སྣང་གི་འཁྲི་བ་ཀུན་བཅད་ནས། །རྗེ་གྲུབ་ཐོབ་མང་པོས་བྱིན་བརླབས་པའི། །གནས་མེ་ཏོག་
མདངས་ཅན་བསྟེན་རྣམས་འཚེངས། །ཕུ་གངས་རིའི་ཕྲེང་བས་བསྐོར་བ་དེ། །ཆོས་བརྒྱུད་པ་བྱུང་
ཁུངས་དག་པའི་བརྡ། །མདུན་འོ་མ་ལྟར་དཀར་ཆུ་རྒྱུན་འབབ། །དེ་ཉམས་རྟོགས་བྱིན་རླབས་རྒྱས་པའི་
བརྡ༑ ༑གཡས་སྤང་རི་བྲག་རི་མཛེས་པ་དེ། །ལམ་ཟབ་དང་རྒྱ་ཆེ་ཟུང་འབྲེལ་བརྡ། །གཡོན་དར་དཀར་
ཡོལ་བ་བྲེས་འདྲ་བ། །གཞི་ལྷག་བསམ་སེམས་བསྐྱེད་བཟང་བའི་བརྡ། །མདུན་བྲག་རི་རིན་ཆེན་
སྤུངས་འདྲ་བ། །ལམ་བསླབ་གསུམ་ཡོན་ཏན་ཕྱུག་པའི་བརྡ། །རི་གཡས་གཡོན་མཐའ་ན་ནགས་ཚལ་
རྒྱས ༑ནོར་ལོངས་སྤྱོད་འདོད་དགུ་འཛོམ་པའི་བརྡ། །བྲག་ཆོས་ཁྲིར་དཔའ་བོ་མཁའ་འགྲོ་རྣམས། །
རྒྱུད་བདེ་ཆེན་རྒྱས་པའི་དགའ་བྲོ་འཁྲབ། །སེམས་ཆགས་སྡང་མེད་པའི་ཐང་ཆེན་དང་། །གཏིང་མི་
མངོན་རྙིང་རྗེའི་གཡུ་མཚོ་མེར། །བྱ་རི་དྭགས་བག་ཕེབས་རྩེད་འཇོ་བྱེད། །བྲག་ལ་ལར་གསང་བདེ་
འཇིགས་གསུམ་དང་། །མཆོག་ཐུན་མོང་གྲུབ་རྟགས་ཕྱག་ཞབས་རྗེས། །གཞན་འགའ་ལ་བདེ་
གཤེགས་མཆོད་རྟེན་བརྒྱད། །དཔལ་རྡོ་རྗེ་འཇིགས་བྱེད་མགོན་ཆོས་གཉིས། །གསུང་གཤིན་རྗེའི་ས་
- 46 -



+
-
-
-
-
ན
པ
-
༄༅། །གསུང་མགུར་ལེ་ཚན། ། ཏི༽
བོན་ཡ་ཡིག་སོགས། །སེམས་དད་ལྡན་བསོད་ནམས་གསོག་པའི་ཞིང་། །གནས་འདི་ཡི་སྲུང་མ་མཐུ་
ནུས་ཅན། །ཁོང་དགྲ་ལྷ་བཙན་རྗེ་དམ་ཚིག་ཅན། །ཆོས་ཚུལ་བཞིན་སྒྲུབ་ལ་ལྷག་པར་འགོ། །གཞན་
བསླུ་བའི་ཟོག་པོ་ཡུལ་ནས་འབྱིན། །མི་སྐྱ་སེར་ཐམས་ཅད་གཡོ་སྒྱུ་ཆུང་། །བློ་དག་སྣང་དད་པས་གཏོང་
ཕོད་ཆེ། །ཆོས་ཚུལ་བཞིན་སྒྲུབ་པའི་བྱ་བཏང་ཀུན། །གནས་འདི་འདྲར་ཚེ་དང་སྒྲུབ་པ་སྙོམས། །ཚེ་
འདི་ཕྱི་ཀུན་ཏུ་བདེ་བར་ངེས། །བློ་གདེངས་ཐོབ་སྒྲུབ་པ་མཐར་ཕྱིན་ཤོག །ཅེས་པ་འདི་ནི་བྱ་བཏང་སྔགས་
རམས་པ་ཡེ་ཤེས་སྐལ་ལྡན་གྱིས་འདོད་པ་ལྟར་བྱམས་པས་བྲིས་པའོ།། །།
༈ ཀ་རེ་ཀོ་རེ་འཁོར་བ་འདིར་འཁྱམས་ཚེ། །ཁ་ནས་སྨྲེ་ངག་འདོན་ཞིང་སྡུག་བསྔལ་བས། །ག་ལ་
གནས་ཀྱང་བདེ་བའི་སྐབས་མ་བྱུང༌། །ང་རང་རང་མགོ་འདོན་ན་ད་རེས་རེམ། །ཅ་ག་ཐག་ཀྱང་དོན་
གྱིས་དབུལ་བ་དང་། །ཆ་ལུགས་མཛེས་ཀྱང་ཆོས་ཀྱིས་ཕོངས་པ་དང་། །ཇ་ཆང་བཟང་ཡང་ཉོན་མོངས་
ཁོལ་པོ་རྣམས། །ཉ་མོ་བྱེ་ཚན་འདྲེ་ལྟར་འཆི་བས་འཇོམས། །ཏ་རེ་སེམས་ལ་འཕྲེང་བའི་གཉེན་དང་
ནོར༑ ༑ཐ་མའི་མལ་ན་ལུས་ཚེ་རྗེས་མི་འབྲང་། །ད་རེས་བདེ་སྡུག་གང་མྱོང་རྨི་ལམ་འདྲ། །ན་ཚ་གནད་
གཅོད་གཤིན་རྗེས་འཁྲིད་ཚེ་འགྱོད། །པ་སངས་ལྟར་དཀར་དགེ་བའི་བཤེས་ལྡན་རྣམས། །ཕ་རོལ་
གཅིག་པུར་འགྲོ་ཚེ་དགའ་སྤྲོ་འཕེལ། །བ་མིན་གླང་མིན་ཆོས་ལྟར་བཅོས་པ་རྣམས། །མ་དུལ་གདུག་
པའི་སེམས་ཀྱིས་འགྱོད་བཞིན་འཆི། །ཙ་ཆུ་མི་གཙང་འཇིངས་ན་ལུས་འདི་བཞག །ཚ་གྲང་དམྱལ་བ་
ཡི་དྭགས་དུད་འགྲོ་རྣམས། །ཛ་ལང་ལས་ཀྱི་ཞགས་པས་དབང་མེད་དྲངས། །ཝ་ལྟར་འཇིགས་ཤིང་
སྔང་ཡང་སུ་ཡིས་སྐྱོབ། །ཞ་ལོང་དབང་པོ་མ་ཚང་མ་ཡིན་ཞིང་། །ཟ་གོས་ཆོས་ཀྱི་མཐུན་རྐྱེན་ཚང་དུས་
འདིར། །འ་འུར་འདུ་འཛི་ལོང་གཏམ་ཀུན་དོར་ནས། །ཡ་མཚན་གཏན་དུ་བདེ་བའི་དམ་ཆོས་ལ། །རྭ་
གཅིག་པ་ལྟར་དབེན་པ་བསྟེན་ནས་འབད། །ལ་ལ་རྒན་དང་ལ་ལ་གཞོན་པ་ཀུན། །ཤ་ཁྲག་ལུས་དང་
རིག་རིག་སེམས་འབྲལ་བ། །ས་སྟེང་འདི་ན་དུས་ལ་ངེས་པ་མེད། །ཧ་རེ་དབུགས་འགག་འཇིགས་ཉེན་
ཆེ་ས་དེར། །ཨ་ལ་དཀོན་མཆོག་མིན་པ་སུ་ཡིས་སྐྱོབ། །སྐྱབས་གནས་ཟླ་མེད་བླ་མ་དགེ་ལེགས་མཚན། །
གསོལ་བ་འདེབས་སོ་མྱུར་དུ་ཐུགས་རྗེས་གཟིགས། །སེར་གཟུགས་དཀོར་ཟན་ཉེས་ལྟུང་འདམ་བྱིང་
བ༑ ༑བྱམས་པའི་མིང་ཅན་སྲིད་ཞིའི་འཇིགས་ལས་སྐྱོབས། །མངྒལཾ།། །།
༈ མཆོག་གསུམ་ཐུགས་རྗེ་བསྐུལ་བྱེད་བཞུགས་སོ། །ཨོཾ་བདེ་ལེགས་སུ་གྱུར་ཅིག །སྙིང་རྗེའི་ཆུ་གཏེར་ལས་
འཁྲུངས་པའི། །སྐུ་གཉིས་ཟུང་འཇུག་གི་འདབ་སྟོང་། །ལེགས་བཤད་ཟིལ་དངར་གྱི་ཐར་འདོད། །
47 མ



© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
སྐྱོང་མཛད་བླ་མ་ལ་ཕྱག་འཚལ། །སྒྲིབ་བྲལ་བདེ་ཆེན་གྱི་མཁའ་དབྱིངས། །ཞི་དྲག་རྣམ་འགྱུར་གྱི་ཆུ་
འཛིན། །དངོས་གྲུབ་རྣམ་གཉིས་ཀྱི་སྦྲང་ཆར། །འབེབས་མཁས་ཡི་དམ་ལ་ཕྱག་འཚལ། །བརྩེ་ཆེན་
ངམ་ནག་གི་ཆར་སྤྲིན། །དབང་དྲག་འཕྲིན་ལས་ཀྱི་རྡོ་རྗེས། །ནག་ཕྱོགས་བྲག་རི་ཀུན་འཇོམས་པའི། །
མཁའ་འགྲོ་ཆོས་སྐྱོང་ལ་ཕྱག་འཚལ། །དགྲ་གཉེན་ཉེ་རིང་ཀུན་སྙོམས་པའི། །མཁྱེན་བརྩེའི་རང་བཞིན་
ཅན་ཀུན་ལ། །ཉམ་ཐག་གསོལ་འདེབས་ཀྱིས་བསྐུལ་ལོ། །ཐོགས་མེད་ཡེ་ཤེས་ཀྱིས་གཟིགས་ཤིག །
སྔོན་ཆད་ལས་རླུང་གིས་བསྐུལ་ནས། །མཐའ་མེད་ཁམས་གསུམ་གྱི་འཁོར་བར། །བཟོད་མེད་སྡུག་
བསྔལ་གྱིས་མནར་ཡང་། །བླང་དོར་གོ་ལོག་གིས་བསླུས་སོ། །ད་རེས་དལ་འབྱོར་གྱི་རྟེན་བཟང་། །ཅི་
བྱས་དོན་ལྡན་དུ་བྱེད་ཚུལ། །སྔོན་བྱོན་དམ་པ་ཚོའི་རྣམ་ཐར། །ཇི་བཞིན་ཉམས་ལེན་དུ་འཚལ་ལོ། །རྨི་
ལམ་སྒྱུ་མ་དང་མཚུངས་པ། །སྲིད་གསུམ་མི་རྟག་པའི་གར་མཁན། །བློ་དམན་བྱིས་པ་རྣམས་འབྲིད་ལ།
སྐྱོ་ཤས་ངེས་འབྱུང་ཞིག་སྩོལ་དང་། །རང་ཉིད་བདེ་སྡུག་གི་རྩ་བ། །རང་བྱས་དགེ་སྡིག་གི་ལས་ལ། །
བླང་དོར་འཁྲུལ་མེད་དུ་བྱེད་པའི། །ཡི་དམ་བརྟན་པོ་ཞིག་སྩོལ་དང་། །འདོད་སྲེད་རང་དོན་གྱི་ཞགས་
པས༑ ༑སྲིད་ཞིའི་རྒུད་པ་ལ་སྦྱོར་ཚུལ། །ཤེས་ནས་གཞན་དོན་ལ་དཔའ་བའི། །སྙིང་རྗེ་བྱང་སེམས་
ཤིག་སྩོལ་དང་། །རང་གཞན་གཏན་སྡུག་ལ་སྦྱོར་བའི། །ང་བདག་གཅེས་འཛིན་གྱི་འགོང་པོ། །འཇོམས་
བྱེད་ཤེས་རབ་ཀྱི་རལ་གྲིས། །ཉོན་མོངས་གཏན་བྲལ་ཞིག་སྩོལ་དང་། །རང་ལ་རང་ཆས་སུ་ཡོད་པའི། །
རང་བཞིན་འོད་གསལ་གྱི་སེམས་དེ། །གློ་བུར་དྲི་མ་ཡིས་བསྒྲིབས་པ། སེལ་བྱེད་ཐབས་མཁས་ཤིག་
སྩོལ་དང་། །ཆ་ཚང་ལམ་མཆོག་ལ་འབད་ཚེ། །འབྱུང་བཞི་དགྲ་གདོན་གྱི་འཚེ་བས། །མི་ཚུགས་རྐྱེན་
ངན་ཀུན་ལམ་འཁྱེར། །ཡི་དམ་བརྟན་པོ་ཞིག་སྩོལ་དང་། །གནས་སྐབས་མཐར་ཐུག་གི་དགེ་ལེགས། །
ཅི་བསམ་ཡིད་བཞིན་དུ་འགྲུབ་པའི། །བླ་མ་སངས་རྒྱས་དེ་མཁྱེན་ནོ། །འབྲལ་མེད་ཐུགས་རྗེ་ཡིས་
གཟིགས་ཤིག །ད་རེས་ཡུད་ཙམ་གྱི་ཚེ་མཇུག །འདུན་མ་གཏན་ལེགས་དང་གཏན་ཉེས། །འདམ་ཁ་མ་
ལོག་པའི་ཡི་དམ། །རང་སེམས་དཔང་ཚུགས་ཤིག་བྱེད་དོ། །བླ་མ་མཁྱེན་བླ་མ་མཁྱེན་བླ་མ་མཁྱེན། །
ཅེས་པ་འདི་དགེ་སློང་བྱམས་པ་རྒྱ་ཚོའི་དགེ་སྦྱོར་གསལ་འདེབས་སུ་ཕུར་བུ་ལྕོག་ཏུ་བྱམས་པས་ཐོལ་བྱུང་དུ་བྲིས་པའོ། །
མངྒལཾ།། །།
༈ ཁ་ཡིག་ལ། ཁམས་གསུམ་འགྲོ་བའི་རྣམ་འདྲེན་ཞབས་པད་དྲུང༌། །ཕུར་བུ་ལྕོག་ནས་སེར་གཟུགས་བྱམས་པས་ཕུལ། །བློ་
ལྡན་དགའ་བ་བསྐྱེད་པ་བཟང་པོའི་སྤྱོད། །གོམས་པ་མཐར་ཕྱིན་བསྐལ་བཟང་འགྲོ་བའི་སྐྱབས། །རྒྱལ་བ་
- 418 -



( ༄༅། །གསུང་མགུར་ལེ་ཚན། །༼ཏ༽
རྒྱ་མཚོ་ཀུན་འདུས་པད་དཀར་འཛིན། །ངུར་སྨིག་གར་རོལ་གང་དེའི་ཞབས་པད་མོར། །ཡིད་ཆེས་དད་
པས་བསྐྱོད་པའི་འདབ་མའི་སྒྲ། །དོན་ལྡན་སྦྲང་རྩིས་ཁུར་ལྕི་སྙན་འཇེབས་ཀྱིས། །དྲི་ཟའི་རྒྱུད་མང་
སྐྱེངས་བྱེད་འདི་གསོལ་ན། །སྒྲིབ་བྲལ་དབྱིངས་དང་དབྱེར་མེད་ཡེ་ཤེས་ཐུགས། །སྒྲ་རྟོག་མཚན་མས་
དབེན་པའི་ཐུགས་རྗེའི་སྤྱན། །ཉམ་ཆུང་རྐང་དྲུག་རྒན་པོར་ཡུད་ཙམ་གཟིགས། །གང་གང་མ་རུངས་
འགྲོ་བའི་ལོག་སྒྲུབ་རླུང༌། །ཇི་ལྟ་ཇི་ལྟར་ཤུགས་དྲག་དེ་དེ་ལྟར། །སྙིང་སྟོབས་ཐུགས་བསྐྱེད་ཕྱི་ཕྱིར་
རབ་བརྟན་པས། །ལུང་རྟོགས་བཤད་སྒྲུབ་བ་དན་སྲིད་པའི་རྩེར། །བསྒྲེང་བའི་ངོ་མཚར་ལྟད་མོར་
རྒྱལ་བ་ཀུན། །ཡེངས་ནས་འགྲོ་འདི་བཏང་སྙོམས་གནས་སུ་བཞག །སྙིགས་མའི་འདམ་དུ་འཁྲུངས་
པའི་པདྨ་དཀར། །སྙིང་རྗེ་ཆེ་དང་མཐའ་བྲལ་ཤེས་རབ་ཀྱི། །འདབ་བརྒྱ་བཞད་པ་སྲིད་ཞིའི་འདམ་
གྱིས་དབེན། །ལྷ་བཅས་འགྲོ་བའི་གཙུག་གི་རྒྱན་ཁྱོད་བསྔགས། །འདི་ན་སྔོན་བསགས་ལེགས་བྱས་
ཀྱིས་བསྐྲུན་པའི། །དལ་འབྱོར་ཐོས་བསམ་སྒོམ་པའི་ཡལ་འདབ་ཅན། །དུས་ཀྱི་རྒས་པས་འཁོགས་
ཤིང་འགྱེལ་ལ་ཉེ། །ལེགས་བཤད་མེ་ཏོག་བསྐྱེད་པའི་རེ་བ་བྲལ། །འདོད་ལྷའི་བྱིན་རླབས་ཞུགས་པའི་
སྐྱེ་བོ་འགས། །དངོས་དང་བརྒྱུད་པས་ཟབ་དང་རྒྱ་ཆེའི་ཆོས། །འཆད་ཉན་བློ་བུར་འཇོམས་པའི་མེ་ཏོག་
མདའ། །ཐར་འདོད་འགྲོ་བ་ཀུན་གྱི་སྤྱི་བོར་བཅིངས། །སྐྱེ་རྒུའི་རེ་བ་སྐོང་བྱེད་དབང་གི་རྒྱལ། །དཀའ་
བ་དུ་མར་རྙེད་པའི་བཤད་སྒྲུབ་བསྟན། །ཉེས་སྤྱོད་བཙོག་ཆུར་བསྐྱུར་བའི་ངང་ཚུལ་འདི། །བསམས་
བཞིན་ལམ་པོ་ཆེ་དེར་འགྲོ་ལ་སྤྲོ། །སྤྲོ་བའི་གདེངས་མེད་ཉེས་ལྟུང་ཁུར་ལྕི་བས། །འོག་ནས་འོག་ཏུ་
འགྲོ་བ་སེར་གཟུགས་བདག །སྐྱིད་སྡུག་འབྱོར་རྒུད་མཐོ་དམན་ཇི་ལྟར་ཡང་། །ཐུགས་རྗེའི་འཇུག་པ་
ནམ་ཡང་མི་གཡེལ་གསོལ། །གླུ་མཁན་བྲོ་བའི་ཁ་བཤད་ཇི་ལྟ་བའི། །འཆད་ཉན་ཙམ་ཡང་བར་ཆད་
རྐྱེན་ངན་གྱིས། །ནམ་ཡང་མི་ཕིགས་ཐུགས་རྗེའི་སྲུང་འཁོར་གྱི། །གོ་ཆ་བརྟན་པོས་བདག་སོགས་
བསྐྱབ་ཏུ་གསོལ། །དེ་སྐད་གསོལ་བ་འདེབས་རྟེན་ནང་མཛོད་དང་། །ས་སྙིང་སྲུང་འཁོར་མཛོད་གོས་
ཊ་ཁ་མ། །ཁལ་ཁ་རྗེ་བཙུན་དམ་པ་གོང་མ་དེའི། །ཕྱག་ཏིང་འཁྲུལ་མེད་ལུང་ཐག་དབུས་སུ་ནི། །ཨིནྡྲ་
ནཱི་ལ་རཱ་གའི་ཕྲ་ལྡན་དང་། །སྨན་རྙིང་ཡུག་བཅས་བྱམས་པའི་མིང་ཅན་གྱིས། །ཕུར་བུ་ལྕོག་ནས་གུས་
པས་ཕུལ་བ་དགེ། །།
༈ འགྲོ་བ་མ་ལུས་པ་ལ་མཉེས་པའི་ཐུགས་རྗེ་ཅན་གང་གི་ཞབས་ཀྱི་པདྨོའི་དྲུང་དུ། ཡིད་རབ་ཏུ་དང་
བའི་དད་པས་སྤྱི་གཙུག་རྣམ་པར་བཏུད་ནས་ཞུ་གསོལ། སྔོན་གྱི་མཐའ་མི་མངོན་པའི་དུས་ནས་རང་གི་
R
- 41 -



(*） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ -
s
བདེ་སྐྱིད་ཐམས་ཅད་སེམས་ཅན་གྱི་དྲིན་དུ་དགོངས་ཏེ་རྨོངས་པས་བསྒྲིབས་པའི་ལུས་ཅན་སྤྱི་དང་།
ཁྱད་པར་རྩོད་དུས་ཀྱི་ཚེ་ལོ་བརྒྱ་པའི་ལུས་ཅན་མ་རུངས་པ་རྣམས་ལ་ཐུགས་བརྩེ་བས་དྲངས་པའི་བྱ་
དཀའ་བའི་སྤྱོད་པ་རྣམས་མཐར་ཕྱིན་པའི་སྐུ་གསུང་ཐུགས་ཀྱི་མཛད་པ་དུས་ལས་མི་ཡོལ་ཞིང་། རྒྱལ་
བ་སྲས་བཅས་ཀུན་གྱི་མཛད་པའི་ཁུར་བདག་ཉིད་གཅིག་པུས་བསྣམས་ཏེ། ཇི་སྐད་དུ། དེ་ཡིས་ཆོས་
ཀུན་སྒྱུ་མ་ལྟ་བུ་དང་། །སྐྱེ་བ་སྐྱེད་མོས་ཚལ་འགྲོ་ལྟར་རྟོགས་ནས། །འབྱོར་བའི་ཚེ་དང་རྒུད་པའི་ཚེ་ན་
ཡང་༑ ༑ཉོན་མོངས་སྡུག་བསྔལ་དག་གིས་གནོད་པ་མེད། །ཅེས་གསུངས་པ་ལྟར། བསྟན་འགྲོའི་སྲོག་
ཤིང་དམ་པར་ཞབས་ཟུང་རྡོ་རྗེ་ལྟར་བརྟན་པ་བཀའ་དྲིན་ཆེ་ཆེ། འདིར་གུས་ཞབས་པ་བན་རྒན་སེར་
གཟུགས་བདག་ཀྱང་། དཀར་ནག་འདྲེས་མའི་ལས་ཀྱི་འབྲས་བུ་སྣ་ཚོགས་མ་འདྲེས་པ་ཐོག་ཏུ་བབ་པ་
བདག་གིར་བྱེད་ཅིང་། རྒྱལ་བ་གཉིས་པའི་མདོ་སྔགས་ཀྱི་ལམ་སྲོལ་བཟང་པོ་ལ་གོ་ཡུལ་ཅི་རྙེད་དང་
ཡིད་སྨོན་བསགས་སྦྱང་ལ་འབད་པར་གནས། མཚམས་ཞུས། ཆེད་དུ་འབུལ་བའི་སྙིང་པོ། དེང་སང་
བཞི་བརྒྱ་པ་ལས། ཕལ་མོ་ཆེ་ན་མི་རྣམས་ནི། །དམ་པ་མ་ཡིན་ཕྱོགས་ཡོངས་འཛིན། །དེས་ན་སོ་སོ་སྐྱེ་
བོ་རྣམས། །ཕལ་ཆེར་ངེས་པར་ངན་འགྲོར་འགྲོ། །ཞེས་གསུངས་པ་ལྟར། མི་ལུས་བཟང་པོ་རྙེད་དཀའ་
བ་དམ་པ་མ་ཡིན་པའི་བྱ་བ་ལ་རྩལ་འགྲན་པས་དོན་མེད་དུ་གཏོང་བ་བདག་དང་། བདག་འདྲ་བ་
རྣམས་ཉིད་ཀྱི་གདུལ་སྐལ་དུ་དགོངས་ཏེ་མ་རུངས་པའི་ལོག་སྒྲུབ་ལ་ཐུགས་ཡིད་འབྱུང་བ་སྤངས་ནས་
ལྷག་པར་སྙིང་སྟོབས་ཆེན་པོའི་གོ་ཆ་བཞེས་ཏེ་ཞྭ་སེར་བསྟན་པའི་རྒྱལ་མཚན་གྱི་ཏོག་ཏུ་ལྷུན་ཆགས་པ་
ནས་མཁས་བཙུན་བཟང་གསུམ་གྱི་གཟི་བྱིན་འབར་ཞིང་དགེ་ལེགས་རྒྱ་མཚོའི་རྦ་རླབས་སྲིད་པའི་རྩེ་
མོར་འཕྱུར་བར་མཛད་དུ་གསོལ། ཞེས་གསོལ་བ་འདེབས་རྟེན་མཚོན་ཙམ་དུ་དངུལ་གྱི་མཎྜལ། དར་
ཚོན་སྣ་ལྔ། གསེར་སྲང་ལྔ། གོས་རྒྱན་བཞི་ཡུག །སྨན་རྙིང་ཡུག །ནང་མཛོད་རྟགས་བརྒྱད་ཀྱིས་མཚན་
པ་བཅས་ཕུར་བུ་ལྕོག་ནས་ཟླ་བ་གཉིས་པའི་ཚེས་གཉིས་ལ་ཕྲན་ཆུང་གྱི་ན་པ་དངོས་སུ་ཞལ་དཀྱིལ་
མཇལ་བར་རིངས་ཀྱང་ད་ལྟ་སྐབས་སུ་མ་བབ་པ་ཞིག་ནས་གུས་པ་ཆེན་པོས་ཕུལ།། །།
༈ ཆེད་འབུལ། ཐུགས་འདུན་སྣང་བ་ལྟར། ཆེན་པོའི་གོ་ས་དོར་ནས། ཧུལ་པོའི་གོས་གྱོན། དམན་
པའི་ས་བཟུང་། ལོང་མེད་བརྩོན་འགྲུས་རྩོམ། རྒྱ་ཆེའི་སེམས་བསྐྱེད། ཟབ་མོའི་ལམ་བསྒོམ། དམ་པའི་
རྗེས་བསྙེགས། གཏན་དུ་བདེ་ངེས། དེ་ཕྱིར་དེ་མཛོད། སྲུང་མདུད་ལྷ་རྫས། རྟགས་འབྱར་ཕུལ་བ། དགྱེས་
བཞིན་བཞེས་མཛོད། ཟླ་ཚེས་དགེ་བར། ཕུར་བུ་ལྕོག་ནས། ཕུལ་བ་དགེའོ།། །།
ཀ 420 -



༄༅། །གསུང་མགུར་ལེ་ཚན། །༼ཏ༽ ལ་
༈ ཆེད་འབུལ། གཡེང་བ་བཙན་ཆོད་ཀྱི་སྒྲུབ་པ་ལ་གཞོལ་བ་དེ་བཞིན་ཤིན་ཏུ་ལེགས་འདུག །བླང་
དོར་གནས་ཀུན་གསལ་བའི་བློ་གྲོས་དང་། །མཁས་བཙུན་བཟང་པོའི་དཔལ་ལྡན་འགྲོ་བའི་མགོན། །
ཡེ་ཤེས་རང་གཟུགས་སྤྲུལ་པའི་ཟློས་གར་མཁན། །མཆོག་གི་སྤྲུལ་སྐུའི་ཞབས་ལ་གསོལ་བ་འདེབས། །
ཞེས་བརྗོད། །
དྲི་བ་རྣམས་ཀྱི་ལན་རགས་རིམ་ཙམ་ཞུ་ན། ལམ་རིམ་གྱི་སྐབས་སྐྱབས་འགྲོ་གོང་འོག་ཐམས་
ཅད་ལ་སེམས་བསྐྱེད་ཀྱི་རྩིས་ཟིན་པ་ཤིན་ཏུ་ལེགས། སྐྱབས་འགྲོའི་ངོ་བོ་དཀོན་མཆོག་ལ་བློ་ལིངས་
འགེལ་གྱི་འདུན་པ་མཚུངས་ལྡན་དང་བཅས་པ་ཡིན་ནོ། །དཀོན་མཆོག་གི་འཕྲིན་ལས་ཀྱི་ཁྱད་པར་
ལུང་འབོགས་པ་སོགས་སོ་སོར་སྦྱོར་བ་དེ་བཞིན་རང་ཡིན་འདུག །མོས་པ་སོགས་ཀྱང་དེ་བཞིན།
བསྙེན་བཀུར་ལ་མོས་པ་མོས་མཁན་ལ་སྦྱོར་བ་སོགས་དང་། མོས་མཁན་གྱི་མོས་པ་ལྟར་སྒྲུབ་པ་ལ་
སྦྱོར༑ ངན་སོང་གསུམ་གྱི་སྡུག་བསྔལ་བློ་འཁུལ་གང་ཆེ་ལས་གོ་རིམ་ངེས་པ་མི་དགོས་པ་འདྲ། སྙིང་རྗེ་
སྒོམ་ཚུལ་ལ་བློ་འཁུལ་གང་ཆེ་མཛོད། སེམས་ནང་དུ་བསྡུས་ཞེས་པ་དམིགས་པ་ལ་གཏད་མ་ཐག་ལ་
ཟེར་བ་ལགས། དམིགས་རྟེན་ལ་སེམས་གཏོད་ལུགས་བདེ་ལམ་རང་ན་གསལ། ལམ་རིམ་ཤར་སྒོམ་
རྒྱས་བསྡུས་ཇི་ལྟར་ཀྱང་བློ་ལ་རྣམ་པ་ཤར་ཙམ་མ་བྱུང་ན། ཚིག་བརྗོད་པས་ཤར་སྒོམ་དུ་མི་འགྲོ། བུམ་
སྒྲུབ་ཀྱི་བཟླས་པ་ཐམས་ཅད་བརྒྱ་རྩ་རེ་མ་བྱུང་ཡང་མི་རུང་བ་མེད་པ་འདྲ། སྔགས་གཉིས་ཀྱི་དོན་
བསམ་པ་སོགས་ལ་གཅིག་དུ་བྲལ་དང་རྟེན་འབྲེལ་སོགས་ཀྱི་དཔྱད་པ་བྱས་ན་བཟང་། བསྒོམ་པའི་ཚེ་
སྐྱེས་བུ་འཇོག་ལུགས་གསུང་བ་དེ་ངས་གོ་མ་བྱུང་། འཇིགས་བྱེད་ཀྱི་འཁོར་ཕོ་རྣམས་ཚད་འདྲ། མོ་
རྣམས་དེ་ལས་ཆུང་ཙམ་ཡིན་འདུག །བསྐྱེད་རྫོགས་གཉིས་ཐུན་མང་ཉུང་བློ་དང་བསྟུན། ཞུགས་
གནས་ཐིམ་གསུམ་མ་བྱུང་ཡང་སྙིང་གར་རྡོར་བཟླས་བྱེད་རུང་བ་འདྲ། རྩ་རྣམས་མི་གསལ་ན་ཡིག་ཆུང་
ཉེར་གཅིག་གི་རྩ་ཆགས་ཚུལ་ལ་གཟིགས། ལན་རྣམས་ངོ་ཐོག་ཙམ་མ་གཏོགས་ཞིབ་པ་འདྲི་ལོང་མ་
བྱུང་ཐུགས་མ་ཁྲེལ། རྟེན་ལྷ་རྫས་དང་སྔགས་མདུད་བཅས་ཕུར་བུ་ལྕོག་ནས་ཕུལ།། །།
༈ སྟོང་ཉིད་སྙིང་རྗེ་དབྱེར་མེད་ཧེ་བཛྲ། །གདན་གསུམ་ཚང་བའི་སྐུར་བཞེངས་འཁོར་ལོའི་མགོན། །
འཁོན་རིགས་ངུར་སྨིག་གར་རོལ་བསྟན་པའི་བདག །གང་གི་ཞབས་སྐྱེས་འདབ་སྟོང་བཞད་པའི་དྲུང་། །
མུ་ཅོར་སྨྲ་བའི་རྟོག་གེ་རྒན་པོ་ཞིག །སྨིན་བྱེད་དབང་བཞིའི་འགྲོས་དང་མཐུན་པའི་ལས། །ཚོགས་
དང་སློབ་བཤད་རིམ་པ་ལ་མཁས་པའི། །སྔོན་བྱོན་དམ་པ་རྣམས་ལ་དད་པའི་བློས། །ཚུལ་དེ་འཛིན་
-421 -



t
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
སྐྱོང་སྤེལ་བའི་མཐུ་གྲུབ་པ། །གྲུབ་པའི་དབང་ཕྱུག་ཉིད་ལའང་ལྷག་པར་གུས། །དེ་ཕྱིར་རྒྱུ་མཚན་ཤེས་
ནས་སྨྲ་བའི་ངག །ཅུང་ཟད་གསོལ་འདིར་སྒྲ་འཛིན་དགྱེས་པར་རོལ། །ཉེས་ཟད་ཀུན་གྱི་རང་བཞིན་
རང་བཞིན་བྲལ། །རང་བཞིན་མེད་ལ་རང་བཞིན་བྲལ་བའི་ཐུགས། །རང་བཞིན་གཅིག་ཏུ་ཞུགས་པའི་
ཡེ་ཤེས་སྐུ། །འབད་རྩོལ་སྔོན་གོམས་ཤུགས་ཀྱིས་འབད་མེད་དུ། །གང་གང་འགྲོ་བའི་དབང་པོ་དང་
འཚམས་པར། །མིག་འཕྲུལ་སྒྱུ་མའི་རྣམ་པར་འཁྲུལ་པ་ལ། །མ་ཆགས་མ་ཐོགས་རྒྱལ་བའི་ཐུགས་
ཀྱང་ཆགས། །ཆགས་པས་དམ་དུ་བཅིངས་པའི་ལུས་ཅན་ལ། །ལྷག་པར་ཆགས་པ་ཁྱོད་ཐུགས་ནམ་མཁའི་
ཚོན༑ ༑ཟུང་འཇུག་དབང་པོའི་གཞུ་འདི་ངོ་མཚར་རྨད། །ཉེས་མང་དུག་གི་ཚེར་མའི་ཚོགས་འཁྲིགས་
པའི༑ ༑མཐའ་མེད་འཁོར་བའི་འབྲོག་དགོན་ཡ་ང་བར། །མི་ཤེས་བྱིས་པ་རང་དབང་བྲལ་ཏེ་འཁྱམས།།
དེ་ལ་བརྩེ་བས་ཁྱོད་ཀྱང་དེ་བཞིན་འཁྱམས། །རང་བདེར་མ་ཆགས་འགྲོ་བའི་སྡུག་བསྔལ་གྱིས། །ཀུན་
ཏུ་གདུངས་པའི་ཐབས་ཚུལ་སྣ་ཚོགས་ཀྱིས། །སྲིད་པ་ཇི་སྲིད་འགྲོ་བའི་དོན་མཛད་པ། །གཞོན་ནུ་ཟུར་ཕུད་
ལྔ་པ་མི་ཡི་ཟོལ། །སྔོན་ཚེ་རྒྱལ་བའི་སྤྱན་སྔར་རྒྱལ་བའི་བསྟན། །འཛིན་པར་ཞལ་བཞེས་ཇི་བཞིན་
དུས་མཐའ་འདིར། །མདོ་སྔགས་བཤད་སྒྲུབ་བསྟན་པ་རྒྱས་པར་མཛོད། །ཡོན་ཏན་ཀུན་གྱི་དགོངས་
པ་རབ་རྫོགས་ཀྱང་། །དང་པོའི་ལས་ཅན་རྣམས་ལ་སློབ་པའི་ཕྱིར། །མཐོན་པོའི་གོ་སས་མ་ཁེངས་
ཚུལ་བཞིན་སློབ། །ཚུལ་བཞིན་བསྒྲུབས་པས་གོང་མའི་རྣམ་ཐར་སྐྱོང་། །བརྩེ་བས་གཟིགས་པའི་
བཀའ་སྩལ་སྙན་འཇེབས་དང་། །རིན་ཆེན་གཉིས་པའི་འཁོར་ལོ་བཅུ་ཕྲག་གཉིས། །དགུ་ཚན་བཅས་
པའི་གནང་སྐྱེས་བཀའ་དྲིན་ཆེ། །རྣམ་ཀུན་རྗེས་སུ་འཛིན་པར་གསོལ་འདེབས་རྟེན། །རབ་དཀར་ལྷ་
རྫས་གོས་ཡུག་སྨན་ཡུག་བཅས། །ཕུར་བུ་ལྕོག་ནས་བྱམས་པའི་མིང་ཅན་གྱིས། །སྟོན་ཟླ་ར་བའི་ཡར་
ཚེས་དགེ་བ་ལ། །སྤྲོ་བཞིན་ཕུལ་བ་དགེ་ལེགས་འཕེལ་གྱུར་ཅིག། །།
༈ མེ་སྟག་ཟླ་ཚེས་ལ། བླ་མ་མཁན་ཆེན་ལགས་ལ་གནང་དོན་ལྟར། ཆེད་འབུལ། ཉམ་ཐག་ཉོན་
མོངས་ལ་བརྩེ་རྣམས། །བཟོད་མེད་སྙིང་རྗེ་ཡིས་བསྐུལ་ནས། །བྱ་དཀའ་སྤྱོད་པ་ལ་བསླབས་ཏེ། །
འཐོབ་དཀའ་ཀུན་མཁྱེན་དེ་ཐོབ་ནས། །ཐུགས་རྗེ་ཐབས་མཁས་ཀྱི་མཛད་པས། །སོ་སོའི་དབང་པོ་དང་
འཚམས་པར། །ཆོས་ཚུལ་ཇི་སྙེད་གཅིག་གསུངས་པ། །བླང་དོར་གསལ་བྱེད་ཀྱི་མིག་ཡིན། །སྙིང་ནས་
གཏན་བདེ་རང་འདོད་རྣམས། །རང་རྒྱུད་རིམ་པ་བཞིན་སྦྱངས་པས། །སྐྱོན་འགྲིབ་ཡོན་ཏན་ཀུན་རྫོགས་
པ༑ ༑ཡར་ངོའི་ཟླ་བ་དང་མཚུངས་ཀྱང་། །དེང་སང་བོན་པོ་དང་མུ་སྟེགས། །ཆོས་མིན་ཆོས་ལྟར་དུ་
- 422 -



༄༅། །གསུང་མགུར་ལེ་ཚན། །༼ཏ༽
བཅོས་པས། །ཆོས་འདོད་དད་ལྡན་ཀུན་བསླུས་ནས། །འཁོར་བའི་གཏིང་རྡོ་རུ་བསྒྱུར་རོ། །འཁྲུལ་
མེད་མདོ་རྒྱུད་དང་མན་ངག །འཁྲུལ་ཆོས་ཟོག་ཆོས་(ལ་ལས་)རྩིས་ཆུང་། །སྙིང་རྗེ་སྐྱོ་ཤས་ཀྱི་ཆོས་
པ༑ ༑ཟོག་པོ་བརྫུན་མང་ (ལ་ལས་)མཐོང་ཆེ། །ཡ་རབས་ངོ་ཚ་དང་ལྡན་པའི། །ཕ་མེས་ཁུངས་བཙུན་
གྱི་མི་རྣམས། །གཡོ་ཁྲམ་རྐུན་པོ་ལས་རྩིས་ཆུང་། །སྐྱ་མིན་སེར་མིན་གྱི་དཀོར་ཚིག །མཁས་བཙུན་
བཟང་པོ་ལས་མཐོང་ཆེ། །འཁོར་འདས་རྟག་ཆད་དུ་བལྟ་དང་། །སྒོམ་པ་དྲན་མེད་དང་བྱིང་བ། །སྤྱོད་
པ་ཁྱི་ཕག་ལས་ལོད་པ། །དིང་སང་འཇིག་རྟེན་འདིར་མཐོང་ཆེ། །ཕྲ་ཞིབ་ལས་འབྲས་ལ་འཛེམ་ཞིང་། །སྣང་
སྟོང་ཟུང་འབྲེལ་གྱི་དཔྱད་འཇོག །མ་ཡེངས་དྲན་ཤེས་ཀྱིས་སྐྱོང་རྣམས། །ཕོ་རོག་དཀར་པོ་རུ་མཐོང་
བ༑ ༑འཇིག་རྟེན་ཕལ་པ་ལ་ཅི་ཟེར། །མཁས་བཙུན་གྲུབ་པ་རུ་ཁས་ལེན། །མིང་སྙན་གོ་ས་ཀུན་མཐོ་
བ༑ ༑འདི་ཚོའི་བྱེད་སྤྱོད་ལ་བལྟས་ན། །དགའ་རབ་དབང་ཕྱུག་ཁོ་དགའ་བ། །སངས་རྒྱས་བྱང་
སེམས་ཚོ་སྐྱོ་བ། །ལས་འབྲས་བསམ་མཁན་ཚོ་འཇིགས་པ། །བླང་དོར་གོ་ལོག་ཚོ་སྡུག་པ། །འདི་ལྟའི་
དུས་ངན་གྱི་དུས་ཀྱང་། །འཇམ་མགོན་བླ་མ་ཡི་དྲིན་གྱིས། །མ་ནོར་ཆ་ཚང་གི་ལམ་ལ། །ཉིན་བཞིན་
བརྩོན་པ་འདི་ངོ་མཚར། །དལ་འབྱོར་རྟེན་བཟང་གི་མར་མེ། །ཐོས་བསམ་སྒོམ་གསུམ་གྱི་འོད་
གསལ། །འཆི་རྐྱེན་རླུང་དམར་གྱིས་མ་བཅོམ། །བཤད་སྒྲུབ་སྣང་བྱེད་འདི་སྤྲོ་བ། །ཞེས་པ་ཉམས་ཚར་དུ་
ཕུལ།། །།
༈ རྣམ་དག་ཐུགས་བསྐྱེད་ཆུ་གཏེར་དབུས། །ཚོགས་གཉིས་དཔལ་འབྱོར་རབ་རྒྱས་སྐུ། །སྙན་
འཇེབས་གྲགས་པའི་ལེགས་བཤད་གསུང་། །བཤད་སྒྲུབ་ལྷུན་པོ་བཤེས་གཉེན་མཆོག །རྣལ་འབྱོར་
གསང་མཐའི་སྙིང་པོའི་དོན། །ཉམས་རྟོགས་གསེར་རིའི་ཕྲེང་བས་མཛེས། །སྐལ་བཟང་འཆི་མེད་
ཚོགས་རྣམས་ཀྱི། །ཉེར་འཚོ་ཟླ་མེད་ཡིད་དབང་འཕྲོག །འདི་ན་གཉིས་སྐྱེས་སྨྲ་མཁན་ཞིག །ལྷན་སྐྱེས་
བློ་དང་ལང་ཚོའི་དཔལ། །ཕན་ཚུན་འགྲན་བཞིན་གུད་གྱུར་ཀྱང་། །སྨྲ་ལ་རེ་བའི་གྲོགས་ཀྱིས་བཅིངས།།
འབྱུང་བཞི་འཁྲུགས་པའི་བྱི་ལའི་ཚོགས། །ཉིན་བཞིན་གླགས་ཚོལ་སེམས་ཀྱི་རྒྱུད། །ཀུན་རྟོག་ངན་
པའི་རྦ་རླབས་འཁྲུག །ཅི་བྱ་གཏོལ་མེད་ངང་དུ་གནས། །འོན་ཏང་དུས་ངན་ཐ་མ་འདིར། །ལྷ་དང་བླ་
མར་བློ་ཕུགས་གཏད། །དམ་པ་རྣམས་ཀྱི་རྣམ་ཐར་ལ། །ཁ་མིག་ཡར་བལྟ་སྐལ་བ་བཟང་། །ཧ་ཅང་
མཛའ་བ་བརྟན་པའི་ཚིག །ཅོལ་གཏམ་ལྷ་གོས་སྐྱེས་དང་བཅས། །བྱང་ཆུབ་གླིང་གི་དབེན་གནས་
ནས༑ ༑ཞེ་སྡང་བྱམས་པའི་མིང་གིས་ཕུལ།། །།
- 423-



-
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
༈ སྔོན་བསགས་བསོད་ནམས་གངས་རི་མཐོན་པོ་ལས། །རིགས་རུས་བཟང་པོའི་ཆུ་ཀླུང་རྟག་
འབབ་པ། །དགེ་ལེགས་འབུམ་གྱི་ནོར་བུའི་འབྱུང་གནས་ཆེ། །རིག་གནས་རིན་ཆེན་འབྱུང་གནས་ཆེན་
པོའི་དྲུང་། །གང་གི་དད་འདུན་རྦ་རླབས་ཀྱིས་བསྐྱོད་པའི། །རབ་སྙན་དོན་ལྡན་ཚིག་དོན་བཟང་པོ་
དང༑ ༑སྲེད་པའི་ནད་གསོ་ལུས་ཟུངས་དགྱེས་བསྐྱེད་པ། །རྩི་བཅུད་ཞིབ་རྐྱལ་ཤིང་འབྲས་དྲི་བཟང་
དང༑ ༑ལྷ་རེག་འདོད་དགུའི་ཆར་འབེབས་དགྱེས་བཞིན་དུ། །གཉིས་སྐྱེས་རྒན་པོ་འདོད་གདུང་ཅན་
གྱི་གམ། །འབྱོར་བའི་མོད་ལ་རབ་དགའ་རྒྱས་པའི་བཞིན། །ཆུ་སྐྱེས་གསར་པའི་མཛེས་པ་སྐྱེངས་པར་
བྱས༑ ༑འགྲོ་བའི་ཡར་འདྲེན་ནུས་པ་དང་བྲལ་ཡང་། །ཀུན་གྱིས་རེ་བ་བཀུར་བའི་སེར་གཟུགས་
པའང་། །དཀར་པོའི་བློ་དང་ན་ཚོད་གུད་པ་གཉིས། །ཕན་ཚུན་འགྲན་བཞིན་ཕྱི་མའི་གནས་སུ་ཉེ། །འོན་
ཏང་གཡོ་སྒྱུའི་རི་བོང་མཚན་མ་དང་། །བྲལ་བའི་ལྷག་བསམ་ཚོགས་གསོག་སྨོན་ལམ་སོགས། །ཉིན་
རེ་བཞིན་ཡང་ཆ་ཤས་རྫོགས་པའི་ཐབས། །སྣ་ཚོགས་ཚུལ་ལ་སྐྱོ་བ་མེད་པར་གནས། །ཆེད་དུ་འབུལ་
བ་ཧ་ཅང་སྙིགས་མའི་དུས། །འཇིག་རྟེན་ཀུན་གྱི་ཕུན་ཚོགས་རིམ་བཞིན་འགྲིབ། །མ་རབས་ངན་སྤྱོད་
མི་དགེ་ཆེས་ཆེར་རྒྱས། །དེ་ཕྱིར་གང་ལའང་ཕུན་ཚོགས་དཀའ་བར་མཆིས། །དེ་ལྟ་མོད་ཀྱི་ཁྱེད་ཅག་ལྷ་
ཡི་རིགས། །སྲིད་པའི་ཕུན་ཚོགས་ཚེ་དཔལ་ལོངས་སྤྱོད་སོགས། །གཞན་ལ་མི་སྨོན་ལྷུན་གྱིས་གྲུབ་པ་
འདི༑ ༑སྐྱབས་གསུམ་བྱིན་རླབས་མཐུ་ལྡན་ཆོས་སྲུང་དང་། །རྣམ་དཀར་བསོད་ནམས་ཁོ་ནའི་མཐུ་
ཡིན་པས། །རྣམ་པ་ཀུན་ཏུ་ལས་འབྲས་དཔང་དུ་བཞག །སྔོན་བྱོན་ཡ་རབས་མཁས་པའི་རྗེས་སྙེགས་
ཏེ༑ ༑སྐུ་མཆེད་ཐུགས་མཐུན་འབངས་རྣམས་བྱམས་པས་སྐྱོངས། །འདི་ཕྱིའི་ལེགས་ཚོགས་ཡིད་
བཞིན་འགྲུབ་པའི་ཕྱིར། །འདི་ནས་མཆོག་གསུམ་ཐུགས་རྗེ་བསྐུལ་བྱེད་པས། །གསོལ་འདེབས་འཕྲིན་
བཅོལ་ཅི་ནུས་ཞུ་བ་ཡིན། །ལྷ་རྫས་དྲི་བྲལ་སྔགས་མདུད་དང་བཅས་ཏེ། །ཕུར་བུ་ལྕོག་ནས་ཕུལ་བ་
དགེ་ལེགས་འཕེལ།། །།
༈ ན་མོ་རཏྣ་ཏྲ་ཡཱ་ཡ། མཁས་བཙུན་བཟང་པོའི་ངང་ཚུལ་ཅན། །ཡེ་ཤེས་རབ་གསལ་ལུང་རྟོགས་
ཀྱི༑ ༑བསྟན་པའི་རྒྱལ་མཚན་འཛིན་མཛད་པ། །སྐུ་ཁམས་བདེ་བར་བཞུགས་ལགས་སམ། །རང་གཞན་
ཀུན་ལ་ཕན་པ་ཡི། །རྣམ་དཀར་འཕྲིན་ལས་རྒྱས་ལགས་སམ། །འདི་ན་བན་རྒན་སེར་གཟུགས་ཀྱང་། །འབྱུང་
བཞི་རྒུད་ཀྱང་གསར་འཚེ་མེད། །རང་རྒྱུད་ཆོས་དང་མི་མཐུན་ཀྱང་། །གཞན་གྱི་ཆོས་པར་རེ་བ་ཆེ། །རྙེད་
བཀུར་སྙན་གྲགས་བྲག་ཆའི་དབྱངས། །ཅོལ་ཆུང་ཀུན་གྱི་རྣ་བར་སྙན། །སྔོན་གྱི་ལེགས་བྱས་འདི་ན་
It
424-



༄༅། །གསུང་མགུར་ལེ་ཚན། །༼ཏ༽
ཟད༑ ༑ཕྱི་མ་ལག་སྟོང་སྒྲེན་མོར་འགྲོ། །ཨ་ཙ་མ་བན་རྒན་ཡི་རེ་མུག །དེ་ན་སྐྱོ་ཤས་ངེས་འབྱུང་ཅན། །
ཁྱེད་ཀྱང་མཐོན་པོའི་གོ་ས་ན། །རྙེད་བཀུར་བསྟོད་གྲགས་ལྦུ་བ་ལ། །ཐར་པའི་ལམ་སྟེགས་མ་རེ་བར།།
སྐྱོ་ཤས་སྙིང་རྗེ་ལྟ་བ་ལ། །ཡང་ཡང་དྲན་ཤེས་བརྟན་པོ་ཡིས། །སྙིང་མེད་སྙིང་པོར་མ་འཛིན་པར། །སྙིང་
པོ་དམ་པ་ལོན་པར་མཛོད། །བླ་མེད་བུམ་རྫས་རིལ་བུ་དང་། །ཁ་ཆེ་གུར་གུམ་ཕྲན་བུ་དང་། །པཎ་ཆེན་
དཔལ་ལྡན་ཡེ་ཤེས་ཀྱི། །གསང་ཆབ་ཕྲན་བུ་སྔགས་མདུད་བཅས། །ཕུར་བུ་ལྕོག་ནས་བྱམས་པས་
ཕུལ།། །།
༈ ན་མོ་གུ་རུ་མུ་ན་ཡེ། ཡོན་ཏན་ཆ་ཤས་ཀུན་རྫོགས་པ། །སངས་རྒྱས་མ་ལུས་པའི་རྒྱལ་ཚབ། །
བཀའ་དྲིན་གསུམ་ལྡན་གྱི་བླ་མ། །སྐྱབས་གསུམ་ཀུན་འདུས་ལ་ཕྱག་འཚལ། །བདེ་འདོད་བླང་དོར་ལ་
རྨོངས་པས། །མཐའ་མེད་འཁོར་བ་འདིར་འཁྱམས་ཏེ། །ད་དུང་མཐའ་མེད་དུ་འཁྱམས་ཀྱང་། །མི་
འཇིགས་གླེན་པ་ལ་གཟིགས་ཤིག །ཟང་ཟིང་མཆོད་པ་ལ་མི་དགྱེས། །སྤྲང་པོ་རང་སེམས་ཀུན་དག་
པའི་༑ ༑རྣམ་དཀར་གཞི་གསུམ་དང་འབྲེལ་བ། །སྒྲུབ་པའི་མཆོད་པ་འདི་འབུལ་ལོ། །སྡིག་ལྟུང་ཉེས་
པ་ཀུན་བཤགས་ཤིང་། །རང་གཞན་ལེགས་བྱས་ལ་ཡི་རང་། །ཁྱོད་ཞབས་སྲིད་མཐའི་བར་བརྟན་
ཅིང; མདོ་སྔགས་ཆོས་ཆར་ཀུན་དབབ་མཛོད། །དུས་གསུམ་ཚོགས་གཉིས་ཀྱི་ཆུ་ཀླུང་། །ཀུན་
མཁྱེན་རྒྱ་མཚོ་རུ་བསྐྱིལ་ནས། །སྤངས་རྟོགས་ཡོན་ཏན་གྱི་ནོར་བུས། །སྲིད་ཞིའི་རྒུད་པ་ཀུན་འཇོམས་
སོ༑ །ཕྱི་ནང་གསང་གསུམ་གྱི་མཎྜལ། །བདག་ལུས་ལོངས་སྤྱོད་དང་དགེ་རྩ། །རང་དོན་འཁྲི་བ་ཀུན་
བཅད་ནས། །ཁྱོད་མཉེས་བསྒྲུབ་ཕྱིར་དུ་འབུལ་ལོ། །འཁོར་བ་ངན་སོང་གི་ལམ་དང་། །མཐོ་རིས་ཐར་
པ་ཡི་ལམ་མཁན། །ཀུན་མཁྱེན་བདེ་གཤེགས་ཀྱི་བཀའ་བཞིན། །སྒྲུབ་པའི་བློ་གྲོས་ཤིག་སྩོལ་
མཛོད། །འདི་ཕྱིའི་བདེ་ལེགས་ཀྱི་རྩ་བ། །ལམ་བཟང་ཚུལ་བཞིན་དུ་སྟོན་མཛད། །ཅི་མཛད་ཡོན་ཏན་
དུ་མཐོང་བའི། །དད་གདུང་ཤུགས་དྲག་ཅིག་སྩོལ་མཛོད། །ཁྱོད་གསུང་བཀའ་བཞིན་དུ་བསྒྲུབས་
པས༑ ༑མ་དད་རྟག་འཛིན་སོགས་འགགས་ནས། །ལུས་སྲོག་ལྟོས་མེད་ཀྱི་སྒྲུབ་པ། །ཚེ་དང་མཉམ་པ་
ཞིག་སྩོལ་དང་། །འདུན་མ་གཏན་ལེགས་དང་གཏན་ཉེས། །ད་རེས་དལ་འབྱོར་གྱི་ཚེ་མཇུག །འདི་ལ་
འཁྲུལ་མེད་ཀྱི་ལམ་བཟང་། །གཏན་གྱི་བཙན་ས་ཞིག་སྩོལ་དང་། །འདི་སྣང་སྨིག་རྒྱུ་ཡི་ཆུ་ལ། །འཐུང་
འདོད་སྲེད་ཞེན་གྱི་ཞགས་པ། །ངེས་པར་གཅོད་ནུས་ཀྱི་མཚོན་རྣོན། །ནམ་འཆི་ངེས་མེད་ཅིག་སྩོལ་
དང་༑ ༑སྒོ་གསུམ་བག་མེད་ཀྱི་སྤྱོད་པ། །དགའ་བཞིན་འཛེམ་མེད་དུ་སྤྱད་པས། །ངུ་བཞིན་ངན་སོང་དུ་
- 425 -



བས་
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ལྟུང་བའི། །གཡང་ས་ཐར་མེད་ལས་སྐྱོབས་ཤིག །བདེ་སྡུག་རྒྱུ་འབྲས་ཀྱི་ངེས་པ། །མཐུ་ཆེན་སངས་
རྒྱས་ཀྱིས་བསྒྱུར་དཀའ། །དཀར་ནག་འདོར་ལེན་གྱི་ཡིད་ཆེས། །ལྡོག་མེད་བརྟན་པོ་ཞིག་སྩོལ་དང་། །
ཡུན་རིང་གོམས་འདྲིས་ཀྱི་བློ་ངན། །ཉོན་མོངས་ཡུལ་རྐྱེན་དང་འཕྲད་ཚེ། །བསླབ་སྡོམ་ཡལ་འདོར་གྱི་
གཉེན་པོ། །ངོ་ཚ་ཁྲེལ་ཡོད་ཅིག་སྩོལ་དང༌། །སྲིད་གསུམ་བདེ་སྡུག་གི་རེས་འཇོག །ངེས་མེད་འགྱུར་
ལྡོག་འདི་བསམ་ནས། །སྐྱེ་འཆི་ཉོན་མོངས་ཀྱི་རྩ་བ། །ཉེར་ཞི་ཐར་འདོད་ཅིག་སྩོལ་དང་། །ཐེག་
གསུམ་ཐར་ལམ་གྱི་གཞུང་ཤིང་། །ཚུལ་ཁྲིམས་ཏིང་འཛིན་དང་ཤེས་རབ། །ཉམས་ལེན་ཤུགས་དྲག་གི་
བརྩོན་འགྲུས། །མགོ་ལ་མེ་མཆེད་ལྟར་སྩོལ་དང༌། །འཁོར་འདས་སྐྱོན་ཡོན་ཀུནཤེས་ཀྱང་། །ཁྲེལ་
མེད་རང་དོན་ཙམ་སྒྲུབ་པའི། །ཐེག་དམན་ཐར་འདོད་ལས་བསྐྱབས་ནས། །གཞན་དོན་ལྷུར་ལེན་ཞིག་
སྩོལ་དང༌། །འགྲོ་ཀུན་བུ་གཅིག་ལྟར་གཅེས་པའི། །ཡིད་འོང་བྱམས་པ་ཡི་ས་གཞི། །སྙིང་རྗེའི་དྲོད་
གཤེར་གྱིས་བསྐྱངས་པའི། །བྱང་སེམས་མྱུ་གུ་ཞིག་སྩོལ་དང་། །མཐའ་མེད་སེམས་ཅན་གྱི་དྲིན་དྲན། །
སྙིང་ནང་གཅེས་འཛིན་གྱི་སྐྱོན་བསམས། །ལེ་ལན་བདག་འཛིན་ལ་འདེད་པའི། །དགྲ་བོ་འདུལ་ཐབས་
ཤིག་སྩོལ་དང་། །རང་ལས་གཞན་གཅེས་ཀྱི་རིན་ཆེན། །གཏོང་ལེན་རྒྱལ་མཚན་རྩེར་བཀོད་ནས། །
དོན་གཉེར་ལྷུན་གྲུབ་ཀྱི་ཆར་ཆེན། །ཀུན་ལ་འབེབས་ནུས་ཤིག་སྩོལ་དང་། །ཕན་འདོད་བསམས་
བཟང་ཙམ་མིན་པར། །དངོས་སུ་ཕན་ནུས་ཀྱི་སྐུ་གསུམ། །མྱུར་དུ་སྒྲུབ་བྱེད་ཀྱི་ཐབས་མཁས། །ཚོགས་
གཉིས་ཟུང་འཇུག་ཅིག་སྩོལ་དང་། །ཉེས་ལྟུང་ཉེས་པ་ཀུན་བསྡོམ་ཞིང༌། །དགེ་ཚོགས་ཡོན་ཏན་ཀུན་
བསྡུས་ནས། །ཅི་ནུས་གང་འཚམས་ཀྱི་འགྲོ་དོན། །རང་དོན་འཁྲི་མེད་ཅིག་སྩོལ་དང་། །རང་སེམས་
ཉེས་ཚོགས་ལ་སྦྱོར་བ། །དགྲ་བོ་ཉེས་པ་ལྔའི་གཉེན་པོ། །དད་སོགས་འདུ་བྱེད་བརྒྱད་ཚང་བའི། །གཡོ་
མེད་ཏིང་འཛིན་ཅིག་སྩོལ་དང་། །ཡན་ལག་བཅུ་གཉིས་ཀྱི་འཁོར་ལོ། །བར་མེད་སྲིད་གསུམ་འདིར་
བསྐོར་ནས། །འགྲོ་ཀུན་དབང་མེད་དུ་མནར་མཁན། །བདག་འཛིན་འདུལ་ཐབས་ཤིག་སྩོལ་དང་། །
འཕུང་རྒན་གཤེད་མ་འདིས་མེད་བཞིན། །བདེན་ཞེན་ཨ་འཐས་སུ་བཟུང་བ། །གཞི་མེད་རྩ་བྲལ་དུ་
རྟོགས་པའི། །ཤེས་རབ་རལ་གྲི་ཞིག་སྩོལ་དང༌། །རང་དབང་རང་ཚུགས་སུ་གྲུབ་པ། །དཔྱད་ན་རྡུལ་
ཕྲན་ཙམ་མེད་ཀྱང་། །མ་བརྟགས་མི་བསླུ་བའི་རྟེན་འབྲེལ། །སྣང་སྟོང་ཟུང་འཇུག་ཅིག་སྩོལ་དང་། །
སྙིང་རྗེ་ཤུགས་དྲག་གིས་དྲངས་ནས། །སྐུ་གཉིས་དབྱེར་མེད་ཀྱི་འབྲས་བུ། །སྙིགས་དུས་ཚེ་ཐུང་འདིར་
ཐོབ་བྱེད། །ཐབས་མཁས་ཟབ་ལམ་ཞིག་སྩོལ་དང་། །འཇུག་སྒོ་དབང་བཞི་དང་དམ་ཚིག །གཡམ་
པ 426 -



(ོ༄༅། །གསུང་མགུར་ལེ་ཚན། །༽
རྒྱུགས་ཁས་བླངས་ཙམ་མིན་པར། །སྐུ་བཞི་འགྲུབ་ངེས་ཀྱི་ས་བོན། །སྲོག་བདོས་སྲུང་སེམས་ཤིག་
རྩོལ་དང་། །ཐ་མལ་སྐྱེ་ཤི་དང་བར་དོ། །ལམ་དུས་སྐུ་གསུམ་དུ་བསྒྱུར་ནས། །འབྲས་དུས་སྐུ་གསུམ་
དེ་ཐོབ་བྱེད། །རིམ་གཉིས་གདམས་ངག་ཅིག་སྩོལ་དང་། །ཐུབ་པ་གངས་རི་ལས་འོངས་པའི། །མདོ་
སྔགས་ཡོངས་རྫོགས་ཀྱི་ཆུ་ཀླུང་། །མ་ལུས་བློ་མཚོ་རུ་བསྐྱིལ་ནས། །ཉམས་ལེན་མཐར་ཕྱིན་ཅིག་སྩོལ་
དང་༑ ༑དེང་དུས་མདོ་རྒྱུད་དང་དགོངས་འགྲེལ། །མན་ངག་འཁྲུལ་མེད་ཀུན་དོར་ནས། །བླུན་པོས་ས་
འོག་ནས་བཏོན་པའི། །ཁྱི་ལུད་ཟ་མཁན་ཚོར་གཟིགས་དང་། །དགེ་མེད་སྡིག་མེད་ཀྱི་ཉམས་ལེན། །
བློ་ཟད་ཆོས་ཟད་ཀྱི་འབྲས་བུ། །སྐྱ་བཙུན་ངོ་ཚ་མེད་ཀུན་གྱི། །བྱིས་ཕྲུག་སྲིན་བུ་ཚོར་གཟིགས་དང་། །
སྟོན་དུས་ལམ་ཆེན་གྱི་ཁྱི་རྐུན། །ཇི་བཞིན་འཛེམ་མེད་དུ་སྤྱོད་ཀྱང་། །དམ་པའི་ཡང་སྲིད་དུ་རློམ་པའི། །
དམ་ཉམས་ལྟ་ལོག་ཚོར་གཟིགས་དང་། །གོས་རྒྱན་བཟང་པོ་ཡིས་སྤྲས་ཤིང་། །འདུག་གནས་གོ་ས་ཀུན་
མཐོ་ཡང་། །འདོད་ཆགས་ཁྱི་རྐུན་གྱིས་དེད་ནས། །མི་གཙང་ཁུང་འཇུག་ཚོར་གཟིགས་དང་། །ཤར་
གྲོལ་དུས་མཉམ་གྱི་སྒོམ་ཆེན། །མཐུ་གཏད་མནན་གསུམ་གྱི་བསམ་ངན། །སྔགས་ངན་རྫས་ངན་གྱི་
འཁོར་ལོས། །རང་གཞན་གཏན་རླག་ཚོར་གཟིགས་དང༌། །རབ་འབྱམས་གཞུང་ལུགས་ལ་སྦྱངས་
ནས༑ ༑མུ་སྟེགས་བོན་པོ་ཡི་ཆོས་ལུགས། །གསང་སྔགས་སྙན་མིང་གིས་བསླུས་ནས། །དལ་འབྱོར་
སྟོང་ལོག་ཚོར་གཟིགས་དང་། །འཁོར་འདས་བླང་དོར་གྱི་ཆོས་སྐད། །ཁ་ནས་འབྲུག་སྟོང་ལྟར་ལྡིར་
ཀྱང་༑ ༑ལག་ལེན་ཁྱིམ་པ་ལས་སྡུག་པའི། །མཁས་རློམ་ང་རྒྱལ་ཚོར་གཟིགས་དང་། །ཞི་དུལ་ཚུལ་
འཆོས་ཀྱི་སྤྱོད་པས། །མི་ཚེ་རི་སྟོང་ལ་བསྐྱལ་ཀྱང་། །ཆགས་སྡང་དབྱར་མཚོ་ལྟར་འཕེལ་བའི། །བསྲུང་
སྡོམ་ངོ་ལྐོག་ཚོར་གཟིགས་དང་། །གཞན་འཕྲུལ་དབང་བྱེད་ཀྱི་བདག་པོ། །འཁོར་བ་སྟོངས་དོགས་ཀྱི་
སེམས་ལས། །ཅི་ཡང་བྱེད་དགོས་རང་མི་འདུག །བག་ཕེབས་བདེ་མོ་རང་བཞུགས་ཤིག །འགྲོ་ཀུན་
བུ་གཅེས་ལྟར་དགོངས་པའི། །རྒྱལ་སྲས་མཐུ་ཆེན་དང་རྒྱལ་ཀུན། །ཞི་དབྱིངས་བཏང་སྙོམས་སུ་
བཞུགས་ལས། །ཅི་བྱ་གཏོལ་མེད་དུ་གྱུར་ཏོ། །འདི་འདྲའི་དུས་ངན་གྱི་མཐར་ཡང་། །སྐྱོ་མེད་སྙིང་
སྟོབས་ཀྱི་ཐུགས་རྗེས། །འགྲོ་དོན་ཕྱོགས་མེད་དུ་མཛད་པའི། །བླ་མ་ཐུགས་རྗེ་ཅན་མཁྱེན་ནོ། །མདོ་
རྒྱུད་དགོངས་འགྲེལ་ཀུན་བཀྲོལ་ནས། །ཉམས་ལེན་སེམས་རྒྱུད་དུ་འདྲིལ་བའི། །གདམས་ངག་ལྷུག་
པ་རུ་སྩོལ་བའི། །བླ་མ་མཁྱེན་རབ་ཅན་མཁྱེན་ནོ། །རང་མཐོང་ལོག་ལྟ་ཅན་ཀུན་གྱིས། །ལོག་སྒྲུབ་
བརྙས་སྨོད་ལ་རེམ་ཡང་། །ཕྱི་ཕྱིར་དམུ་རྒོད་ཀུན་འདུལ་བའི། །བླ་མ་འཕྲིན་ལས་ཅན་མཁྱེན་ནོ། །དུས་
427 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
མཐའ་འདིར་ལས་ཀྱིས་སྐྱེས་ཀྱང་། །ལས་དབང་གིས་ཁྱོད་དང་མཇལ་ནས། །གདམས་ངག་ཀུན་སྙིང་
ལ་སིམ་པ། །ཨ་རེ་དགའ་སྐལ་བ་བཟང་ངོ༌། །ཨེ་མ་ཧོ་འདི་ཕྱིར་འཚེངས་སོ། །ཅེས་པ་འདི་ངག་དབང་
བྱམས་པས་བྲིས་པ་དགེ་ལེགས་འཕེལ། །མངྒལཾ།། ། །
༈ སྙིང་པདྨ་འདབ་བརྒྱད་ལྟེ་བའི་སྟེང་། །སྐྱབས་ཀུན་འདུས་དྲིན་ཅན་ཆོས་ཀྱི་རྗེ། །བྱམས་སྙིང་རྗེའི་
རང་གཟུགས་འཛུམ་ཞལ་ཅན། །བུ་བདག་ལ་དགྱེས་བཞིན་བརྟན་པར་བཞུགས། །སྔར་ཡུན་རིང་
འཁོར་བར་འཁྱམས་ལགས་ཀྱང་། །མགོན་སངས་རྒྱས་སུས་ཀྱང་བདག་མ་ཐུལ། །དུས་ད་རེས་དལ་
འབྱོར་རྟེན་བཟང་འདིར། །ཕ་ཁྱེད་ཀྱི་ཐུགས་རྗེས་འདུལ་བར་གསོལ། །ཆོས་བླང་དོར་མ་ནོར་ཚད་མའི་
གསུང་། །བཀའ་མདོ་རྒྱུད་དགོངས་འགྲེལ་ཀུན་གྱི་བཅུད། །ལམ་ཚང་ལ་མ་ནོར་སྐྱེས་བུ་གསུམ། །དུས་
ཡང་ཡང་གནང་བས་ཅུང་ཟད་གོ། །ད་གོ་བ་ཙམ་དུ་མ་ལུས་པར། །ཚེ་འདི་ཡི་ཆེ་ཐབས་ཀུན་དོར་ནས། །
བློ་བླ་མ་རྗེ་ལ་ལིངས་བཀལ་ཏེ། །ང་མི་ཚེ་སྒྲུབ་པས་འདའ་བར་སྨོན། །དོན་འདི་ཕྱིའི་ལེགས་ཚོགས་
ཀུན་གྱི་གཞི། །སྐྱབས་བླ་མའི་མཛད་ཚུལ་ཅིར་སྣང་ཡང་། །རྒྱུད་དམུ་རྒོད་འདུལ་བའི་ཐབས་མཁས་
སུ༑ ༑ཡིད་གཏིང་ནས་ཆེས་པར་བྱིན་གྱིས་རློབས། །བཀའ་ཚུལ་བཞིན་སྒྲུབ་པའི་ཉམས་ལེན་གྱིས། །རྗེ་
དྲིན་ཅན་དགྱེས་པ་བསྐྱེད་པ་ལ། །ཁོང་རྟག་ཏུ་ངུ་དང་ནོར་བཟང་ལྟར། །སྲོག་ཕངས་མེད་གཏོང་བར་
བྱིན་གྱིས་རློབས། །རྟེན་དོན་གཉིས་བསྒྲུབ་པའི་ལུས་བཟང་འདིས། །ལས་རྗེས་མེད་ཆོས་བརྒྱད་ཀུན་
སྤངས་ཏེ། །ཆོས་སྡུག་ཀུན་ཉེས་དམིགས་མཐོང་བའི་བློས། །ལམ་བསླབ་གསུམ་བརྩོན་པར་བྱིན་གྱིས་
རློབས། །མ་མཁའ་མཉམ་འགྲོ་བ་གཅེས་འཛིན་ཞིང་། །དག་ང་བདག་གཅེས་འཛིན་འདུལ་བ་ལ། །
ཁོང་ཐུབ་པའི་དབང་པོའི་རྣམ་ཐར་ལྟར། །དུས་ནམ་ཡང་འབད་པར་བྱིན་གྱིས་རློབས། །ཆོས་བརྟན་
གཡོ་ཐམས་ཅད་རྨི་ལམ་ལྟར། །སེམས་སྣང་ངོ་ཁོ་ནར་ཡིད་ཆེས་ནས། །ལམ་ཟབ་དང་རྒྱ་ཆེའི་སྤྱོད་པ་
ཀུན༑ ༑ཡིད་ཞུམ་མེད་སྤྱོད་པར་བྱིན་གྱིས་རློབས། །ལམ་ཟབ་ལ་མྱུར་བ་རྡོ་རྗེའི་ཐེག །རྒྱུད་སྨིན་གྲོལ་
དབང་དང་རིམ་གཉིས་ཀུན། །རྗེ་གྲུབ་ཐོབ་གོང་མའི་རྣམ་ཐར་ལྟར། །ཡིད་ཡེངས་མེད་བསྒྲུབ་པར་བྱིན་
གྱིས་རློབས། །ཆོས་ཚུལ་བཞིན་སྒྲུབ་པའི་མི་མཐུན་ཕྱོགས། །ནང་དུག་གསུམ་དགྲ་བོ་འབུར་འཇོམས་
ཀྱིས༑ ༑རྐྱེན་བཟང་ངན་ཐམས་ཅད་ཉམས་རྟོགས་ཀྱི། །གྲོགས་ཁོ་ནར་འགྱུར་བར་བྱིན་གྱིས་རློབས། །ཚེ་
འདི་སྣང་རྨི་ལམ་ཐུན་ཅིག་དང་། །གྲོགས་བརྩེ་དགའ་ལོངས་སྤྱོད་བདུད་ཀྱི་གཡོ། །དུས་འཆི་ཚེ་འགྱོད་
ངེས་ཆོས་མིན་ཀུན། །ད་འཕྲལ་དུ་སྤོང་བར་བྱིན་གྱིས་རློབས། །ང་འཁོར་བ་མཐའ་མེད་གཅོང་རོང་
- 428-



དུསJག ག
༄༅། །གསུང་མགུར་ལེ་ཚན། །༼ཏ༽
ནས༑ །ཁྱེད་ཐུགས་རྗེ་བསྐུལ་བའི་སྨྲེ་ངག་འདི། །མ་བུ་ལ་བརྩེ་ལྟར་གསན་མཛོད་ལ། །བུས་ཕ་རྗེས་
ཟིན་པར་བྱིན་གྱིས་རློབས། །
ཅེས་པ་འདི་ནི་གཙང་རྟ་ནག་གི་ཡིད་དགའ་ཆོས་འཛིན་བླ་མ་དཀའ་ཆེན་ཡེ་ཤེས་རྒྱལ་མཚན་དང་དགེ་སློང་བསོད་ནམས་
རྣམ་རྒྱལ་གཉིས་ཀྱིས་བསྐུལ་བའི་ངོར་ངག་དབང་བྱམས་པས་བྲིས་པའོ། །མངྒལཾ།། ། །
༈ སྔོན་བསགས་བསོད་ནམས་ཀྱི་མཐུ་ལས། །དལ་འབྱོར་ཕུན་ཚོགས་འདི་ཐོབ་པ། །དོན་མེད་
ལས་རོ་ལ་འབད་པས། །འཆི་ཚེ་འགྱོད་པ་ཚོ་མི་བྱ། །རང་དབང་རང་ཉིད་ལ་ཡོད་པའི། །འདོམ་གང་གྲུ་
བཞི་ཡི་ལུས་འདི། །སྒོ་གསུམ་རྣམ་དཀར་ལ་འབད་ན། །འགྱོད་མེད་སྤྲོ་བཞིན་དུ་འཆིའོ། །ཚེ་ཐུང་རླུང་
དམར་གྱི་མར་མེ། །ཐབས་མཁས་འབུམ་ཕྲག་བརྒྱས་བསྐྱངས་ཀྱང༌། །རྐྱེན་ངན་བགྲང་ཡས་ཀྱིས་
བསྐྱོད་ནས། །ནམ་འཆི་ལ་ངེས་པ་མི་འདུག །འཆི་ཚེ་ངེས་ཅན་གྱི་ཕན་གནོད། །རང་བྱས་དགེ་སྡིག་ལ་
རག་ལུས། །དེ་བས་རྣམ་དཀར་གྱི་སྙིང་པོ། །སྙིང་པོ་དོན་གསུམ་ལ་འབད་ནས། །སྐུ་གསུམ་མྱུར་བ་
རུ་ཐོབ་སྟེ། །མཁའ་མཉམ་མ་རྒན་ཀུན་འདྲེན་ནོ། །ཟ་དགའ་འཐུང་སྐྱིད་ཀྱི་ངང་ནས། །ཁ་ཆོས་སྦད་
ཁོམ་ཚོ་ཆེ་ཡང་། །ལས་འབྲས་ལ་གཡོ་རྒྱུ་མི་ཚུད། །རྒྱལ་གསུང་དཔང་པོ་ལ་བཞུགས་སོ། །ཞེས་པ་འདི་
དྲུང་ཚེ་དབང་རྣམ་རྒྱལ་ལ་ཞལ་གདམས་བསླབ་བྱར་གནང་བའོ། །མངྒལཾ།། །།
༈ བློ་བཟང་ཤེས་བྱ་ཀུན་གཟིགས། །སྤངས་རྟོགས་ཡོན་ཏན་མཐོན་པོ། །དམའ་མོའི་ཉམ་ཐག་འགྲོ་
ལ༑ ༑ལྷག་པར་བྱམས་དེར་འདུད་དོ། །རྒྱ་ཆེན་གསུང་རབ་རྣམས་ལས། །བདེ་སྡུག་སེམས་ལས་འབྱུང་
གསུངས། །དེ་ཕྱིར་རང་སེམས་འདུལ་དགོས། །ད་རེས་དལ་འབྱོར་མི་ལུས། །ཆོས་ཤེས་རང་དབང་
ཡོད་དུས། །རང་སེམས་རྒྱ་ཡན་བཏང་ན། །མང་ཐོས་ཚིག་གིས་ཅི་ཕན། །དྲན་ཤེས་གློག་འགྱུ་ཙམ་
གྱིས༑ །ཉོན་མོངས་རྟ་རྒོད་མི་ཐུལ། །ཤེས་ཀྱང་བག་མེད་ངང་ལ། །མི་ཚེ་ཕལ་ཆེར་ཐལ་ལོ། །ཆོས་མེད་
མི་ལུས་གོག་པོ། །དཀོར་ནག་དུག་ཆུས་གསོས་ཀྱང་། །དབུགས་འགམ་ཤ་ཟ་གསོས་དང་། །ཁྱད་པར་
ཅི་འདུག་སོམས་དང་། །ངོ་ཚ་ཁྲེལ་ཡོད་མེད་པར། །རྣམ་གསུམ་ཆོས་གོས་མཛེས་ཀྱང་། །སྨད་འཚོང་ཕྱི་
ཚུལ་འཆོས་དང་། །ཁྱད་པར་ཅི་འདུག་སོམས་ཤིག །རང་སེམས་དཔང་དུ་བཞག་པའི། །སྲུང་སྡོམ་རྣམ་
དག་མེད་ན། །གཞན་གྱིས་ཆོས་པར་བཟུང་ཡང་། །བྱི་ལའི་གཡོ་དང་འདྲ་བ། །སྐབས་རེ་ཆོས་དང་
མཐུན་པའི། །བསམ་པ་སྣ་རེ་སྐྱེས་ཀྱང་། །སྔོན་གོམས་ཉོན་མོངས་དྲག་པོས། །ཤེས་བཞིན་ཆོས་ལས་
འདས་སོ། །བླང་དོར་ཤེས་བཞིན་ཁྱད་གསོད། །སྤྱོད་ཚུལ་འདི་ལ་བལྟས་ན། །ད་དུང་སྔོན་ལས་རིང་
- 429 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ -
ཙམ༑ ༑འཁོར་བར་འཁྱམས་པར་འོས་མེད། །མཐའ་འཁོབ་མི་དང་རྟ་བོང་། །མི་དགེ་བྱེད་པ་ལོས་
བདེན། །དཀའ་རམས་དགེ་བཤེས་དགེ་སློང་། །རྟ་བོང་སྤྱོད་པ་ངོ་ཚ། །དུས་ངན་སྙིགས་མའི་འགྲོ་ལ། །
དམ་པ་ཐུགས་ཁྲེལ་གྱུར་ནས། །ཟག་མེད་དབྱིངས་ལ་གཟིམས་ནས། །ཤུགས་རིང་འབྱིན་ལས་ཅི་
བྱེད༑ ༣ཁ་ནས་ཟབ་ཆོས་སྨྲ་བ། །མཁས་མཁས་བདེན་བདེན་འདྲ་ཡང༌། །ལག་ལེན་མེད་པའི་ཆོས་
བཤད། །རང་མཚང་རང་གིས་འདུ་འདྲ། །རྣམ་འགྱུར་གུས་གུས་འདྲ་ཡང་། །མང་ཐོས་ཆོས་ལ་དྲེད་
པ༑ ༑ཆོས་དང་བླ་མའི་སྐྱོན་ལ། །བྱ་ར་བྱེད་པར་བསྐོས་འདྲ། །འཁོར་བར་སྐྱོ་ཤས་མེད་ཅིང་། །ཕོགས་
དང་ཇ་ཚུལ་འདོད་པའི། །དཀོར་ཟན་མགོ་རིལ་འདི་རྣམས། །ཧོར་འདྲ་བབ་པ་མིན་ནམ། །ཆོས་དང་
འཇིག་རྟེན་གང་ཡང་། །མ་ནུས་མི་ཚེ་ཅི་ཕྱིད། །སྒྲུབ་པ་ཕོ་མོ་འདི་རྣམས། །ནལ་ཕྲུག་གསོད་ལ་བསྐོས་
སམ༑ ༑དེང་སང་རི་སྟོང་ཀུན་ན། །གཅན་གཟན་མི་གཟུགས་ཅན་ཚོ། །འདོད་གདུངས་ཆགས་སྡང་ཁོ་
ནས༑ ༑རྫུན་དང་ཟོག་ལ་རེམ་མོ། །འདུལ་ཁྲིམས་བཙུན་(ལྡོག་མདོག་)ཆེ་ཡང་། །བུད་མེད་མཛེས་
མར་ཡིད་སོང་། །འཛུམ་དམུལ་རྩེད་འཇོ་བྱེད་པ། །ཆོས་གོས་གྱོན་པའི་བོང་བུ། །ཚིག་འཁྲིས་ཁེངས་
པའི་དགེ་བཤེས། །ལེགས་བཤད་ཆུ་དང་འགྲོགས་ཀྱང་། །ཤེས་རྒྱུད་སྐམ་པོར་ལུས་པ། །ཁོང་ཁྲོ་མི་ཡི་
གཟུགས་ཅན། །རི་དང་ང་རྒྱལ་མཐོ་འགྲན། །སེམས་དང་བྲག་ཕུག་གཏིང་རིང་། །མུན་པ་སུ་གནག་
འགྲན་པའི། །སྒོམ་ཆེན་གཏི་མུག་གྲུབ་ཐོབ། །དམ་པའི་སྐྱེ་བར་རློམ་རྣམས། །ཕྱི་ཚུལ་དམ་པར་བཅོས་
ཀྱང༑ ༑སྔོན་གོམས་ཆགས་སྡང་དྲག་པོས། །རང་མཚང་གསལ་བར་བསྟན་ནོ། །ཁྲེལ་མེད་ངོ་ཚ་དོར་
བའི༑ ༑སྤྱོད་པ་འཛེམ་མེད་བྱས་ནས། །རྨོངས་པ་མགོ་བོ་བསྐོར་ཕྱིར། །སྔགས་དང་ལྟ་བར་སྙད་དོ། །
གསང་སྔགས་ཐབས་མཁས་སྤྱོད་པ། །བོན་ནག་ཆོས་ལ་འགྲན་ནས། །རོལ་མོ་དབྱངས་དང་རྫས་
ཀྱིས་༑ ༑འཇིག་རྟེན་ཐམས་ཅད་བསླུས་སོ། །ཟོག་པོའི་མི་དང་འདྲེ་ངན། །བློ་མཐུན་ལུང་བསྟན་རྫུན་
གྱིས༑ ༑ཐམས་ཅད་མགོ་བོ་འཁོར་ཏེ། །ཡས་རྫོངས་འདྲེ་མཆོད་རེམ་མོ། །ཁེ་འདོད་སྡུག་བསྔལ་
འཁོར་ལོ། །ཚོང་དང་སོ་ནམ་བྱ་བ། །ཟིན་མེད་སེམས་ཁྲལ་ངང་ལ། །མི་ཚེ་སྡུག་ལ་བསྐྱལ་ལོ། །ནོར་
འདོད་ནོར་ཕྱིར་ཆོས་བཙོངས། །ལུས་འཚོ་སྡིག་ལྟུང་ཕུང་པོ། །ནོར་བཞག་སྡིག་ལྟུང་ཁྱེར་ནས། །གཏིང་
ཟབ་དམྱལ་བར་འགྲོའོ། །ཆེན་པོ་བཟང་པོར་རློམ་རྣམས། །རང་རྒྱལ་གཞན་འཕམ་བསམ་པས། །གཡོ་
སྒྱུ་སྣ་ཚོགས་བྱེད་ཅིང་། །ཁག་ངན་གཞན་ལ་བསྒྱུར་རོ། །ནམ་འཆི་ངེས་མེད་མ་དྲན། །ལས་འབྲས་སླུ་
མེད་མ་ཤེས། །ཆང་འཐུང་ར་རོ་མྱོས་ཏེ། །མི་ཚེ་གར་སོང་མ་ཤེས། །གློ་བུར་འཆི་བས་དྲངས་ཏེ། །ངན་
- 430 -



()༄༅། །གསུང་མགུར་ལེ་ཚན། །༼ཏ༽
སོང་གནས་སུ་ལྷུང་ཚེ། །མྱ་ངན་ངུ་འབོད་བྱེད་ལས། །ཅི་བྱེད་འགྱོད་ཀྱང་ཕྱིས་སོ། །ཐམས་ཅད་མི་ཤེས་
རྨོངས་པས། །ཕན་པའི་བྱ་བ་དོར་ནས། །གནོད་པའི་མི་དགེར་འབད་པས། །ཐར་མེད་གཡང་ལ་ལྷུང་
ངོ༑ །ཁམས་གསུམ་འཁོར་བའི་དུར་ཁྲོད། །ཤ་ཁྲག་རུས་པས་བཀང་བའི། །སྐྱེ་འཆི་མཐའ་མེད་འདི་
ལ༑ ༑ད་དུང་མི་སྐྱོ་གླེན་པ། །འགའ་ཞིག་སྐྱོ་ཡང་སྡུག་བསྔལ། །སྤོང་ཐབས་བསླབ་གསུམ་དོར་ནས། །
སྟོང་པ་ཧར་སང་བསྒོམས་ནས། །ཕྱི་ཕྱིར་འཁོར་བར་འཁོར་རོ། །མཐའ་མེད་མར་གྱུར་འགྲོ་རྣམས། །
དྲིན་ཅན་སྙིང་ནས་ཤེས་པའི། །ཕན་འདོད་ཁ་ཙམ་མིན་ན། །ཡ་རབས་ཐེག་ཆེན་རིགས་ཡིན། །རང་
འདོད་ཕུགས་སུ་བཅུག་པའི། །ཕན་འདོགས་སྨིན་མ་ཟིང་ཟིང་། །རྐྱེན་ངན་འགག་ལ་བབས་ཚེ། །རང་
འདོད་རང་མཚང་སྟོན་ནོ། །སྙིང་རྗེ་སེམས་བསྐྱེད་བརྟན་ན། །ལུས་ངག་ཡིད་ཀྱི་སྤྱོད་པ། །ཅི་བྱེད་ཕྱིན་
དྲུག་ཉིད་ལས། །མི་འདའ་རྒྱལ་སྲས་སྤྱོད་པ། །མཉམ་གཞག་མི་གཡོ་དྭངས་པར། །འཁོར་འདས་རྒྱུ་
འབྲས་ཆོས་རྣམས། །རྟོག་བཏགས་མི་བསླུའི་སྣང་བ། །རང་བཞིན་སྟོང་པར་འཆར་རོ། །སྟོང་བཞིན་
སྣང་བའི་རྟེན་འབྱུང་། །མ་དག་རྒྱུ་འབྲས་སྤངས་ཏེ། །དག་པ་རབ་འབྱམས་རྒྱུ་འབྲས། །རྒྱུད་ལ་བསྟེན་
ནས་འཚེངས་སོ། །ཁྱི་ལོ་དབྱར་མཚམས་སྐབས་སུ། །རང་གཞན་སྤྱོད་པ་སྣ་ཚོགས། །སེམས་ལ་ཤར་
ནས་བྲིས་པ། །གཞན་ལ་སུན་འབྱིན་མིན་ཀྱང་། །རང་སྤྱོད་ངན་པའི་བྱད་གཟུགས། །མེ་ལོང་འདི་ན་
གསལ་བས། །གནོང་ལ་ཕོག་ན་སྤྱོད་ངན། །ངན་པར་ཤེས་ནས་སྤོངས་མཛོད། །ཨ་ཅང་རྩེད་མོ་བྱས། །
ད་དུང་སྔར་བཞིན་མཛོད། །འཁོར་བ་སྟོངས་དོགས་ཡོད། །ཨ་ཅང་ཀུ་རེ་བྱས། །དོགས་པ་མི་དགོས་
འདུག །རེ་ཞིག་བློ་བདེ་མཛོད། །མངྒལཾ།། །།
༈ ན་མོ་མཉྫགྷོ་ཥཱ་ཡ། ཀ་ཤིའི་རས་ལ་སྣུམ་ཐིག་ཞེན་པ་ལྟར། །ཁ་དོག་དབྱིབས་ལེགས་ལུས་ཕྲར་
ཆགས་པའི་སེམས། །ག་ན་གནས་ཀྱང་མ་ཐུལ་རབ་བྱུང་གཟུགས། །ང་ཅག་ད་དུང་འཁོར་བའི་ཕྱི་མཐའ་
རིང༑ ༑ཅ་རེ་མོ་བཙུན་རེག་པ་བསྟེན་བྱེད་ཅིང་། །ཆ་ལུགས་ངུར་སྨྲིག་གོས་འཆང་ཞི་དུལ་ཚུལ། །ཇ་
ཆང་གླུ་གར་བག་མེད་ཅི་དྲན་སྤྱོད། །ཉ་མོ་ལྕགས་ཀྱུས་དྲངས་ལྟར་ངན་འགྲོར་འགྲོ། །ཏ་ལེ་འབར་བའི་
མར་མེའི་རེག་པ་ཡིས། །ཐ་མ་སྲོག་དང་འབྲལ་ཡང་ཕྱེ་མ་ལེབ། །ད་ལྟ་བཀག་ཀྱང་མི་ཁེག་འབད་ནས་
མཆོང་། །ན་ཚ་བཟོད་མེད་མྱོང་བཞིན་འཆི་བ་ལྟར། །པ་སངས་ལྟར་དཀར་སོ་ཡི་གེ་སར་རྒོད། །ཕ་
རོལ་བསླུ་བའི་ཟུར་མིག་རྩེད་འཇོ་ལ། །བ་ལང་བོང་བུ་ལྟ་བུར་སྤྱོད་བྱེད་པ། །མ་ལུས་འགྲོ་བས་བསྟོད་
ཀྱང་དམ་པས་སྨོད། །ཙ་རེ་ཁུ་ཁྲག་འཛག་པའི་དབང་པོའི་སྒོ། །ཚ་གྲང་དམྱལ་བར་འཁྲིད་པའི་སླུ་བྲིད་
- 431-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ལ༑ ༑ཛ་ལང་དམུ་རྒོད་སེམས་ཀྱིས་འཇུག་པ་རྣམས། །ཝ་སྐྱེས་ལྟ་བུར་ཉོན་མོངས་ཁྱི་ཡིས་བཅོམ། །ཞྭ་
གོས་སྤྲུལ་ཞིང་མི་མེད་ལུང་སྟོང་འགྲིམ། །ཟ་རུ་གང་བྱུང་ཙམ་གྱི་ཆོག་ཤེས་ཅན། །འ་འུར་མངོན་ཤེས་ཐོ་
ཅོའི་བཟང་རྫུ་མཁན། །ཡ་མཚན་ཅན་གྱིས་འཇིག་རྟེན་འདི་ཀུན་བསླུས། །རྭ་དང་ལྐོག་ཤལ་མེད་པའི་
བ་ལང་ཁྱུས། །ལ་ལུང་ཐམས་ཅད་གང་བས་བསྟན་པ་བསྣུབས། །ཤ་ཚ་རང་ལ་བལྟ་བའི་ཤེས་ལྡན་
རྣམས། །ས་སྟེང་མི་ལུས་ཐོབ་ཚེ་བག་ཡོད་བསྟེན། །ཧ་ཅང་མངོན་མཚན་མ་ཆེ་དམན་ས་བཟུང་། །ཨ་
མར་གྱུར་ཚད་བྱང་ཆུབ་ཆེན་པོར་དྲོངས། །ཨ་རེ་ལོད་ཀྱི་རང་རྒྱུད་དུག་གསུམ་འདིས། །ཧ་ལའི་དུག་
ལྟར་ཐར་པའི་སྲོག་རྩ་གཅོད། །ས་ཆེན་ལྟ་བུར་ཉེས་སྤྱོད་ཀུན་གྱི་གཞི། །ཤ་རུས་སེམས་ལ་བདག་དང་
བདག་གིར་བལྟ། །ལ་ལ་གང་ལ་ཆགས་དེར་གཞན་དག་སྡང་། །ར་ལུག་ལྟ་བུར་གནས་ལུགས་དོན་ལ་
རྨོངས། །ཡ་མཚན་ལས་ཀྱི་ཁྱད་པར་སྣ་ཚོགས་ལས། །འ་དེ་འོ་དེའི་ཀུན་རྫོབ་ཅི་ཡང་བཀྲ། །ཟ་མ་མ་
ནིང་མིན་པའི་མི་ལུས་རྟེན། །ཞ་ལོང་གླེན་ལྐུགས་མིན་པ་འདི་ཐོབ་དུས། །ཝ་ལྟར་ལྟོ་ཕྱིར་མི་འཁྱམ་
དབེན་པ་བསྟེན། །ཛ་ཡའི་གསུང་རབ་སྙིང་པོ་སྐྱེས་བུ་གསུམ། །ཚ་གྲང་ལྟོགས་སྐོམ་ཁྱད་དུ་བསད་ནས་
བསྒོམ། །རྩྭ་སྦུར་ལྟ་བུའི་འདི་སྣང་འཁྲི་བ་ཆོད། །མ་ལུས་ཉམ་ཐག་འགྲོ་བ་མཐའ་དག་པ། །བ་ལང་
ལྟར་རྨོངས་བདེ་འདོད་སྡིག་ལ་རེམ། །ཕ་མ་བླང་དོར་གོ་ལོག་འདི་དག་རྣམས། །པ་ར་མི་ཏའི་རྒྱ་
ཆེན་སྤྱོད་ལ་འགོད། །ན་རྒ་འཆི་བའི་རླབས་འཁྲུགས་སྲིད་མཚོ་ཆེ། །ད་ལྟ་རང་དབང་ཡོད་ཚེ་མ་བརྒལ་
ན༑ ༑ཐ་ཆད་མི་ཁོམ་གནས་སུ་ལྷུང་བའི་ཚེ། །ཏ་ཐཱ་ག་ཏའི་ཐུགས་རྗེས་སྐྱོབ་པར་དཀའ། །ཉ་གང་སྟོན་
ཟླ་ལྟར་མཛེས་བདེ་གཤེགས་སྐུ། །ཇ་སོགས་འདོད་སྲེད་སྤངས་ནས་ལ་འུར་སྒྲུབས། །ཆ་ལུགས་རབ་
བྱུང་དྲང་སྲོང་ཆེན་པོའི་ཚུལ། །ཅ་ག་དྲན་ཤེས་བརྟན་པོས་བདག་འཛིན་འདུལ། །ང་དང་གཞན་རྣམས་
བདེ་འདོད་མཉམ་པའི་སེམས། །ག་ལ་ཐུག་ཀྱང་མི་དོར་དམ་འཆའ་བ། །ཁ་ཙམ་མིན་པ་ཀུན་ཏུ་སྦྱངས་
བྱས་ནས། །ཀ་མ་ལ་ལྟར་ཉེས་སྤྱོད་འདམ་མི་གོས། །ལུས་ངག་སེམས་ལ་དབང་ཐོབ་དམ་པ་རྣམས། །
བྱམས་པའི་ཆུས་བརླན་སྙིང་རྗེའི་རྩ་བ་ལས། །བྱང་སེམས་མྱུ་གུ་ཕྱིན་དྲུག་སྡོང་པོ་རྒྱས། །སྐུ་གསུམ་
འབྲས་བུས་སྲིད་ཞིའི་དབུལ་ཕོངས་སེལ། །མངྒལཾ།། །།
༈ ཕལ་རྣམས་འདི་ཙམ་ཁོ་ནས་ཆོག་པར་འཛིན། །འགའ་ཞིག་རྒྱུ་འབྲས་སྐྱེ་བ་མེད་པར་སྨྲ། །གི་ཞན་
དག་བདག་དང་དབང་ཕྱུག་བྱེད་པོར་འདོད། །ཆ་མེད་རྟག་དངོས་བདག་ཉིད་ཐར་པ་དང་། །གྲོལ་ལམ་
འཁྲུས་དང་མཆོད་སྦྱིན་ལྷ་མཉེས་ཟེར། །ལ་ལ་བེམ་རིག་མར་མེ་ཤི་བ་ལྟར། །རྒྱུན་ཆད་ལྷག་མེད་མྱ་
- 432 -



༄༅། །གསུང་མགུར་ལེ་ཚན། །༼ཏ༽ ཡ
ངན་འདས་པ་དང༌། །རྟག་གཅིག་བདག་མེད་རྟོགས་པ་ཐར་ལམ་ཟེར། །ལ་ལ་ཉོན་ཡིད་སྤངས་ནས་
ཀུན་གཞི་ཉིད། །གནས་འགྱུར་ལྷག་བཅས་དེ་འགགས་ལྷག་མེད་སྨྲ། །ཁ་ཅིག་ཕྱི་ནང་ཆོས་རྣམས་
བདེན་ཞེན་བློ། །ས་བོན་བཅས་སྤངས་ཐར་བ་ཡིན་ནོ་གསུངས། །བོད་ཀྱི་བློས་བྱས་ཐེག་པ་མཐོན་པོ་
རྣམས། །མུ་སྟེགས་དང་མཚུངས་རྟག་དངོས་ཡོན་ཏན་ཀུན། །ཡེ་ནས་རྫོགས་པ་སེམས་ཅན་ཀུན་ལ་
ཡོད༑ ༑དེ་ཉིད་བླ་མས་རང་ངོ་སྤྲད་བྱས་པས། །ངོ་འཕྲོད་ཙམ་གྱིས་སངས་རྒྱས་ཞེས་བརྗོད་ཀྱི། །འདི་
ལ་ས་ལམ་རིམ་པ་མེད་ཅེས་སྨྲ། །དེང་སང་ས་སྟེང་ཐམས་ཅད་ལུགས་འདིས་ཁྱབ། །རྨོངས་དང་ལེ་ལོ་
ཅན་ལ་ཤིན་ཏུ་མཁོ། །ལྟ་བ་རྟོགས་ལ་ལས་འབྲས་སྤང་བླང་མེད། །སྔགས་པ་རྣམས་ལ་སྤྱོད་པ་བཀག་
པ་མེད། །མ་དག་འཁོར་བ་མེད་ཅིང་སྣོད་བཅུད་ཀུན། །ཡེ་ནས་ལྷ་དང་གཞལ་ཡས་ཁང་ཡིན་ཟེར། །མ་
དག་ལས་འབྲས་ཚད་མས་མ་གྲུབ་པའི། །གྲུབ་མཐའ་འདི་ནི་ཆད་ལྟའི་མཐར་ཐུག་ཡིན། །ཚོགས་
གཉིས་གང་གིས་མ་བསྒྲུབས་རྟག་དངོས་ཀྱིས། །སངས་རྒྱས་འདོད་པ་རྟག་ལྟའི་མཐར་ཐུག་ཡིན། །རྟག་
ཆད་སྨྲ་བ་འདི་ཀུན་སྐད་གསང་མཐོ། །ཨ་མ་ཆོས་ལྟར་བཅོས་པས་སངས་རྒྱས་བསྟན། །མིང་གི་ལྷག་
མར་བྱས་འདི་སུ་ཡིས་འཆོས། །སྙིགས་མའི་དུས་སུ་ཐར་པ་འདོད་པ་རྣམས། །སྨྲ་བ་མ་མང་རང་སེམས་
བཏུལ་ན་བཟང་། །དེ་སྐད་གསུངས་ལ་ཡིད་ཆེས་ནང་ནས་སྐྱེས། །འོན་ཀྱང་སྟོན་པ་གང་དེའི་བཀའ་
དྲིན་དྲན། །མི་སྨྲ་གནས་པ་བློ་ཡིས་མ་བཟོད་དོ། །ཅེས་པ་ཡང་བྱམས་པས་བྲིས། །མངྒལཾ།། །།
༈ མཆོག་གི་དངོས་གྲུབ་ཕྱག་རྒྱ་ཆེན་པོ་ལ། །ཅི་དགར་དབང་བསྒྱུར་གྲུབ་པའི་དབང་ཕྱུག་ཆེ། །
མཁས་བཙུན་བཟང་པོའི་རྣམ་རོལ་གང་དེ་ཡི། །ཞབས་སེན་ཆུ་སྐྱེས་འགྲོ་བའི་གཙུག་རྒྱན་དྲུང་། །དད་
ཟས་གཤིན་ཟས་ཟིལ་དངར་གྱིས་མྱོས་པའི། །རྐང་དྲུག་རྒན་པོ་མུ་ཅོར་འདི་སྐད་ལོ། །སྔོན་ཚེ་ཡུན་རིང་
དུས་ནས་སྤངས་པ་དང་། །རྟོགས་པའི་ལེགས་ལམ་བྱ་བ་བྱས་ཟིན་ཀྱང་། །བྱིས་པ་བླང་དོར་གནས་ལ་
རྨོངས་པ་རྣམས། །དྲང་ཕྱིར་དང་པོའི་ལས་ཅན་ངང་ཚུལ་གྱིས། །སླར་ཡང་མཁས་བྱའི་གནས་ཀུན་ལ་
སྦྱངས་པས། །འདིར་ཡང་མཁས་བཙུན་གྲུབ་པའི་རྣམ་ཐར་གྱིས། །འཁོར་ལོ་གསུམ་གྱི་མཛད་པས་
འདའ་བ་ནས། །གསུང་སྙན་ལེགས་སྐྱེས་བཟང་པོ་སྩལ་བས་སྤྲོ། །འདི་ན་ཆ་ཚང་ལམ་ལ་སློབ་འདོད་
ཀྱང༑ །མ་ནིང་ན་ཆུང་གཞོན་ནུར་ཆགས་པའམ། །དད་སོགས་དབང་པོ་ཞ་ཉེའི་གྲི་དང་མཚུངས། །དེ་
དག་འགལ་ཟླ་རྣོ་ངར་རལ་གྲི་འདྲ། །སྙན་གྲགས་ན་ཚོད་མཐོན་པོས་མཐོན་པོར་བཏེགས། །ཉེས་ལྟུང་
ཉེས་པས་ཡང་ཡང་འོག་ཏུ་བརྡབས། །དེ་ཕྱིར་སྔོན་གྱི་དགེ་བའི་བག་ཆགས་ཀྱང་། །བོང་བ་རྦབ་ལ་
- 413-



Cy༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
བཏང་དང་ཤིན་ཏུ་མཐུན། །རྣམ་ཤེས་མར་མེའི་རྟེན་གནས་ཚེ་དང་དྲོད། །སྐད་ཅིག་རེ་རེ་བཞིན་དུ་བྲི་བྲི་
ནས་༑ ༑འབྱུང་བ་འཁྲུགས་པའི་འཁུན་པ་ཚ་དྲགས་པ། །ཐོ་རེངས་མར་མེའི་ཚིག་སྒྲ་ཇི་བཞིན་གནས། །ཉི་
མའི་བུ་ཡིས་མངགས་པའི་བྱ་མ་རྟ། །རྒ་ན་རྒུད་པས་ཉིན་བཞིན་བསུ་སྐྱེལ་རེམ། །འདི་དག་ཤེས་བཞིན་
འདི་སྣང་ལྦུ་བ་ལ། །རྟག་པར་བརྟེན་གནས་འཆའ་བ་འདི་རེ་མཚར། །ནང་གི་གནས་ཚུལ་འདི་དག་
གཞན་རྣམས་ཀྱིས། །མ་མཐོང་ཕྱི་ཚུལ་མཛེས་པས་ཡིད་དྲངས་ནས། །བདག་ལ་རེ་ལྟོས་འཆའ་བའི་ཤི་
གསོན་རྣམས། །སྨིག་རྒྱུའི་ཆུ་ལ་རེ་བའི་རི་དྭགས་འདྲ། །འདི་དག་ཕྱོགས་མཐོང་ཙམ་རེ་གོ་མོད་ཀྱི། །ཧ་
ཅང་དུས་རིང་ཞིག་ནས་འདྲིས་འདྲིས་པའི། །སྙིང་གི་གྲོགས་པོ་འདི་ཡིས་ང་མ་དོར། །ངས་ཀྱང་རྒྱལ་
བས་ཕྱེ་ཡང་འདི་མ་དོར། །ད་དུང་བརྩེ་ཆེན་མཐུ་ལྡན་སུ་ཡིས་ཀྱང་། །སྨྲ་མཁས་ཐབས་དང་རྫུ་འཕྲུལ་
ཅི་བསྟན་ཀྱང་། །ཁོ་བོ་མཆེད་གྲོགས་མི་ཕྱེད་རྡོ་རྗེ་ཉིད། །དེ་ཙམ་དོན་གནས་གནས་ཚུལ་རྗེན་པར་
ཕྱུང༑ །རྣལ་འབྱོར་དབང་ཕྱུག་བྱེ་བའི་འཁྲུངས་རབས་ཀྱི། །རིན་ཆེན་ཕྲེང་བ་སྤྱི་གཙུག་རྒྱན་ཐོབ་པའི། །
སྐལ་ལྡན་འདི་དག་ངོ་མཚར་གནས་གྱུར་པ། །མི་བཟད་ཞུགས་ཕུང་དབུས་ཀྱི་ཆུ་སྐྱེས་འདྲ། །མི་གཙང་
འཁོར་བའི་འདམ་གྱི་དབུས་དག་ཏུ། །སྙིང་རྗེ་སྨོན་ལམ་གྲུང་པོའི་ས་བོན་ལས། །འཁྲུངས་པའི་དམ་པ་
ཁྱེད་འདྲ་ཉེས་པའི་དྲིས། །ནམ་ཡང་གོས་པའི་གོ་སྐབས་ག་ལ་ཞིག །འོན་ཀྱང་ཚུལ་བསྟན་སྙན་པོའི་ཆུ་
འཛིན་ལས། །དུས་མཐར་བབས་པའི་རྩིང་སྤྱོད་བ་མོ་ཡིས། །ཚུལ་ཁྲིམས་དྲི་བསུང་འཐུལ་བའི་ངུར་
སྨྲིག་གི། །པད་དཀར་གཞོན་ནུ་མོག་པོར་བྱས་ཀྱི་དོགས། །ཕྱི་ནང་ཀུན་གཙང་རྣམ་ཐར་པདྨའི་སྦུབས། །
ཕྱག་ཆེན་ཆོས་དྲུག་སྦྲང་རྩིས་གཡུར་ཟ་ཞིང་། །མཆོག་དམན་སྐྱེ་བོའི་ཐོད་དུ་འཆིང་འོས་པ། །ནགས་སུ་
དེངས་པའམ་ཀུན་གྱིས་སྤྱིས་བཀུར་མཛོད། །སྲོང་པོར་སྨྲ་བའི་ཀོ་ཀི་ལ། །ཁྭ་ཏའི་ཡིད་ལ་མི་འབབ་
ཀྱང་༑ ༑ལྷོ་ཕྱོགས་དྲིའུ་ལྷས་སྐྱེད་ཚལ་སོང་། །སྤྲུལ་སྐུའི་ཕྱག་སོར་ཡལ་གར་བོབ། །ཤིང་ལོ་རོ་བརྒྱའི་
བཅུད་ལྡན་དང་། །ལྷ་རེག་དྲི་མེད་འདི་ཕུལ་ཞིག །ཟླ་ཚེས་ལའོ།། ། །
༈ ལགས། ཚང་མ་སྐུ་ཁམས་བཟང་བ་ནས་གཞུང་བཟང་པོ་རྒྱུན་བསྲིངས་པའི་གནས་ཚུལ་ཞིབ་པ་
ལྷ་རྫས་བཅས་གནང་བ་བཀའ་དྲིན་ཆེ། འདིར་བན་རྒན་ཐོ་རེངས་ཁའི་མར་མེ་དང་མཚུངས་པས།
རྣམ་རིག་ལྷབ་ལྷབ་ཏུ་གསལ་ཡང་། །སྔོན་བསགས་བསོད་ནམས་ཀྱི་མར་ཁུ། །ལྷག་མ་ཅུང་ཟད་ཙམ་
ལུས་སོ། །མཐའ་དབུས་སྐྱ་སེར་གྱི་མི་རྣམས། །རེ་ལྟོས་འཆའ་ལུགས་དང་རང་སེམས། །མཐོང་ཚུལ་
འཛོལ་བ་ལ་བག་ཚ། །བཟླས་བརྗོད་སྐྱབས་སེམས་ལ་བརྩོན་མཆིས། །སྔོན་བསགས་ལེགས་བྱས་
ཁ 434 -



༄༅། །གསུང་མགུར་ལེ་ཚན། །༼ཏ༽
ཀྱིས་བསྐྲུན་པའི། །རིགས་གཟུགས་ལོངས་སྤྱོད་ཀྱི་དགའ་སྟོན། །འཆི་མེད་སུམ་རྩེན་ལ་འགྲན་པ། །རྨི་
ལམ་ཐུན་གཅིག་ཙམ་ཡིན་མཆིས། །མཐོ་རིས་ཕུན་ཚོགས་ཀྱི་པད་ཚལ། །ན་རྒས་འཆི་བདག་གི་བ་
མོས༑ ༑བློ་བུར་གཟི་མེད་དུ་བཅོམ་ཚེ། །མི་འགྱོད་རྣམ་དཀར་ལ་བརྩོན་འཚལ། །ངོ་ལྐོག་མི་མཚུངས་
པའི་ཤན་འབྱེད། །ལས་ཀྱི་གཤིན་རྗེ་འདིའི་འཇིགས་པ། །འཕུང་རྒན་ཕན་བྱེད་དུ་བརྫུ་བ། །འདོད་
ཆགས་ཞེ་སྡང་འདི་ལོད་པ། །གཏན་བདེ་གཏན་སྡུག་གི་འདམ་ཁ། །ད་རེས་ཚེ་མཇུག་འདིར་མ་ནོར། །
དེང་བྱ་སང་བྱ་ལ་མ་གཏོང་། །བཙན་ཆོད་ལྷ་ཆོས་ཤིག་མཛོད་དང་། །སྔོན་བྱོན་བློ་ལྡན་གྱི་མི་རྣམས། །
མི་ལུས་རིན་ཆེན་རེ་ཐོབ་དུས། །རང་བཞིན་འདི་ཕྱི་ཀུན་འཚེངས་པའི། །དམ་ཆོས་བདུད་རྩི་ཡིས་དོན་
གྲུབ༑ ༑མི་གཟུགས་རྐང་བཞི་ཞིག་མིན་ན། །འདི་སྣང་ལས་རོ་འདིས་ཅི་བྱེད། །ཅི་བྱེད་རང་གཞན་ལ་
ཕན་ངེས། །བསམ་སྦྱོར་དགེ་ངེས་ཤིག་མཛད་འཚལ། །བན་རྒན་སྲོག་རླུང་གི་འཆལ་གཏམ། །ཅི་
དྲན་ཐོལ་བྱུང་དུ་སྨྲས་པ། །ཤར་གྲོལ་དུས་མཉམ་གྱི་མི་རྣམས། །དབྱིངས་ཁྲེལ་མི་འཇུག་པ་འཚལ་ལོ།།
འདི་སྣང་དགའ་སྐྱིད་ཀྱི་ཆུ་ལྦུར། །རྐྱེན་ངན་རླུང་དམར་ལས་བསྐྱབ་ཕྱིར། །ཇོ་ཤཱཀ་དགེ་འདུན་གྱི་སྡེ་
ལ༑ ༑མཆོད་འབུལ་སྨན་ཆོག་ལ་འབད་འཚལ། །ལྷ་རྫས་གཟུངས་ཆུ་དང་བཅས་ཏེ། །མཚམས་ཁང་
དབེན་པ་ནས་ཕུལ་ལོ།། །།
༈ རྣམ་པ་ཀུན་ཏུ་འཁོར་བའི་ཕུན་ཚོགས་ལ། །ཡིད་བརྟན་མེད་ཅིང་ལས་འབྲས་མི་བསླུ་བ། །མ་
བརྗེད་ཏུ་རེ་དྲན་པའི་སྐྱོ་ཤས་ཀྱིས། །བག་མེད་ཁྲིམས་མེད་བྱ་བ་མ་ལུས་སྤོངས། །ཁྲོ་རྒྱལ་རྟ་མཆོག་
རོལ་པའི་དྲག་སྔགས་ཀྱིས། །གནོད་བྱེད་གདོན་བགེགས་རྡུལ་དུ་རློག་པ་དང་། །ཡིད་བཞིན་འཁོར་
ལོའི་འོད་ཟེར་དྲུག་སྐོར་གྱིས། །ཞི་སོགས་རབ་འབྱམས་ལས་ཀུན་འགྲུབ་པར་མཛོད། །ཆོས་རྒྱལ་ཡབ་
སྲས་དགོངས་པ་སྐོང་བ་དང་། །ཉམ་ཐག་འགྲོ་ལ་བྱམས་སྐྱོང་ཆེ་བ་དང་། །རང་གི་འདི་ཕྱིའི་ལེགས་
ཚོགས་སྤེལ་བ་ལ། །བློ་ལྡན་མཛངས་པ་ཁྱོད་ཀྱིས་ཞིབ་ཏུ་དཔྱོད། །འདི་ནས་མ་བརྗེད་སེམས་ཀྱིས་
དཀོན་མཆོག་ལ། །བཞེད་དོན་ཇི་བཞིན་འགྲུབ་པའི་གསོལ་འདེབས་བྱེད། །རབ་དཀར་རྟེན་དང་
སྔགས་མདུད་བཅས་པ་འདི། །ཕུར་བུ་ལྕོག་ནས་ཕུལ་བ་དགེ་ལེགས་འཕེལ། །ཞེས་པ་འདི་གཉིས་ནག་ཆུ་
དཔོན་མགྲོན་གཉེར་སྤྱི་ཕུ་ནས་ལ་ཕུལ་བའོ། །
༈ འདུ་འཛིའི་དབེན་གནས་མེ་ཏོག་མདངས་ཅན་དུ། །ཚེ་དང་སྒྲུབ་པ་སྙོམས་པའི་སྔགས་རམས་
པ༑ ༑ཡེ་ཤེས་སྐལ་ལྡན་ཆོས་ལ་བསྐུལ་བྱེད་པའི། །སྙིང་གཏམ་ཆོས་ཀྱི་སྙིང་པོ་འདི་གསན་འཚལ། །ཚེ་
5 -



HO
༄༅། །ཕུར་ལྕོག་ངག་དབང་བྱམས་པའི་གསུང་འབུམ། ༼༡༽
འདིའི་ཞེན་པ་ཅི་ཆུང་མཛད་པའི་ངོས། །ངེས་འབྱུང་བྱང་སེམས་ཡང་དག་ལྟ་བ་དང་། །སྐྱེ་འཆི་བར་དོ་
སྐུ་གསུམ་ལམ་འཁྱེར་གྱིས། །འབྲས་བུའི་སྐུ་གསུམ་དངོས་སུ་བསྒྱུར་བྱེད་པའི། །ཚང་ལ་མ་ནོར་རྒྱལ་
བ་གཉིས་པའི་བསྟན། །འདི་ལ་བགོ་སྐལ་མ་ཕམ་པ་ཞིག་མཛོད། །ཟབ་ཟབ་སྙད་པའི་རྭ་རཱི་ཆོས་ལྟར་
སྣང༑ ༑བྱ་སླ་བྱས་རྗེས་མེད་ལ་ཡིད་མ་བརྟོན། །ཚུམ་ཚུམ་མིག་དང་ཧཱུྃ་ཧཱུྃ་ཕཊ་ཕཊ་ཀྱིས། །རང་གཞན་
མགོ་བོ་བསྐོར་ལ་སྙིང་རྗེ་མཛོད། །ངེས་ངེས་བརྟན་བརྟན་ཚད་མས་དྲངས་པ་ཡི། །མི་རྟག་མི་བརྟན་
སྣང་སྟོང་རྟེན་འབྱུང་དོན། །ཡང་ཡང་དྲན་པས་བླང་དོར་ཞིབ་པར་མཛོད། །ཆ་ཚང་ལམ་གྱི་རྒྱུ་ཚོགས་མ་
ཚང་བའི། །འབྲས་བུ་ཡོན་ཏན་ཀུན་ཚང་མ་རེ་མཛོད། །རྒྱུ་ཚོགས་ཚང་བའི་ཉམས་ལེན་རྒྱུན་བསྲིངས་
ན༑ ༑འབྲས་བུ་རྒྱུ་རྗེས་བྱེད་པ་ཤེས་པར་མཛོད། །གང་ཞིག་དད་མོས་ལྡན་པའི་སློབ་མ་ལ། །བླ་མ་
ས་ཐག་རིང་ཡང་སེམས་ཐག་ཉེ། །དད་པ་མེད་ལ་དེ་ཉིད་གོ་ལྡོག་པས། །དངོས་གྲུབ་རྩ་བ་བླ་མ་རྗེས་
དྲན་མཛོད། །འདོད་དོན་འགྲུབ་ཕྱིར་འདིར་ཡང་མཆོག་གསུམ་གྱི། །ཐུགས་རྗེ་བསྐུལ་བའི་གསོལ་
འདེབས་ཅིས་ཀྱང་ཞུ། །རྟེན་དུ་སྔགས་མདུད་ལྷ་རྫས་དྲི་བྲལ་བཅས། །ཕུར་བུ་ལྕོག་ནས་ཟླ་ཚེས་དགེ་
བར་ཕུལ། །མངྒལཾ།། །།
༈ སྐྱིད་གྲོང་ཕུག་པོ་ཆེ་ཡི་དབེན་གནས་སུ། །མང་ཐོས་ཚུལ་ལྡན་འདོད་ཆུང་ཆོག་ཤེས་ཅན། །ཡེ་
ཤེས་རྒྱལ་མཚན་ཞེས་བྱའི་དད་ལྡན་པ། །བྱ་བཏང་ཆོས་ལ་བསྐུལ་ཕྱིར་འདི་སྐད་སྨྲ། །འཁོར་བའི་བདེ་
སྡུག་དང་མཐོ་དམན། །རྨི་ལམ་སྒྱུ་མ་ལྟར་མཐོང་ནས། །རྙེད་དཀའ་དོན་ཆེན་གྱི་དལ་འབྱོར། །དམ་
ཆོས་ཁོ་ན་ལ་འབད་པས། །སྔོན་བྱོན་མཁས་པ་ཡིས་རྗེས་སུ། །སྐྱོ་མེད་ངལ་མེད་དུ་སྟེགས་པས། །མི་
མེད་ལུང་སྟོང་དུ་འདུག་པ། །དཔོན་མེད་གཡོག་མེད་ཀྱི་སྐྱིད་པ། །འདི་སྣང་དགུན་དུས་ཀྱི་ཉི་ཐུང་། །
རྟག་འཛིན་གདོན་ཆེན་གྱིས་བསླུས་པས། །དོན་མེད་རྣམ་གཡེང་ལ་ཟད་པའི། །དོན་མེད་མཁས་རློམ་
ཚོ་སྐྱོ་བ། །རེ་མེད་ལྟོས་མེད་ཀྱི་བན་རྒན། །གཉེན་མེད་བཤེས་མེད་ཀྱི་ཡུལ་དུ། །ལོང་མེད་སྐྱོ་མེད་ཀྱི་
བརྩོན་འགྲུས། །འཁྲུལ་མེད་གདམས་ངག་ལ་འབད་དོ། །མཐའ་མེད་འཁོར་བ་ཡི་ཕྱི་མཐར། །སླུ་མེད་
བླ་མ་དང་དམ་ཆོས། །འབྲལ་མེད་སྙིང་ཕུག་ཏུ་བཅུག་ནས། །གྲངས་མེད་འགྲོ་བ་ཀུན་སྐྱབས་སོ། །ཕུན་
ཚོགས་ཡོན་ཏན་གྱི་གཏེར་ཆེན། །སྐྱབས་གནས་རིན་ཆེན་ནི་རྣམ་གསུམ། །བན་རྒན་ཆོས་མེད་དུ་འཆི་
ཚེ༑ ༑མ་གཡེལ་ཐུགས་རྗེ་ཡིས་གཟིགས་ཤིག།
༈ སྐྱིད་གྲོང་མེ་ཏོག་མདངས་ཅན་དུ། །རི་དྭགས་རྨས་མ་ལྟར་བཞུགས་པ། །སྔགས་རམས་ཡེ་ཤེས་
ལར་བའབ་
ས་རx
ལྟ
- 436 -



༈ ༄༅། །གསུང་མགུར་ལེ་ཚན། །(ཏེ）
སྐལ་ལྡན་ལ། །ཆོས་ཀྱི་བསྐུལ་མ་འདི་སྐད་དོ། །རྙེད་དཀའ་དོན་ཆེའི་རྟེན་བཟང་ཐོབ་དུས་འདིར། །
ནམ་འཆི་ཆ་མེད་ལས་འབྲས་སླུ་མེད་དང་། །བདེ་སྡུག་ངེས་མེད་འཁོར་བའི་ངང་ཚུལ་ལ། །སྐྱོ་ཤས་དྲག་
པོ་སྙིང་རྗེ་སེམས་བསྐྱེད་སྒོམས། །སྙིང་རྗེ་ཤུགས་དྲག་སངས་རྒྱས་ཐོབ་འདོད་བློས། །རྒྱལ་སྲས་སྤྱོད་
པ་སྤྱི་དང་བྱེ་བྲག་ལ། །ཤར་སྒོམ་འདུན་པ་སྨོན་ལམ་ཡང་ཡང་མཛོད། །རང་ཡུལ་ཉེ་དུ་ལོངས་སྤྱོད་
ཀུན་དོར་ནས། །ཆ་མེད་ཡུལ་དུ་གྲོགས་མེད་གཅིག་པུ་རུ། །ཡེངས་མེད་སྒྲུབ་ལ་བརྩོན་པ་རྒྱུན་བསྲིང་
བ༑ ༑དཔེ་མེད་ངོ་མཚར་གནས་སུ་ཁོ་བོས་འཚལ། །ད་དུང་དེ་བཞིན་མཛད་པས་སྐུ་ཚེ་འདི། །དོན་
ལྡན་མཛོད་དང་ལས་འབྲས་མི་བསླུ་བས། །ཕྱི་མའི་ཚེ་རབས་ཀུན་ཏུའང་དེ་བཞིན་འགྱུར། །འདི་ཕྱིའི་
རེ་བ་ཇི་བཞིན་འགྲུབ་པའི་ཕྱིར། །འདིར་ཡང་གསོལ་འདེབས་བསྔོ་སྨོན་ཡང་ཡང་ཞུ། །ལྷ་རྫས་སྔགས་
མདུད་བཅས་ཏེ་ཟླ་ཚེས་ལ། །ཕུར་བུ་ལྕོག་ནས་ཕུལ་བ་དགེ་ལེགས་འཕེལ། །མངྒལཾ།། །།
༈ ན་མོ་རཏྣ་གུ་རུ། མགོན་མེད་སྐྱེ་འགྲོ་ཡོངས་ལ། །མ་ལྟར་བརྩེ་གདུང་ཆེ་བ། །སྐྱབས་གནས་བླ་མ་
མཆོག་གསུམ། །མྱུར་དུ་ཐུགས་རྗེས་གཟིགས་ཤིག །སྔོན་ཚེ་ཐོག་མེད་དུས་ནས། །མི་ཁོམ་གནས་སུ་
འཁྱམས་ཏེ། །ལན་ཅིག་ཐོབ་པའི་དལ་འབྱོར། །སྟོང་ལོག་མཁན་ལ་གཟིགས་ཤིག །མཐོ་དམན་གང་
དུ་སྐྱེས་ཀྱང་། །ན་རྒའི་རྒུད་པས་དེད་ནས། །འཆི་བདག་གཤིན་རྗེས་ཟིན་ཏེ། །འགྱོད་ཅིང་འཚེར་ལ་
གཟིགས་ཤིག །ད་ལྟ་རང་དབང་ཡོད་དུས། །འདི་སྣང་གཡེང་བས་ཁྱེར་ནས། །ཆོས་ཀྱི་ལག་རྗེས་མེད་
པར༑ ༑ངན་འགྲོར་མཆོང་ལ་གཟིགས་ཤིག །དགྲ་འདུལ་གཉེན་སྐྱོང་རྣམས་དང་། །ཆོས་རྗེས་གྲོང་ཆོག་
འགྲིམས་ནས། །སྡིག་ལྟུང་ཁུར་པོས་ནོན་ཏེ། །ངན་འགྲོར་ལྟུང་ལ་གཟིགས་ཤིག །འདི་སྣང་ཟས་ནོར་
ལོངས་སྤྱོད། །རྫས་མེད་ཆུ་ཡི་རི་མོར། །ཤི་སྦྱར་དམ་དུ་བཟུང་ཡང་། །དབང་མེད་འདོར་ལ་གཟིགས་
ཤིག ཐར་མེད་འཁོར་བའི་གཡང་ས། །སྡུག་བསྔལ་གསུམ་གྱི་བཙོན་ར། །འདི་ནས་ཐར་པའི་ཐབས་
མཆོག །བསླབ་གསུམ་རིན་ཆེན་སྩོལ་ཞིག །ཡང་ཡང་དྲིན་གྱིས་བསྐྱངས་པའི། །མ་རྒན་རིགས་དྲུག་
སེམས་ཅན། །ང་ལས་གཅེས་པར་བཟུང་སྟེ། །ཕན་བདེའི་བསམ་སྦྱོར་སྩོལ་ཞིག །འགྲོ་རྣམས་རང་ཉིད་
གཅིག་པུས། །སངས་རྒྱས་ས་ལ་འགོད་པའི། །སྙིང་སྟོབས་གོ་ཆ་བགོས་ཏེ། །ཚོགས་གཉིས་གོམས་
པར་མཛོད་ཅིག །ང་དང་ང་ཡིར་འཛིན་པའི། །འཇིགས་ཚོགས་གདོན་གྱིས་མྱོས་པའི། །ཤིན་ཏུ་རྨོངས་
པ་བདག་ལ། །ཤེས་རབ་སྒྲོན་མེ་སྩོལ་ཞིག །ཐ་མལ་སྣང་ཞེན་རྨི་ལམ། །སྣང་བ་ཙམ་དུ་རྟོགས་ཏེ། །ཅི་
སྣང་དག་པར་འཆར་པའི། །ཡེ་ཤེས་སྒྲོན་མེ་སྤོར་ཞིག །མ་འོངས་ཚེ་རབས་ཀུན་ཏུ། །བླ་མ་དམ་པ་མཇལ་
- 437 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ནས༑ ༑བཀའ་བཞིན་སྒྲུབ་པའི་མཆོད་པས། །མཉེས་པ་སྒྲུབ་པར་བྱིན་རློབས། །མདོར་ན་འདི་ནས་
བཟུང་སྟེ། །དུས་དང་གནས་སྐབས་ཀུན་ཏུ། །ཡེ་ཤེས་སྤྱན་གྱིས་གཟིགས་ལ། །སངས་རྒྱས་ཐོབ་པར་
མཛོད་ཅིག །རྨད་བྱུང་སྲས་བཅས་སོགས་བྱའོ། །ཀུན་དགའ་གྲགས་པས་བསྐུལ་ནས་བྱམས་པས་བྲིས། །མངྒལཾ།། །།
༈ ཕན་བདེ་མ་ལུས་འབྱུང་བའི་གནས་གཅིག་པུ། །མཉམ་མེད་བུ་རམ་ཤིང་པའི་བཤད་སྒྲུབ་ཀྱི། །
བསྟན་དང་བསྟན་འཛིན་ཀུན་ལ་གུས་འདུད་ཅན། །ཆོས་རྒྱལ་བསོད་ནམས་སྟོབས་རྒྱས་བདག་ལ་
དགོངས། །མགོན་ཁྱོད་ཟག་མེད་ཆོས་དབྱིངས་བདེ་བ་ལས། །སླར་ཡང་གཟུགས་སྐུའི་བཀོད་པ་
མཐའ་ཡས་པས། །བསྟན་འགྲོའི་ལེགས་ཚོགས་རྒྱ་ཆེར་སྤེལ་བ་དང་། །བདག་སོགས་དགྱེས་བཞིན་
རྗེས་སུ་བཟུང་དུ་གསོལ། །རྣམ་པ་ཀུན་ཏུ་ཁྱོད་དང་མི་འབྲལ་ཞིང་། །ཁྱོད་ཀྱི་མཛད་པ་བཟང་པོ་ཇི་སྙེད་
པ༑ ༑བཀའ་བཞིན་བསྒྲུབས་པའི་ལེགས་བྱས་བསོད་ནམས་མཐུས། །ཀུན་མཁྱེན་གོ་འཕང་མྱུར་
དུ་ཐོབ་པར་ཤོག །ཅེས་པའང་བྱམས་པས་བྲིས།། །།
༈ འཕགས་པ་སྤྱན་རས་གཟིགས་ལ་ཕྱག་འཚལ་ལོ། །སྐྱེ་འགྲོ་ཀུན་དང་ཁྱད་པར་གངས་ལྗོངས་
ཀྱི༑ ༑བསྟན་དང་འགྲོ་བའི་ལེགས་ཚོགས་པད་དཀར་ཚལ། །ཀུན་ཏུ་རྒྱས་མཛད་ཆོས་རྒྱལ་བཀའ་དྲིན་
ཅན༑ ༑གུས་པས་འདུད་དོ་ཐུགས་རྗེས་བསྐྱང་དུ་གསོལ། །ཁྱོད་ཀྱི་བཀའ་དྲིན་གྱིས་འཚོ་བདག་ཅག་
རྣམས། །བྱིས་ཕུག་ཐང་བསྐྱུར་ཉམ་ཐག་སྨྲེ་ངག་འདི། །གསན་ནས་རྣམ་པ་ཀུན་ཏུ་མགོན་ཁྱོད་ཀྱིས། །
རྗེས་སུ་བཟུང་ནས་བདེ་ལེགས་མ་ལུས་སྩོལ། །འཇིག་རྟེན་དབང་ཕྱུག་མི་རྗེའི་ཚུལ་འཛིན་པ། །ཁྱོད་
ཉིད་གང་དུ་བཞུགས་པའི་གནས་མཆོག་དེར། །བདག་ཅག་སྨོན་ལམ་མཐུན་པས་སྐྱེ་བ་དང་། །ཁྱོད་
ཉིད་མཉེས་པ་ཁོ་ན་འགྲུབ་པར་ཤོག །ཅེས་པའང་བྱམས་པས་བྲིས།། །།
༈ མགུར་མ་འདོད་བའི་རེ་སྐོང་ཞེས་བྱ་བ་བཞུགས་སོ། །ན་མོ་གུ་རུ། ལྷོ་འཛམ་གླིང་ཡངས་པའི་བྱང་ཕྱོགས་
ན༑ ༑མཐའ་གངས་རིའི་རྭ་བས་བསྐོར་བའི་ལྗོངས། །ས་པདྨ་འདབ་བརྒྱད་ལྟེ་བའི་སྟེང་། །གནམ་འཁོར་
ལོ་རྩིབས་བརྒྱད་ཕུབ་པའི་འོག །ལོགས་བཀྲ་ཤིས་རྟགས་བརྒྱད་མཚན་པའི་དབུས། །དཔལ་ར་ས་
འཕྲུལ་སྣང་གཙུག་ལག་ཁང་། །དེར་ལྷ་མིའི་སྐྱབས་གནས་བླ་ན་མེད། །ལྷ་ཇོ་ཤཱཀ་རྣམ་གཉིས་གཟི་
འོད་འབར། །གནས་དེ་ཡི་བྱང་གི་ཕྱོགས་ངོས་ན། །རི་གླང་ཆེན་གཡུལ་དུ་ཞུགས་འདྲའི་མགོར། །དུང་
གཡས་འཁྱིལ་འདྲ་བའི་ཕ་བོང་སྟེང་། །རྗེ་བློ་བཟང་གྲགས་པའི་སྒྲུབ་ཁང་ན། །ཕ་འགྲན་ཟླ་མེད་པའི་
རིན་པོ་ཆེ། །མཚན་དགེ་ལེགས་རྒྱ་མཚོའི་དཔལ་ཡོན་ཅན། །འཁོར་ཁྲིམས་ལྡན་རྣམ་གྲོལ་དོན་གཉེར་
- 438 -



（ི》 ༄༅། །གསུང་མགུར་ལེ་ཚན། །ཏི
དབུས། །རྒྱུད་མཁས་བཙུན་བཟང་པོས་བརྒྱན་ནས་བཞུགས། །ཁོང་དང་པོ་ཐོས་བསམ་སྒྲོ་འདོགས་
བཅད། །བར་བསམས་པས་གཞུང་ལུགས་གདམས་པར་ཤར། །མཐར་སྒོམ་པས་ཉམས་མྱོང་ཚད་མ་
འཁྲུངས། །ཕ་བླ་མའི་རྣམ་ཐར་སྙིང་ནས་དྲན། །ཕྱི་འདུལ་བའི་ཀུན་སྤྱོད་ཉན་ཐོས་ཚུལ། །ནང་བདག་
གཞན་མཉམ་བརྗེའི་རྒྱལ་སྲས་སྤྱོད། །གསང་རྡོ་རྗེའི་ཐུགས་མངའ་རྣལ་འབྱོར་པ། །ལར་བསམས་
ཞིང་མཚན་ལྡན་བླ་མ་དྲན། །ནང་བདུད་རྩི་བརྙེས་པའི་འབྲས་བུའི་རྟགས། །ཕྱི་པགས་པའི་མདངས་
གསལ་དབང་པོ་དྭངས། །སྐུ་ལྟ་བས་ངོམས་པ་མེད་པ་དེ། །དུས་ད་ལྟ་མཇལ་ན་དགའ་བ་ལ། །གསུང་
དབང་པོ་མཐོ་དམན་ཀུན་དང་འཚམས། །ཚིག་མང་ཉུང་རན་ཞིང་རྣ་བར་སྙན། །དོན་ཉམས་མྱོང་འབྲེལ་
བའི་ལེགས་བཤད་དེ། །དུས་ད་ལྟ་ཐོས་ན་སྐྱིད་པ་ལ། །ཐུགས་མི་རྟོག་ཡེ་ཤེས་རྒྱ་མཚོ་ཆེ། །བྱམས་
སྙིང་རྗེའི་རྦ་རླབས་སྣ་ཚོགས་གཡོ། །སྐུ་གསུམ་གྱི་ནོར་བུའི་གཏེར་ཆེན་དེ། །དུས་ད་ལྟ་ཐོབ་ན་སྤྲོ་བ་
ལ༑ ༑ཆོས་སྡེ་སྣོད་གསུམ་གྱི་སྙིང་པོའི་དོན། །ལམ་ཚང་ལ་མ་ནོར་སྐྱེས་བུ་གསུམ། །དཔལ་ཨ་ཏི་ཤ་
ཡི་ཐུགས་བཅུད་དེ། །དུས་ད་ལྟ་ཐོས་ན་ཅི་མ་རུང་། །རྗེ་མཚན་ལྡན་བླ་མ་གཙུག་ཏུ་འཁུར། །ལམ་བྱང་
ཆུབ་སེམས་ལ་རྩེ་གཅིག་སྦྱངས། །གྲོགས་དགེ་འདུན་འདུས་པ་རྒྱ་མཚོ་དེ། །དུས་ད་ལྟ་འཛོམ་ན་དགའ་
བ་ལ། །ཕ་བླ་མ་དྲན་པའི་གདུང་དབྱངས་འདི། །ཡིད་དད་པས་བསྐུལ་ནས་དབང་མེད་སྨྲས། །གནས་
གར་བཞུགས་དག་པའི་ཞིང་ཁམས་ནས། །ཐུགས་བརྩེ་བས་མྱུར་དུ་གཟིགས་སུ་གསོལ། །བླ་མ་དྲན་
དབྱངས་འདི་མི་ཏཱིའི་མིང་ཅན་ཞིག་གིས་བྱས་སོ།། །།
༈ རྟེན་འབྲེལ་གྱི་གླུ་ཆུང་བཞུགས་སོ། །ཕ་བླ་མ་དམ་པའི་ཞབས་ལ་ཕྱག་འཚལ་ལོ། །ཕ་ཡུལ་དང་ཉེ་དུ་ཐག་
བསྲིངས་ནས། །དབེན་གནས་སུ་བླ་མ་སྤྱི་བོར་བསྒོམས། །རྩེ་གཅིག་ཏུ་གསོལ་བ་བཏབ་པ་ན། །ཀུན་
རྟོག་ལ་འཆར་སྒོ་འདི་འདྲ་སྣང་། །དབྱར་དུས་ཀྱི་ཉི་ཆར་འདྲེས་པའི་མཁར། །མཚར་སྡུག་གི་འཇའ་
ཚོན་རྣམ་པར་བཀྲ། །སྣང་ཙམ་དུ་ངོ་མཚར་ལྟད་མོ་ཆེ། །ཡུད་ཙམ་དུ་མི་རྟག་བཙལ་ན་མེད། །རང་
བཞིན་གྱིས་དག་པའི་ཆོས་དབྱིངས་དང་། །བཟང་ངན་གྱི་ལས་འབྲས་མ་འདྲེས་གསལ། །སྣང་ཙམ་དུ་
བདེ་སྡུག་སླ་མེད་འབྱིན། །ཡུད་ཙམ་དུ་མི་རྟག་བཙལ་ན་མེད། །གཉིད་བསླད་ཀྱི་ཤེས་པའི་སྣང་ངོ་ན། །
རྨི་ལམ་གྱི་དགྲ་གཉེན་བདེན་བདེན་འདྲ། །རྨི་མཁན་གྱིས་སྐྱེས་བུའི་སྣང་ངོ་ཙམ། །སད་དུས་སུ་དྲན་
ཙམ་གང་ནའང་མེད། །བདེན་ཞེན་གྱིས་དམ་དུ་བསྡམས་དུས་སུ། །དགྲ་གཉེན་གྱི་ཕན་གནོད་བདེན་
བདེན་འདྲ། །ཐ་སྙད་དུ་བློ་ཡི་སྣང་ངོ་ཙམ། །བདེན་མེད་དུ་རྟོགས་དུས་རིག་ངོར་མེད། །བདེན་མེད་ལ་
- 439 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
བདེན་པར་ཞེན་ཞེན་པས། །རང་ཅག་རྣམས་འཁོར་བར་གཏན་དུ་འཁྱམས། །བདེན་མེད་ལ་བདེན་
མེད་དུ་ལེགས་རྟོགས་པས། །དམ་པ་རྣམས་གོ་འཕང་དམ་པར་གཤེགས། །སྒྱུ་མ་ཡི་སྔགས་རྫས་ཀྱིས་
སྤྲུལ་པའི། །མཛེས་སྡུག་གི་མཆོར་མོས་གཞན་སེམས་འགུག །དེ་བཞིན་དུ་ཚོགས་གཉིས་སྔགས་རྫས་
ཀྱིས༑ ༑སྤྲུལ་པ་ཡི་གཟུགས་སྐུས་གདུལ་བྱ་སྡུད། །རྒྱུ་རྐྱེན་ཀུན་ཚོགས་པའི་པི་ཝང་སྒྲས། །འགྱུར་ཁུག་
གི་གདངས་ཀྱིས་ཀུན་དགའ་བསྐྱེད། །ཡན་ལག་ཀུན་རྫོགས་པའི་ཚངས་དབྱངས་ཀྱིས། །སྐལ་ལྡན་ལ་
བླང་དོར་གནས་ཀུན་སྟོན། །རྙོག་པ་དང་བྲལ་བའི་མཚོ་ནང་ན། །ཉི་ཟླ་དང་སྐར་མའི་གཟུགས་ཀུན་
གསལ། །སྒྲིབ་གཉིས་ཀྱི་རྙོག་པ་དང་བྲལ་བའི། །ཡེ་ཤེས་ལ་ཀུན་བྱང་ཆོས་ཀུན་གསལ། །རྣམ་རྟོག་
དང་འབད་རྩོལ་མི་མངའ་ཡང་། །ཡིད་བཞིན་གྱི་ནོར་བུས་རེ་བ་སྐོང་། །དེ་བཞིན་དུ་བླ་མའི་འཕྲིན་ལས་
ཀྱང༑ །རྣམ་རྟོག་དང་འབད་རྩོལ་མེད་བཞིན་འབྱུང་། །སེམས་བསྐྱེད་དང་ཕྱིན་དྲུག་བསྡུ་བཞི་སོགས། །རྒྱུ་
རྐྱེན་གྱི་ཁྱད་པར་དེ་དང་དེས། །ལེགས་བྱས་ཀྱི་བླ་མའི་ཡོན་ཏན་ཀུན། །མ་འདྲེས་པར་སོ་སོར་ཡིད་ལ་
བཀོད། །རྟེན་འབྲེལ་ལ་དད་པས་ཕྱག་འཚལ་ལོ། །རྟེན་འབྲེལ་ཀུན་འཛོམས་པའི་མཆོད་པ་འབུལ། །རྟེན་
འབྲེལ་ཙམ་རྫུན་པའི་སྡིག་ལྟུང་བཤགས། །རྟེན་འབྲེལ་གནད་རྟོགས་ལ་རྗེས་ཡི་རང་། །རྟེན་འབྲེལ་གྱི་
གཟུགས་སྐུ་རྟག་བཞུགས་ནས། །རྟེན་འབྲེལ་གནད་ཇི་བཞིན་བསྟན་དུ་གསོལ། །རྟེན་འབྲེལ་གྱི་
བསོད་ནམས་ཅི་བསགས་པས། །རྟེན་འབྲེལ་གྱི་སྐུ་གཉིས་ཐོབ་པར་ཤོག །རྟེན་འབྲེལ་གྱི་འཕྲིན་ལས་
ལྷུན་གྲུབ་པས། །རྟེན་འབྲེལ་ལ་རྨོངས་པའི་འགྲོ་རྣམས་ལ། །རྟེན་འབྲེལ་དུ་འཁོར་ཚུལ་ལེགས་བསྟན་
པས༑ ༑རྟེན་འབྲེལ་ལ་བླང་དོར་མ་ནོར་བར། །རྟེན་འབྲེལ་གྱི་ས་ལམ་ཀུན་རྫོགས་ཏེ། །རྟེན་འབྲེལ་གྱི་
སྐུ་གསུམ་གཞལ་ཡས་སུ། །རྟེན་འབྲེལ་ཀུན་འབད་མེད་འགྲིག་པར་ཤོག །རྟེན་འབྲེལ་གྱི་གླུ་ཆུང་ཨ་
ལ་ལ།། །།
༈ ཡིན་པ་བཅུའི་གླུ་དབྱངས་བཞུགས་སོ། །སྐུ་དགེ་ལེགས་དུ་མའི་འབྲས་བུས་སྤྲས། །གསུང་དད་ལྡན་རྒྱ་
མཚོའི་རེ་བ་སྐོང་། །ཐུགས་མཁྱེན་བརྩེ་ནུས་ལྡན་བླ་མ་ལ། །དུས་བྱང་ཆུབ་བར་དུ་སྐྱབས་སུ་མཆི། །མི་
ཀུན་གྱི་རེ་བ་ཆེ་ན་ཡང་། །རང་སེམས་རྒྱུད་ཆོས་དང་མི་མཐུན་ཚུལ། །ཚིག་བཟང་པོའི་ན་བཟས་མ་
བསྒྲིབས་པར། །དོན་གནས་ཚུལ་གཅེར་བུའི་གླུ་ཞིག་ལེན། །རྗེ་མཁན་སློབ་དམ་པར་མངོན་སུམ་དུ། །
རྒྱུད་སྡོམ་པས་བསྡམས་པར་ཁས་བླངས་ནས། །གལ་གཏུག་ན་ཅི་ཡང་ཕོད་པ་འདི། །སེམས་ཆོས་ལ་
དྲེད་པའི་འབྲས་རྟགས་ཡིན། །རང་སྤྱོད་འདོད་ཡུལ་དང་ཕྲད་པའི་ཚེ། །སྤང་དཀའ་ཡང་བླང་དོར་མི་
ག་
-44-



༄༅། །གསུང་མགུར་ལེ་ཚན། །༼ཏ༽
བྱེད་པར། །སྤྱད་ཆོག་པའི་ལུང་ཁུངས་འཚོལ་བ་འདི། །ཕུགས་རང་ཉིད་བསླ་བའི་མགོ་སྐོར་ཡིན། །
སེམས་དུག་གསུམ་ཁོ་ནའི་བྲན་གྱུར་ཀྱང་། །གནས་དབེན་པར་ཆོས་པའི་ཚུལ་བཟུང་ནས། །ལུས་དགེ་
སྦྱོང་ཆ་ལུགས་འཆང་བ་འདི། །ཁོང་དད་ལྡན་བསླུ་བའི་གཡོ་སྒྱུ་ཡིན། །རང་ཆོས་དང་ཅུང་ཟད་མི་མཐུན་
ཀྱང༑ ༑དཔེ་མང་པོ་ཀླགས་ནས་ཚིག་སྐམ་བཟུང་། །ཁ་ཕྱིར་ལྟའི་བཤད་ཡམས་སྐམ་པོ་འདི། །འཕྲལ་
འཚོ་བ་སྒྲུབ་པའི་ལག་ཆ་ཡིན། །ལམ་ཚུལ་བཞིན་སྟོན་པའི་བཤེས་གཉེན་ལ། །ཆོས་ཟབ་མོའི་བཀའ་
དྲིན་མི་བསམ་པར། །སྐྱོན་ཅུང་ཟད་ཙམ་ལའང་རྟོག་པ་འདི། །ནང་དོན་སྙིང་གཏིང་ནས་རུལ་བ་ཡིན། །རྟེན་
དལ་འབྱོར་མི་ལུས་ཐོབ་དུས་སུ། །དོན་ཆེན་པོའི་སྙིང་པོ་མི་ལེན་པར། །ཚེ་འདིའི་དོན་འབའ་ཞིག་སྒྲུབ་
པ་འདི། །དོན་མེད་པའི་སྦྱིན་པ་འཕྱར་བ་ཡིན། །སྔར་གྲངས་མེད་ཐོབ་པའི་སྲིད་འབྱོར་ལ། །བསླུ་ངེས་
པའི་གནས་ཚུལ་མི་སེམས་པར། །དུས་གཏན་དུ་ཕན་པར་རེ་བ་འདི། །གསོད་ངེས་པའི་དཔོན་ལ་མགོ་
གཏད་ཡིན། །དྲིན་ཆེ་བའི་མཁའ་མཉམ་འགྲོ་བ་ལ། །དྲིན་གཟོ་བའི་བསམ་པ་མི་བསྟེན་པར། །ལར་
གང་གནོད་འབའ་ཞིག་བྱེད་པ་འདི། །རང་གསོད་པའི་རལ་གྲི་རང་བརྡུངས་ཡིན། །ཆོས་མ་བརྟགས་
ཡོད་ཡོད་འདྲ་བ་ལ། །བློ་མཛངས་པས་ཚུལ་བཞིན་མི་དཔྱོད་པར། །དེ་ཁོ་ནར་ཞེན་པའི་གྲོགས་པོ་
འདི༑ ༑སྙིང་ནང་དུ་དགྲ་བོ་བཞུགས་པ་ཡིན། །ནང་ཉམས་ལེན་མེད་པའི་མཁས་པ་དང་། །ལས་རྒྱུ་འབྲས་
མི་ཤེས་བཙུན་པ་དང་། །སེམས་རིན་ཆེན་མེད་པའི་བཟང་པོ་གསུམ། །ཡིན་སྨྲས་ཀྱང་སྨྲས་པ་ཙམ་ཞིག་
ཡོད༑ ༑དེ་ཡིན་པ་བཅུ་ཡི་གླུ་དབྱངས་འདི། །རང་སྤྱོད་ལ་རང་(ཞེས་ཞེ་)ཁྲེལ་ནས་བླངས། །ད་དེ་དག་
བཟློག་པའི་ཉམས་ལེན་གྱིས། །མཁའ་མཉམ་གྱི་འགྲོ་བ་སྒྲོལ་བར་ཤོག །ཝཱ་གིནྡ་མེ་ཏྲིས་སྨྲས་སོ། །
རྒྱུད་ང་རྒྱལ་དྲེགས་པས་མཐོ་བ་དང་། །བློ་གཏི་མུག་མུན་པས་བསྒྲིབས་པ་དང་། །ཡིད་ཕྱོགས་ལྷུང་
གདོན་གྱིས་མྱོས་པ་ཡི། །མི་དེ་དག་སྙིང་ལ་འདི་མི་འབབ།། །།
༈ བླ་མ་རྒྱང་འབོད་བཞུགས་སོ། །རྗེ་སྤངས་རྟོགས་མཐར་ཕྱིན་མགོན་མེད་མགོན། །ཕ་གཏན་གྱི་སྐྱབས་
གནས་རིན་པོ་ཆེ། །གནས་སྤྱི་གཙུག་རྒྱན་དུ་རྟག་བཞུགས་ནས། །མཆོག་ཐུན་མོང་དངོས་གྲུབ་སྩལ་དུ་
གསོལ། །མགོན་ཁྱོད་ཀྱིས་བསྐལ་པ་དུ་མ་རུ། །དྲིན་གཞལ་དཀའི་འགྲོ་རྣམས་འདྲེན་པའི་ཕྱིར། །ཚོགས་
མཐའ་ཡས་བསགས་ནས་སྐུ་གསུམ་གྱི། །དཔལ་ཐོབ་ནས་གདུལ་བྱ་ལས་ཅན་རྣམས། །ཐབས་སྣ་
ཚོགས་ཚུལ་གྱིས་སྨིན་གྲོལ་མཛད། །ལར་ད་དུང་དྲིན་ཅན་མཐའ་ཡས་པས། །དབྱིངས་སྤྲོས་བྲལ་བདེ་
ལ་མ་ཆགས་པར། །སྐུ་མཚན་དཔེའི་སྣང་བ་རབ་བསྟན་ནས། །ཆོས་ཟབ་རྒྱས་དུ་མ་གསུང་བར་
- 441-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ -
གསོལ། །ཁྱེད་རྡོ་རྗེའི་སྐུ་ལ་མངའ་བརྙེས་བཞིན། །ངེད་ཐ་མལ་སྣང་ངོར་འཆི་འཕོ་སྐད། །ལས་ངན་
པས་བསྒྲིབས་པ་བདག་འདྲ་བས། །ཁྱེད་དག་པའི་སྐུ་རུ་མི་མཇལ་དགོངས། །སྐུ་ཐ་མལ་ཚུལ་དུ་ཕེབས་
པ་ཡང་། །སླར་བསྡུས་ནས་ཟབ་ལམ་སུ་ལ་ཞུ། །དེ་མ་ཞུས་བླང་དོར་ཇི་ལྟར་ཤེས། །དེ་མ་ཤེས་སྒོམ་
སྒྲུབ་ཇི་ལྟར་བྱེད། །དེ་མ་བྱས་བྱང་ཆུབ་ཇི་ལྟར་འཐོབ། །དེ་མ་ཐོབ་ཁྱེད་ཀྱི་བཞེད་དོན་གང་། །དོན་དེ་
ཚོ་བསམས་ནས་བླ་མ་དྲན། །ཡང་བསམས་ན་དུག་སྦྲུལ་ཚང་ལྟ་བུའི། །གནས་འཇིགས་རུང་འཁོར་
བའི་འབྲོག་དགོན་འདིར། །ངེད་མ་རྒན་ལོང་བ་ཐང་བསྒྱུར་ནས། །ཁྱེད་ཞི་བདེར་བཞུགས་པ་རིགས་
ལགས་སམ། །དོན་དེ་ཚོ་བསམ་ཞིང་སྐྱོ་བ་སྐྱེ། །ལར་བསམ་ཞིང་རྗེ་བཙུན་བླ་མ་དྲན། །དེ་སྣང་ཚུལ་
འདི་འདྲ་བྱུང་ལགས་ཀྱང་། །རང་ལས་ངན་སྒྲིབ་པས་མ་བསྒྲིབས་ན། །ཕ་བླ་མའི་སྐུ་ལ་སྐྱེ་འཆི་མེད། །
མཚན་བརྗོད་དཀའི་བླ་མར་དད་ལྡན་ན། །རྗེ་བླ་མ་རྟག་པར་སྙིང་དབུས་བཞུགས། །དེ་ཤེས་ནས་སྒོ་
གསུམ་གུས་ཕྱག་འཚལ། །ཡིད་འཕྲོག་པའི་མཆོད་སྤྲིན་རྒྱ་མཚོས་མཆོད། །སྡིག་ཀུན་བཤགས་དགེ་ལ་
རྗེས་ཡི་རང་། །དུས་རྟག་བཞུགས་ཆོས་འཁོར་བསྐོར་དུ་གསོལ། །དགེ་འདིས་མཚོན་བྱང་ཆུབ་ཆེན་པོར་
བསྔོ༑ ༑དུས་འདི་ནས་བྱང་ཆུབ་ཆེན་པོའི་བར། །ཕ་དྲིན་ཅན་ཁྱེད་དང་མི་འབྲལ་ཞིང་། །མགོན་ཁྱོད་ཀྱི་
བཀའ་བཞིན་བསྒྲུབ་པའི་མཐུས། །ཁྱེད་ཅི་འདྲ་དེ་འདྲ་ཁོ་ནར་ཤོག །ཅེས་སྨྲས་སོ།། །།
༈ ངེས་འབྱུང་གི་བསམ་པའི་ལམ་བླ་མ་རྒྱང་འབོད་ཐུན་མོང་མ་ཡིན་པ་བཞུགས་སོ། །བསམ་མི་ཁྱབ་ཡོན་ཏན་མངའ་
དགེ་ལེགས་མཚན། །བསམ་བཞིན་དྲན་བཀའ་དྲིན་ལ་འཁོར་ཐབས་མེད། །བསམ་མི་ཁྱབ་ཉེས་
དམིགས་ཅན་འཁོར་བ་འདི། །བསམས་བཞིན་སྐྱོ་འདི་ལས་སྐྱོབས་ཐུགས་རྗེ་ཅན། །ཧ་ཅང་རང་
སྙིགས་དུས་འགྲོ་སྤྱོད་པ་ངན། །སྐྱབས་གནས་གཞན་དག་ཞིང་གཤེགས་རང་ཅག་ལུས། །ཉམ་ཐག་
འགྲོར་ལྷག་པར་བརྩེ་དགེ་ལེགས་མཚན། །གང་དུ་བཞུགས་མྱུར་དུ་བྱོན་ཐུགས་རྗེས་བཟུང་། །རྙེད་
པར་དཀའ་འཇིག་པར་སླ་དལ་འབྱོར་རྟེན། །ངེས་པར་འདོར་ནམ་འདོར་མེད་ཚེ་འདིས་བསླུ། །སྐྱེ་བ་
ལེན་ལས་ཀྱི་ལེན་མི་དགེ་མང་། །ངན་འགྲོར་སྐྱེ་དེ་ལས་སྐྱོབས་ཐུགས་རྗེ་ཅན། །སྐྱབས་སུ་སོང་ལས་
འབྲས་བསམ་བདེ་འགྲོར་སྐྱེ། །དེ་ལྟར་མདོ་ཕུགས་སུ་བསླུ་སྲིད་འབྱོར་རྣམས། །དེ་ལྟར་ཤེས་བསླབ་
གསུམ་རེམ་རང་ཙམ་ཐར། །ཞི་བའི་རྒུད་འདི་ལས་སྐྱོབས་ཐུགས་རྗེ་ཅན། །རང་དང་འདྲ་མཁའ་མཉམ་
འགྲོ་ལས་ཉོན་ཅན། །ཕ་མར་ཤེས་གཅེས་པར་འཛིན་སྙིང་རྗེ་སྐྱེས། །དེ་དོན་དུ་བྱང་ཆུབ་འདོད་ཚོགས་
གཉིས་གསོག །སངས་རྒྱས་འཐོབ་གནས་དེར་དྲོངས་ཐུགས་རྗེ་ཅན། །འཁོར་འདས་ཆོས་འདི་དག་
-442-



( ༄༅། །གསུང་མགུར་ལེ་ཚན། །ཏེ༽
ཀུན་སྣང་ངོར་བདེན། །བཙལ་ན་མེད་སྨིག་རྒྱུའི་ཆུས་རི་དྭགས་བསླ། །སླ་ཆོས་ཀུན་བསླུ་བར་རིགས་སླུ་
མེད་དེ། །ཇི་བཞིན་སྟོན་རྟོགས་པར་མཛོད་ཐུགས་རྗེ་ཅན། །ཐུན་མོང་ལམ་བསྐོར་ཐག་རིང་རྡོ་རྗེའི་
ཐེག །དེར་འཇུག་སྒོ་སྨིན་བྱེད་དབང་དངོས་གྲུབ་གཞི། །དམ་ཚིག་སྡོམ་གྲོལ་བྱེད་ལམ་རིམ་པ་
གཉིས། །ཉེ་ལམ་འདིས་མྱུར་དུ་སྒྲོལ་ཐུགས་རྗེ་ཅན། །འདི་འདྲའི་ཆོས་ཚང་ལ་མྱུར་བསྒྲུབ་པར་འདོད། །
ཕ་ཡུལ་དོར་སྡེ་སྣོད་སྦྱངས་ཁྱོད་ཞབས་བསྟེན། །དབེན་པར་གནས་དམན་ཆ་བཟུང་འབད་འབུངས་
བཏོན། །ཤེས་རྒྱུད་འདི་ཇེ་གྱོང་སོང་ཐུགས་རྗེས་གཟིགས། །དམ་སྲིའི་སྤུན་གཡོ་འཕྲུལ་ཆེ་རྗེས་འཇུག་
རྣམས། །རང་མཐོང་ཆེ་སྒྲོ་སྐུར་མང་དམ་ཚིག་ཉམས། །སྦྱིན་བདག་ཀུན་ངོ་བསྲུང་དཀའ་བྱས་ཡུས་
ཆེ༑ ༑འཁོས་མེད་པོར་སྐྱབས་གཞན་མེད་ཐུགས་རྗེ་ཅན། །ཆོས་ལ་རེ་འཇིག་རྟེན་ངོར་ཆོས་ཀྱང་མེད། །
སྒྲུབ་པ་དོར་བཤད་པ་རེམ་ཕན་དུ་རེ། །ཕན་པ་མེད་རང་ཉིད་ཉམས་འདུ་ལོང་འདི། །ཕྲག་དོག་གཞི་
ཇི་ལྟར་བྱ་ཐུགས་རྗེ་ཅན། །ཁྱོད་གསུང་བཞིན་སྒྲུབ་གནས་འདིར་ཡུན་རིང་བསྡད། །ཡུན་རིང་དྲགས་
ཆགས་སྡང་འཕེལ་གང་དུ་འགྲོ། །སྐྱིད་སྡུག་ཀུན་དཀོན་མཆོག་མཁྱེན་འདོད་ཁར་མེད། །དུས་རྣམས་
ཀུན་བླ་མ་མཁྱེན་ཐུགས་རྗེ་ཅན། །ཁྱོད་བཞེད་དོན་རྗེས་འཇུག་རྣམས་ཐུགས་མཐུན་ངོས། །རང་ས་
ནས་བཤད་སྒྲུབ་ཀྱི་བསྟན་པ་སྤེལ། །ངན་ཤགས་འདིས་དགེ་རྩ་འཇོམས་དག་སྣང་སྦྱོངས། །མི་རྟག་
སོམས་རྩོད་དོན་མེད་ཐུགས་རྗེ་ཅན། །སངས་རྒྱས་བསྟན་སྤྲིན་བར་གྱི་ཉི་མ་འདྲ། །དལ་འབྱོར་རྟེན་ཆུ་
འགྲམ་གྱི་ནས་ཕུང་འདྲ། །ཚངས་སྤྱོད་གྲོགས་ཚོང་དུས་ཀྱི་མགྲོན་པོ་འདྲ། །རྩོད་ལོང་མེད་དགེ་ལ་
འབུངས་ཐུགས་རྗེ་ཅན། །དགྲ་འདུལ་དང་གཉེན་སྐྱོང་འདིས་སྔར་ཡང་བསླུས། །ཟིན་པ་མེད་ཞོག་
ལ་ཐོང་རང་སེམས་ཐུལ། །རྣམ་རྟོག་འདིས་ལས་ངན་སོག་དྲན་པས་བཟུང་། །རྒོད་པོའི་སེམས་དུལ་
བར་མཛོད་ཐུགས་རྗེ་ཅན། །ཆགས་སྡང་གཞི་རང་གཞན་ཀུན་རྨི་ལམ་འདྲ། །བརྟགས་ན་མེད་གང་ལ་
རྩོད་གནས་ལུགས་སོམས། །རྟོག་མེད་མཛོད་ཉེས་ཀུན་འགག་འདུན་མ་ལེགས། །འདི་ཕྱི་ཀུན་གནས་
སྐབས་ཀུན་བླ་མ་མཁྱེན། །རྐྱེན་ངན་ཀུན་ཞི་བར་མཛོད་བླ་མ་མཁྱེན། །ས་ལམ་ཀུན་རྫོགས་པར་
མཛོད་བླ་མ་མཁྱེན། །དངོས་གྲུབ་ཀུན་མྱུར་དུ་སྩོལ་བླ་མ་མཁྱེན། །བླ་མ་མཁྱེན་ཡི་དམ་མཁྱེན་ཆོས་
སྐྱོང་མཁྱེན་ནོ།། །།
༈ འདོད་ཡོན་ལ་ཆགས་རང་སེམས་ལྷ་ཡི་བུ། །ཆོས་ལ་བསྐུལ་བྱེད་ལྷ་ཡི་རྔ་ཆེན་བཞུགས། །ཨོཾ་སྭསྟི། སེམས་བསྐྱེད་
རྩ་བ་དམིགས་མེད་སྙིང་རྗེའི་ཆུས། །ཡང་ཡང་བརླན་པས་ཐབས་ཤེས་ཡལ་འདབ་རྒྱས། །དོན་གཉིས་
ལ་
443-



༄༅）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
མཐར་ཕྱིན་འབྲས་བུས་རབ་བརྗིད་པའི། །ཐུབ་དབང་དཔག་བསམ་ལྗོན་པ་རྒྱལ་གྱུར་ཅིག །གང་གིས་
ལེགས་གསུང་མདོ་སྔགས་ཆོས་ཀྱི་རོས། །ལེགས་པར་ཚིམ་པའི་དགའ་བས་ལེགས་བཤད་གླུ། །ཅི་
ཡང་ལེན་པ་ཀླུ་སྒྲུབ་ཐོགས་མེད་སོགས། །གཉིས་སྐྱེས་མང་པོས་འཕགས་ཡུལ་སྐྱེད་ཚལ་གང༌། །རིང་
མོ་ཞིག་ན་ཆོས་རྒྱལ་ལོ་པཎ་སོགས། །སྨོན་ལམ་མཐུ་ལྡན་དེད་དཔོན་བརྒྱ་ཕྲག་གིས། །རྒྱ་གར་དམ་
ཆོས་རིན་ཆེན་འབྱུང་གནས་ནས། །བཤད་སྒྲུབ་དབང་གི་རྒྱལ་པོ་བོད་དུ་བླངས། །ཆོས་སྲིད་འབྱོར་པ་
སྲིད་པའི་མིག་འབར་བས། །གངས་ཅན་ལྗོངས་འདིའི་རྒུད་པའི་མུན་ཀུན་བསལ། །དེ་ཉིད་གླང་དར་སྒྲ་
གཅན་ཁ་རླངས་ཀྱིས། །ཕྱོགས་འདིའི་འགྲོ་ལ་ཡུན་རིང་སྣང་མ་གྱུར། །དེ་ནས་བྱང་ཆུབ་འོད་ཀྱི་སྨོན་
ལམ་དང༌། །འགྲོ་འདིའི་སྤྱི་མཐུན་བསོད་ནམས་རྒྱ་མཚོ་ལས། །ཨ་ཏི་ཤ་དང་རྒྱལ་བའི་འབྱུང་གནས་
ཀྱིས༑ ཉི་ཟླ་ཟུང་གཅིག་ཐུབ་བསྟན་རྒྱན་དུ་གྱུར། །ཐུབ་བསྟན་རྒྱ་མཚོར་ཅི་དགར་ལོངས་སྤྱོད་པའི། །
ཁྲིམས་ལྡན་ངུར་སྨྲིག་འཛིན་པའི་ངང་པ་ཁྱུ། །ཐབས་ཤེས་གཤོག་ཡངས་དཀར་པོའི་གར་མང་བསྒྱུར། །
སླར་ཡང་དེ་ཉིད་ཅུང་ཟད་འགྲིབ་པའི་ཚེ། །བློ་བཟང་དཀྱིལ་འཁོར་གྲགས་པའི་གཟི་བརྗིད་འབར། །གངས་
ཅན་སྐྱེ་འགྲོའི་ལེགས་བྱས་ཤར་རིའི་རྩེར། །འཕགས་ནས་ཐུབ་བསྟན་པད་ཚལ་རྒྱས་པའི་ཚེ། །ཕྱོགས་
མེད་མཁས་པའི་རྐང་དྲུག་གཤོག་རྩལ་འགྲན། །མན་ངག་སྦྲང་རྩིས་མྱོས་ནས་ལེགས་བཤད་ཀྱི། །གླུ་
དབྱངས་འགྱུར་ཁུག་སྟོང་ཕྲག་འཐེན་པ་ན། །མདོ་སྔགས་དགོངས་འགྲེལ་ཚིག་གི་འདབ་བརྒྱ་རྒོད། །དོན་
གྱིས་གེ་སར་སོ་འཕྲེང་ངོམ་པ་བཞིན། །རྒྱལ་བ་གཉིས་པའི་ལུགས་བཟང་ལུས་ཕྲ་མའི། །བཤད་སྒྲུབ་
ལང་ཚོ་དར་ལ་བབ་པ་ཡིས། །མཁས་མང་ཡིད་ཀྱི་བརྟན་པ་ཉམས་བྱས་པས། །ཡུན་རིང་འཁོར་ལོ་
གསུམ་གྱི་རྩེད་འཇོས་བྲེལ། །དམ་པའི་རིང་ལུགས་དབྱར་དུས་ཟད་པ་ན། །མི་བཟད་སྙིགས་མའི་གྲང་
རེག་ཆེར་གཡོས་ཏེ། །བསྲེ་བསླད་བྲལ་བའི་བཤད་སྒྲུབ་འདབ་བརྒྱ་པ། །སྐད་ཅིག་ཉིད་ལ་མོག་པོར་
བྱས་པས་སྐྱོ། །ཁ་བཤད་ལྟ་བ་མཐོན་པོའི་མཁར་འཕགས་ཀྱང་། །བློ་གྲོས་འཁྱོག་པོ་རྫུན་གྱི་ར་རི་
ཅན་༑ ༑སྔགས་པར་རློམ་པ་ཚེས་པའི་ཆུ་ཤེལ་གྱིས། །མཁས་པའི་གསུང་རབ་པད་དཀར་འདབ་བརྒྱ་
ཟུམ༑ ༑སངས་རྒྱས་རང་ལ་ཡོད་པའི་ཁ་པོ་དང་། །ཉོན་མོངས་མ་སྤངས་འཚང་རྒྱའི་གདམས་ངག་འདིས།།
སྔགས་པ་སྐྱུར་དད་ཅན་རྣམས་སྦོས་པ་དང་། །བླུན་པོ་དད་ལྡན་བསླུ་བ་མཉམ་དུ་བྱས། །སྐད་ཅིག་
སེམས་ངོ་འཕྲོད་པའི་སྙན་བརྒྱུད་འདིས། །རྒྱ་ཆེན་མདོ་སྔགས་གཞུང་དང་ཤེས་རབ་མིག །ཐར་འདོད་
ཀུན་ལ་མི་མཁོའི་ཆོས་ལུགས་དང་། །ཐོས་བསམ་སྒོམ་པ་འདོར་བ་ལྷན་ཅིག་བྱས། །ཧ་ཅང་ཚིག་ལ་
- 444 -



» ༄༅། །གསུང་མགུར་ལེ་ཚན། །༼ཏ༽
ཞེན་པའི་གོ་རྒྱ་དང་། །ཚིག་གིས་རྒྱལ་ཕམ་རྩོད་པའི་ཐོས་པ་འདིས། །བློ་སྣ་ནང་དུ་བཀུག་པའི་ཉམས་
ལེན་དང་། །སྔར་བསགས་དགེ་རྩ་འཇོམས་པ་མཉམ་དུ་བྱས། །འདག་སྦྱར་མཚམས་ནས་འཇིག་རྟེན་
ཕོ་རུས་དང་། །འདི་བྱ་འདི་བྱས་སེམས་པའི་བློ་ངན་འདིས། །ཕྱི་མ་ངན་འགྲོའི་རྒྱུ་ཚོགས་བསྒྲུབ་པ་
དང་། འདི་ཕྱི་གཉིས་ཀ་མེད་པར་ཆབས་ཅིག་བྱས། །དམ་ཆོས་དར་བའི་མི་ཡི་གཙོ་བོ་རྣམས། །ཁྲེལ་
མེད་གདོལ་བའི་སྤྱོད་པ་བྱེད་པ་འདིས། །ཤན་པ་གདོལ་པ་ལས་ཀ་མེད་པ་དང་། །རང་གཞན་གཉིས་
ཀ་ཕུང་བ་དུས་གཅིག་བྱས། །བསམ་ངན་གདུག་པའི་ཆང་གིས་མྱོས་གྱུར་ཅིང་། །དམ་པས་སྨོད་པའི་སྣ་
འགས་རིང་སྐྱོང་བ། །དཀར་དང་སེར་བའི་གཉིས་འཐུང་མང་པོ་ཡིས། །འགྲོ་བའི་བདེ་སྐྱིད་པད་ཚལ་
ལྷག་མེད་བྱས། །སྒོམ་པ་སྲིད་རྩེའི་སྙོམས་འཇུག་ཐོབ་གྱུར་ཀྱང་། །སླར་ཡང་འོག་མའི་སེམས་སུ་ལྷུང་
བས་སྐྱོ། །བསམས་པ་རིག་པའི་གནས་ལྔར་མཁས་གྱུར་ཀྱང་། །དུད་འགྲོ་ཇི་བཞིན་ཚེ་འདིར་ཞེན་པས་
སྐྱོ༑ ༑ཐོས་པ་གཞུང་ལུགས་འབུམ་ཕྲག་ངག་འདོན་ཀྱང་། །རྒྱལ་པོ་གདུག་པའི་གྲོས་དཔོན་བྱེད་པས་
སྐྱོ༑ ༑འཁོར་བའི་བདེ་འབྱོར་ཇི་ལྟར་ཕུན་ཚོགས་ཀྱང་། །ཐ་མ་ངེས་པར་རྒུད་པས་འཇོམས་པས་སྐྱོ། །
གསོན་པ་འཆི་བས་ངེས་པར་འཇོམས་པ་དང་། །ལང་ཚོ་རྒ་བས་ངེས་པར་འཇོམས་པས་སྐྱོ། །ནད་མེད་
ངེས་པར་ནད་ཀྱིས་འཇོམས་པ་དང་། །འདུས་པ་ངེས་པར་སོ་སོར་འབྲལ་བས་སྐྱོ། །མཐོན་པོ་དམའ་
མོར་ངེས་པར་ལྷུང་བ་དང་། །འབྱོར་པ་ཐམས་ཅད་ངེས་པར་འདོར་བས་སྐྱོ། །ཕན་གནོད་གང་ལའང་
ཡིད་བརྟན་མེད་པ་དང་། །འདོད་པ་བསྟེན་པས་ཚིམ་པ་མེད་པས་སྐྱོ། །ལ་ལ་དགའ་བཞིན་སྡུག་བསྔལ་
རྒྱུ་ལ་འཇུག །ལ་ལ་སྡུག་བཞིན་དབང་མེད་མནར་བས་སྐྱོ། །ཀུན་ཀྱང་བདེ་འདོད་མི་དགེ་སྤྱོད་པ་
དང༑ ༑སྡུག་བསྔལ་མི་འདོད་དགེ་བ་སྤངས་པས་སྐྱོ། །མདོར་ན་འགྲོ་བའི་མགོན་པོའི་གསུང་རབ་ལས།།
འཁོར་བའི་གནས་ཚུལ་ཇི་ལྟར་གསུངས་པ་བཞིན། །འཁྲུལ་མེད་མངོན་སུམ་མཐོང་བས་སྐྱོ་བ་དང་། །
ཐུབ་པའི་གསུང་ལ་ཡིད་ཆེས་ཅུང་ཟད་རྙེད། །བླུན་པོ་རྨོངས་པ་ཆོས་རྒྱུས་མེད་པ་དང་། །ཆོས་དྲེད་
ཁེངས་པས་འགྱིང་ལ་ཅི་ཆ་ཡོད། །ཁོ་བོ་སྔོན་བསགས་དགེ་བས་དལ་འབྱོར་ཐོབ། །བརྒྱུད་ལྡན་དམ་པ་
མང་པོས་རྗེས་སུ་བཟུང་། །མདོ་སྔགས་མན་ངག་ཐུགས་ཀྱི་ཉིང་ཁུས་གསོས། །གནས་དང་གྲོགས་
སོགས་ཆོས་ཀྱི་མཐུན་རྐྱེན་ཚང་། །དེ་ཕྱིར་མནོག་ཆུང་ཚེ་འདིའི་འདུན་མ་དོར། །སྣ་ཐག་མི་ལག་མ་ཤོར་
རང་གིས་འཛིན། །ལྟོ་གོས་མཐའ་གཉིས་མ་ལྷུང་དབེན་གནས་འགྲིམས། །གཡེང་མེད་བླ་མའི་མན་
ངོག་ངོམས་པར་སྤྱོད། །སྐྱོ་ཤས་ཁྲི་སྙན་ས་ལེའི་པགས་སྟེང་ན། །ཁྲེལ་ཡོད་ངོ་ཚའི་ཀ་ཤི་ཀ་གྱོན་ཅིང་། །
པའང་
- 445-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
སྐྱབས་གནས་དཀོན་མཆོག་གསུམ་གྱི་ཐོར་ཅོག་བཅིངས། །ཚད་མེད་བཞི་ཡི་མིག་རྩ་དམར་འཁྲུགས་
ཤིང༑ །ཚངས་སྤྱོད་ཞི་དུལ་ཨག་ཚོམ་རིང་པོས་བརྗིད། །ལྷ་བཞིའི་ཚངས་སྐུད་དཀར་པོ་ལུས་ལ་
འཆང་། །སྡེ་སྣོད་གསུམ་གྱི་གསང་ཚིག་ངག་ནས་འདོན། །བསླབ་གསུམ་བདུད་རྩིས་སེམས་ཀྱི་རིལ་བ་
བཀང་། །བདག་གཞན་མཉམ་བརྗེའི་ཐབ་ཁུང་དཀར་པོའི་ནང་། །མཐའ་བྲལ་ལྟ་བའི་མེ་ལྕེ་འབར་
བའི་དབུས། །རང་ཉིད་གཅེས་པར་འཛིན་པའི་བུད་ཤིང་དང་། །འཇིག་ལྟའི་མར་ཁུ་ལྷག་མེད་བསྲེག་
ལ་བརྩོན། །བཀའ་གདམས་བྲམ་ཟེ་གཙང་མའི་རྣམ་ཐར་ལ། །གཉིས་སྐྱེས་ཕྲ་མོ་བདག་ཀྱང་ལྷག་པར་
མོས༑ ༑སྐྱབས་གནས་དཀོན་མཆོག་གསུམ་གྱི་ཐུགས་རྗེ་ཡིས། །རྣམ་ཐར་འདི་འདྲས་ཚེ་མཐར་ཕྱིན་
པར་ཤོག །དམ་པའི་རྣམ་ཐར་ཚུལ་བཞིན་བསྐྱངས་པའི་མཐར། །ཡུན་རིང་འགྲོགས་པའི་གྲོགས་
བཟང་ལུས་སེམས་གཉིས། །མ་རུངས་འཆི་བདག་ཕྲ་མས་ཕྱེ་བའི་ཚེ། །དེ་ཡི་མོད་ལ་སེམས་ཀྱི་གཞོན་
ནུ་ཡིས། །དེ་ལ་མི་འདོད་མེད་པར་དགའ་བཞིན་དུ། །སྨོན་ལམ་ཚུལ་ཁྲིམས་བཞོན་པ་ལ་རོལ་ཏེ། །མི་
ཕམ་རྒྱལ་བའི་མདུན་སར་ལེགས་བགྲོད་དེ། །རྒྱལ་སྲས་མཐུ་ཆེན་རྣམས་དང་ལྷན་ཅིག་ཏུ། །ཐེག་མཆོག་
ཆོས་ཀྱི་དགའ་སྟོན་མྱོང་བར་ཤོག །ཞིང་ཁམས་བྱེ་བར་རྒྱལ་རྣམས་བལྟ་བ་དང་། །ངོ་མཚར་མཆོད་པ་
རྒྱ་མཚོས་མཆོད་པ་དང་། །སེམས་ཅན་རྒྱ་མཚོ་སྨིན་པར་བྱ་བའི་ཕྱིར། །དཔག་མེད་ལུས་ཀྱི་བཀོད་པ་
སྟོན་པར་ཤོག །ཚོགས་གཉིས་རྒྱ་མཚོའི་ཕ་མཐར་ཕྱིན་པ་ན། །ཡོན་ཏན་རྒྱ་མཚོ་རྒྱལ་བ་སྲས་བཅས་
ཀྱི༑ ༑མཛད་པ་རྒྱ་མཚོའི་བྱེ་བྲག་ཇི་སྙེད་པ། །བསྐལ་བ་རྒྱ་མཚོར་བདག་གིས་སྤྱོད་པར་ཤོག །རྣམ་
དཔྱོད་དངུལ་དཀར་མེ་ལོང་ཡངས་པའི་ངོས། །ཀུན་ཀྱང་ཆོས་ཀྱི་བཞིན་རས་གསལ་བ་འདི། །སྔོན་
བསགས་རྣམ་དཀར་བཟང་པོའི་བྱེད་ལས་དང་། །ཡོངས་འཛིན་གསུང་གིས་བྱི་དོར་བྱས་པའི་མཐུས། །
མེ་མོ་ལུག་ལོ་ཧོར་ཟླ་བཅུ་གཅིག་པར། །སྨྲ་བཅད་མཚམས་ངོས་ཡིད་བཞིན་འཁོར་ལོ་ལ། །གསོལ་བ་
བཏབ་ཚེ་སེམས་ལ་ཤར་བ་བཞིན། །མེ་ཏྲིའི་མིང་གིས་ཕུར་བུ་ལྕོག་ཏུ་བྲིས། །མངྒལཾ།། །།
༈ ཀ་རེ་སེམས་ལ་འཕྲེང་བའི་ཉམ་ཐག་འགྲོ། །ཁ་ཙམ་མིན་པར་སྒྲོལ་འདོད་བྱང་ཆུབ་སེམས། །ག་
ན་གནས་ཀྱང་མ་བརྗེད་དུ་རེ་བ། །ང་ནི་སྐྱེས་བུ་དམ་པའི་རྣམ་ཐར་སྐྱོང་། །ཅ་རེ་ཉོན་མོངས་སྐྱེ་བའི་
ཡུལ་ཉེ་ན། །ཆ་ལུགས་ངུར་སྨྲིག་མཛེས་ཀྱང་དུག་གསུམ་འདི། །ཇ་སོགས་བཟའ་བཏུང་འདུ་འཛིའི་
རྐྱེན་གྱིས་བསྐྱེད། །ཉ་པ་གདོལ་བ་ཇི་བཞིན་ངན་འགྲོར་འགྲོ། །ཏ་ལའི་ཤིང་དྲུང་ལ་སོགས་དབེན་པ་
བསྟེན། །ཐ་མལ་སེམས་འདི་དྲན་ཤེས་བརྟན་པོ་ཡིས། །ད་རེས་དལ་འབྱོར་ཐོབ་དུས་བཏུལ་བྱས་ནས།།
-446 -



( ༄༅། །གསུང་མགུར་ལེ་ཚན། །ཏི༽ ཀ་
ན་རྒ་འཆི་སོགས་འཁོར་བའི་ཕ་རོལ་འགྲོ། །པ་སངས་ལྟར་དཀར་དགེ་བའི་ལས་རྣམས་ཀུན། །ཕ་མ་
སེམས་ཅན་ཀུན་གྱི་དོན་དུ་བསྒྲུབ། །བ་འཇོས་ཙམ་དུའང་དོན་མེད་བྱ་བ་སྤང་། །མ་ལུས་འགྲོ་ལ་
དམིགས་མེད་ངང་ནས་བསྔོ། །ཙ་ལྟར་མནོག་ཆུང་རང་དོན་སྒྲུབ་པའི་ཕྱིར། །ཚ་གྲང་སྡུག་བསྔལ་ཅི་
ཡང་སྔོན་ཆད་མྱོང་། །ཛ་ཡའི་གསུང་སྐྱེས་དགྲ་བཅོམ་ཆེ་རྣམས་ཀྱང་། །ཝ་ལྟར་སྔར་བས་གཞན་དོན་
ཁུར་མ་ཐེག །ཞྭ་གོས་ཧྲུལ་ཀྱང་སྙིང་སྟོབས་ཆེན་པོ་ཡིས། །ཟ་བྱེད་གཤིན་རྗེའི་ཟས་གྱུར་ཉམ་ཐག་
འགྲོ་༑ ༑འ་འུར་སྡིག་སྡུག་བདག་ལ་ལེན་བྱེད་ན། །ཡ་མཚན་རྒྱལ་བ་སྲས་བཅས་ཀུན་གྱིས་བསྔགས། །ར་བ་
བརྒལ་དཀའ་འཁོར་བའི་བཙོན་ཁང་འདིར། །ལ་ལ་སྐྱིད་ཀྱང་མྱུར་དུ་འོག་མར་ལྟུང་། །ཤ་རུས་པགས་
པ་མེ་ལྕེ་འབར་བས་བསྲེག །ས་གསུམ་འགྲོ་བ་ཉོན་མོངས་གདོན་གྱིས་སྨྱོ། །ཧ་ཅང་ཤུགས་དྲག་རྒྱུན་
རིང་འཁོར་བ་འདི། །ཨ་རེ་དོན་ཆེའི་དལ་འབྱོར་ཐོབ་དུས་སྤོང་། །ཨ་དོན་སྐྱེ་མེད་ཧ་ལས་ཟབ་མོའི་
དོན༑ ༑ས་སོགས་འབྱུང་བའི་ཤ་ཁྲག་ནང་གི་ལུས། །ལ་མེར་བདེན་གྲུབ་རི་བོང་ར་བཞིན་མེད། །ཡ་
མཚན་རྟེན་འབྲེལ་འ་ཅག་ཞེན་པའི་གཞི། །ཟ་པ་པོ་སོགས་བག་ལ་ཞ་བའི་བདག །ཝ་ལེ་ཡོད་མེད་
ལེགས་གསུང་ཛ་ཡའི་བཀས། །ཚ་བའི་མེ་ལྕེས་རྩྭ་ཕུང་བསྲེགས་པ་བཞིན། །མ་ལུས་སྒྲོ་སྐུར་བ་འཇོས་
ཙམ་དུ་སེལ། །ཕ་རོལ་ཞི་མཐའ་བ་དང་སྲིད་མཐར་གནས། །ན་རེ་བརྩོན་པས་ད་རེས་ཅིས་ཀྱང་
བཟློག །ཐ་མར་ཏ་ཐཱ་ག་ཏའི་གོ་འཕང་མཆོག །ཉ་གང་ཟླ་བའམ་ཇ་ཤིང་ལྗོན་པ་ལྟར། །ཆ་ཤས་ཡོན་
ཏན་ཅ་རེ་རྫོགས་པ་དེ། །ང་ཅག་ག་ལེ་མི་བྱེད་མྱུར་དུ་གྲུབ། །ཁ་བཤད་མཁས་པའི་ཀ་རེ་ཀོ་རེ་ཡིས། །
རང་གཞན་མ་བསླུ་མྱུར་དུ་བརྩོན་འགྲུས་རྩོམ། །གསལ་བྱེད་ལུགས་འབྱུང་ཀུན་རྫོབ་བྱང་ཆུབ་སེམས། །
ལུགས་ལྡོག་དོན་དམ་སེམས་བསྐྱེད་བསྒོམ་པའི་ཚུལ། །ཉམས་མཚར་ཚིགས་སུ་བྱམས་པའི་སེམས་
ཀྱིས་བྲིས།། །།
༈ ཡང་གཅིག །ན་མོ་གུ་རུ། ཕུལ་བྱུང་ཡོན་ཏན་དང་ལྡན་པས། །ཀུན་གྱི་སྤྱི་གཙུག་གིས་མཆོད་ཀྱང་།།
ཉམ་ཆུང་ལ་ལྷག་པར་བརྩེ་བའི། །བླ་མ་ལ་སྙིང་ནས་འདུད་དོ། །རང་ཉིད་ལ་རང་གིས་བརྩེ་ན། །རང་
སེམས་ལ་རང་གིས་གྲོས་འདེབས། །རང་མཚང་ལ་རང་གིས་རྒོལ་བའི། །རང་ཚིག་འདི་རང་གིས་
གསན་དང་། །སྔོན་མཐའ་མི་མངོན་པའི་འཁོར་བར། །འཁོར་བའི་བདེ་འབྱོར་ཀུན་སྤྱོད་ཀྱང་། །སེམས་ལ་
ཚིམ་པ་ཞིག་མ་བྱུང༌། །མི་བཟོད་སྡུག་བསྔལ་ཀུན་མྱོང་ཡང་། །ད་དུང་ཐར་འདོད་ཞིག་མ་སྐྱེས། །ལུས་རྟེན་
བགྲང་ཡས་ཤིག་བླངས་ཀྱང་། །ཆོས་ལྡན་མི་ལུས་ཤིག་མ་ཐོབ། །བླང་དོར་མ་ནོར་བར་སྟོན་པའི། །
- 447 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
མཚན་ལྡན་བླ་མ་དང་མ་འཇལ། །ངེས་པར་སྲིད་ཞི་ལས་སྒྲོལ་བའི། །ཐུབ་བསྟན་ཆོས་སྒོ་རུ་མ་ཚུད། །
ད་རེས་སྟབས་ལེགས་ཀྱི་དབང་གིས། །དལ་འབྱོར་ཕུན་ཚོགས་འདི་ཐོབ་ནས། །གཞོན་ནུ་ནས་རབ་ཏུ་
བྱུང་སྟེ། །ཐུབ་བསྟན་ཡོངས་རྫོགས་ཀྱི་བདག་པོ། །བཤེས་གཉེན་དུ་མ་དང་མཇལ་ཞིང་། །མདོ་སྔགས་
གཞུང་ལུགས་ཀྱི་སྙིང་པོ། །ངེས་འབྱུང་སེམས་བསྐྱེད་དང་ལྟ་བ། །རིམ་གཉིས་ཉམས་ལེན་གྱི་གནད་
རྣམས། །ཕྱོགས་འགྲོ་རེ་ལེགས་པར་གོ་དུས། །གོ་ཡུལ་སེམས་རྒྱུད་དང་འབྲེལ་ཕྱིར། །མི་རྟག་སྐྱོ་ཤས་
ཀྱིས་བསྐུལ་ནས། །ཕ་ཡུལ་ཉེ་དུ་དང་མཛའ་གྲོགས། །ལྟོས་མེད་རྒྱབ་བསྐྱུར་གཅིག་བྱས་ནས། །སྤང་
ལྗོངས་རི་སུལ་དང་ཤིང་དྲུང་། །ཆགས་མེད་དབེན་གནས་ཀུན་འགྲིམ་ཞིང་། །ཟས་གོས་སྲོག་འཚོ་ཙམ་
བརྟེན་ནས། །ལོང་མེད་བརྩོན་འགྲུས་ཤིག་རྩོམ་རན། །མདུན་མ་གཏན་ལེགས་དང་གཏན་ཉེས། །ད་
རེས་ཚེ་མཇུག་འདིར་ཐུག་འདུག །ལོང་ཡོད་སྙིང་ཁམས་འདི་དོར་ནས། །ཞེ་བཅད་སྙིང་རུས་ཤིག་བསྐྱེད་
རན༑ ༑དམ་ཆོས་བྱེད་འདོད་ཅིག་ཡོད་ཀྱང་། །འདི་སྣང་ཡང་ཡེང་ལ་ཟད་ནས། །དལ་འབྱོར་སྟོང་ལོག་
ལ་འཆའ་བས། །འཕྲལ་དུ་ཐག་ཆོད་ཅིག་བྱ་རན། །ཆུ་ལ་དབྱུ་གུ་ཡིས་བྲིས་འདྲའི། །འདི་ནང་བློ་བྲིད་ཀུན་
དོར་ནས། །བླ་མའི་གདམས་ངག་འདི་བསྒོམ་རན། །སྣོད་བཅུད་མི་རྟག་ཅིང་མི་བརྟན། །ནམ་མཁའི་
འཇའ་ཚོན་དང་འདྲ་བར། །ཧ་ཅང་ཞེན་པ་འདི་དོར་ནས། །སྙིང་པོ་དམ་ཆོས་ཤིག་བྱེད་རན། །མཚར་
སྡུག་ལང་ཚོ་དང་ལྡན་ཞིང་། །ནད་མེད་ལོངས་སྤྱོད་ཀུན་འཛོམ་ཡང་། །མ་ངེས་གློ་བུར་དུ་འཆི་བས། །
འདུ་འཛི་བཙན་ཆོད་དུ་སྤྱོང་རན། །འཛོམ་དུས་ཁ་གསག་ལ་མཁས་པའི། །མཛའ་གྲོགས་བཞིན་འཛུམ་
ཅན་མང་ཡང་། །ན་ཚ་དབུལ་ཕོངས་ཀྱིས་གདུངས་ཚེ། །མི་ཕན་གྲོགས་ངན་ཀུན་འདོར་རན། །ཟས་
གོས་སྨན་བཅོས་ཀྱིས་བསྐྱངས་ཀྱང་། །ན་ཚ་སྡུག་བསྔལ་གྱི་འབྱུང་ཁུངས། །མི་གཙང་འདོར་ངེས་ཀྱི་ལུས་
འདི༑ ༑འདོར་ཚེ་འགྱོད་མེད་ཅིག་བྱེད་རན། །ཐབས་ཚུལ་སྣ་ཚོགས་ཀྱིས་བསྒྲུབས་ཀྱང་། །བསོག་
བསྲུང་སྡུག་བསྔལ་དང་སྡིག་པས། །འདི་ཕྱི་གཉིས་ཀ་ལ་འཕུང་བའི། །ནོར་རྫས་འཆིང་ཐག་འདི་གློད་
རན༑ ༑འཇིགས་རུང་དུག་སྤྲུལ་གྱི་ཚང་འདྲ། །སྲིད་གསུམ་འཁོར་བ་འདི་རྒྱུ་བཅས། །ད་རེས་བསླབ་
གསུམ་གྱི་ཉམས་ལེན། །བརྩོན་པ་ཤུགས་དྲག་གིས་སྤྱོད་རན། །བདེ་འདོད་སྡུག་བསྔལ་ལ་འཇིགས་
ཀྱང༑ ༑དགེ་སློང་སྡིག་པ་ལ་རེམ་པའི། །བླང་དོར་གོ་ལོག་གི་ཕ་མ། །སྒྲོལ་འདོད་བྱང་སེམས་མཆོག་
བསྐྱེད་རན། །སྔོན་ཆད་ལས་རོ་ལ་སོང་བའི། །འཁོར་བའི་བྱ་བ་ལ་བསམས་ན། །བྱ་སླ་དོན་ཆེན་
གྱི་སྤྱོད་པ། །རྒྱལ་སྲས་རྣམ་ཐར་ལ་བསླབ་རན། །རྒྱུ་རྐྱེན་སྣ་ཚོགས་ཀྱིས་བཅོས་པའི། །བཅོས་མའི་
- 448-



༄༅། །གསུང་མགུར་ལེ་ཚན། །(ཏ）
ཀུན་རྫོབ་ལ་བལྟོས་ཚེ། །རྫུན་པ་བདེན་གྲུབ་དུ་འཛིན་པའི། །གཡོ་ཅན་བདག་འཛིན་འདི་འདུལ་རན། །
གྲངས་མེད་བསྐལ་བ་ལ་མི་ལྟོས། །སྙིགས་དུས་ཚེ་ཐུང་གཅིག་ཁོ་ནར། །ངེས་པར་སངས་རྒྱས་ཉིད་སྟེར་
བའི༑ ༑གསང་སྔགས་ཟབ་ལམ་འདི་བསྒོམ་རན། །སྣང་བ་གདོང་འདེད་ཀྱི་བན་ཆུང་། །དཔོན་མེད་གཡོག་
མེད་ཀྱི་བློ་བདེ། །དགྲ་མེད་གཉེན་མེད་ཀྱི་ཡུལ་དུ། །རེ་མེད་དོགས་མེད་ཅིག་བྱེད་རན། །བློ་ཕུགས་
དམ་ཆོས་ལ་གཏད་ནས། །མི་མེད་ལུང་སྟོང་ལ་གནས་པའི། །བློ་འགེལ་དཀོན་མཆོག་ལ་བྱས་ནས། །
ཆེ་གཉན་ངོ་འཛིན་གྱིས་ཅི་བྱེད། །དཔང་པོ་རང་སེམས་ལ་བཅོལ་ནས། །དགེ་སྦྱོར་ལ་ངོ་ལྐོག་མེད་ན། །
མི་མང་གི་ཁ་ལོག་བྱུང་ཡང་། །འཆི་དུས་སུ་འགྱོད་པ་ཅི་ཡོད། །དད་པ་སྐྱོ་ཤས་གཉིས་འདྲེས་ནས། །
སེམས་རྒྱུད་དམ་ཆོས་དང་འདྲེས་ན། །ལྟོ་གོས་ཇི་ལྟར་དུ་ཕོངས་ཀྱང་། །གཞན་འབྱོར་ལ་སྨོན་རྒྱུ་ཅི་
ཡོད་༑ ༑ཚང་ལ་མ་ནོར་བའི་ལམ་མཆོག །ཚུལ་བཞིན་སྒྲུབ་པ་ལ་རེམ་ན། །ཉམས་རྟོགས་ཡོན་ཏན་
གྱིས་དབུལ་ཡང་། །ཆོས་རྗེ་འདི་བྱེད་དོན་ཅི་ཡོད། །དལ་འབྱོར་འདི་ཤིན་ཏུ་རྙེད་དཀའ། །རྙེད་པ་འདི་
ཡུད་ཙམ་མི་རྟག །ཕྱི་མ་འདི་ཤུལ་རིང་ཡ་ང་། །འདི་ (ནང་སྣང་)ལ་ཡེངས་ལོང་མི་འདུག །ཅུང་ཟད་
གཞུང་ལུགས་ལ་སྦྱངས་པ། །ཚེ་མཇུག་སྒྲུབ་པ་ལ་བསྒྲིལ་བར། །བླ་མ་ལྷས་བྱིན་གྱིས་རློབས་ཤིག །
ཆོས་སྐྱོང་ཚོས་འཕྲིན་ལས་བསྒྲུབ་མཛོད། །ཅེས་གུར་སྨོན་རི་ཁྲོད་དུ་རང་གི་སྔ་ཕྱི་བར་གསུམ་གྱི་སྤྱོད་ཚུལ་ཡང་ཡང་
དྲན་ནས་ལག་དལ་དུ་བྲིས་པའོ། །བཀྲ་ཤིས།། །། །
༈ མི་རྟག་འཆི་བ་འདི་དྲན་ནས། །འདི་སྣང་ཕུན་ཚོགས་ལ་མ་ཞེན། །ལས་འབྲས་སླུ་མེད་འདི་བསམས་
ནས༑ །སྡིག་སྤོང་དགེ་སྒྲུབ་ལ་རེམ་རེམ། །འགྲོ་ཀུན་དྲིན་ཅན་དུ་དྲན་ནས། །དྲིན་བཟོ་ཕན་བདེ་ལ་སྦྱོར་
མཛོད། །ཆོས་ཀུན་སྣང་ཙམ་དུ་ཤེས་པས། །བདེན་ཞེན་འཁྲུལ་པ་འདི་བཤིག་མཛོད། །རང་ལུས་ལྷ་སྐུ་
རུ་དྲན་པས། །ཐ་མལ་སྣང་ཞེན་འདི་སྤོང་མཛོད། །དབང་བཞིའི་བརྡ་དོན་འདི་དྲན་ནས། །སྐུ་བཞི་ཚེ་
འདི་ལ་ཐོབ་མཛོད། །མཁའ་ཁྱབ་འགྲོ་ཀུན་གྱི་ཁམས་བཞིན། །སྣ་ཚོགས་འཕྲིན་ལས་ཀྱིས་དོན་
མཛོད། །ཡེ་ཤེས་རང་སྣང་ལས་གྲུབ་པའི། །དཔལ་འབྱོར་འཛད་མེད་ཀྱི་ནོར་ལ། །ཉམ་ཐག་ཉོན་མོངས་
ཀྱི་ཕ་མས། །ནམ་མཁའ་ཇི་སྲིད་དུ་སྤྱོད་མཛོད། །དག་སྣང་དགའ་སྤྲོ་ཡི་ངང་ནས། །བྱམས་པ་ཞེས་པ་
ཡི་མིང་གིས། །དུས་ཚེས་ཤིན་ཏུ་ནི་དགེ་བར། །ཆབ་མདོ་བྱམས་གླིང་ནས་ཕུལ་ལོ།། །།
༈ ན་མོ་རཏྣ་ཏྲ་ཡཱ་ཡ། སྐྱིད་དུས་གྲོགས་བཤེས་ཚོ་མང་ཞིང་། །བཞིན་འཛུམ་ཚིག་འཇམ་ཅན་མང་
ཡང་༑ ༑ན་ཚ་སྡུག་བསྔལ་གྱིས་མནར་ནས། །ཅི་བྱ་གཏོལ་མེད་ལ་ཐུག་དུས། །རང་འདོད་འཁྲི་བ་
- 449 -



© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༡༡༽
གཏན་མེད་པའི། །ཐུགས་རྗེ་ཕན་སེམས་ཀྱིས་སྐྱོབས་མཛོད། །མགོན་མེད་ཉམ་ཐག་གི་རེ་གནས། །སླུ་
མེད་བླ་མ་དང་དཀོན་མཆོག །འབྲལ་མེད་སྤྱི་གཙུག་ཏུ་བཞུགས་ལ། །བརྩེ་ཆེན་ཐུགས་རྗེ་ཡིས་ཟུངས་
ཤིག །བདག་ལུས་ལོངས་སྤྱོད་ཀུན་འབུལ་ལོ། །སྐྱིད་སྡུག་ཁྱེད་རང་རང་མཁྱེན་ནོ། །དལ་འབྱོར་མི་
ལུས་ཀྱི་རིན་ཆེན། །འདུན་མ་ཡགས་ཉེས་ཀྱི་མཚམས་འདིར། །མི་ཕན་ཕན་པ་ལྟར་བཅོས་པའི། །གཉེན་
བཤེས་འདུ་འཛི་འདིས་བསླུས་བྱུང་། །མི་རྟག་སྐྱོ་ཤས་ཀྱིས་བསྐུལ་ནས། །རང་གཞན་གཏན་བདེ་ལ་
འགོད་ཕྱིར། །སྐྱབས་འགྲོ་ལས་འབྲས་དང་སེམས་བསྐྱེད། །གཡེང་མེད་ད་ལྟ་རང་བསྒོམས་གཏོང་། །དགེ་
སྡིག་ཆུང་ངུ་ཡི་རྒྱུ་ལས། །བདེ་སྡུག་ཆེན་པོ་རང་འབྱིན་པའི། །དཀར་ནག་ལས་འབྲས་ཀྱི་བླང་དོར། །རང་
སེམས་དཔང་བཞག་གིས་བསྒྲུབ་གཏོང་། །ནམ་ཞིག་ངེས་པར་དུ་བསླུ་བའི། །འཁོར་བའི་བདེ་འབྱོར་
འདིའི་གནས་ཚུལ། །བླ་མའི་མན་ངག་གིས་ཤེས་བྱུང་། །ད་ནི་དབེན་གནས་ལ་འགྲིམས་འགྲོ། །སྤང་
ལྗོངས་གཡའ་རི་སོགས་འགྲིམས་ནས། །བདག་འཛིན་སྲེད་པ་དང་བཅས་པ། །བསླབ་གསུམ་ཉམས་
ལེན་གྱིས་བཅོམ་ནས། །ཞི་བ་མྱང་འདས་ལ་ཆས་འགྲོ། །རང་མགོ་ཅི་ཐོན་གྱི་དམ་ཆོས། །ཐེག་ཆེན་
དམ་ཆོས་དང་བསྟུན་ན། །དུད་འགྲོའི་ཀུན་སྤྱོད་དང་འདྲ་བས། །ཐུབ་པའི་རྣམ་ཐར་རྣམས་ཇི་བཞིན། །རང་
དོན་ཡལ་བ་རུ་དོར་ནས། །ཅི་བྱེད་སེམས་ཅན་ལ་ཕན་ཕྱིར། །ཕྱིན་དྲུག་ཉམས་ལེན་གྱི་སྤྱོད་པ། །དུད་
འགྲོར་སྐྱེས་ཀྱང་ནི་མི་འདོར། །ཉམས་ལེན་ཕྱོགས་རེ་ལ་ཞེན་པའི། །ལྟར་སྣང་གདམས་ངག་ཀུན་དོར་
ནས༑ ༑ཐབས་ཤེས་ཆ་ཚང་གི་ཉམས་ལེན། །མཉམ་རྗེས་སྤེལ་བ་རུ་སྐྱོང་ངོ་། །དོན་ཆེན་དམ་ཆོས་འདི་
བསྒྲུབ་ཕྱིར། །མི་མེད་ལུང་སྟོང་དུ་གནས་ནས། །ལྟོ་གོས་གཏམ་གསུམ་ལ་གྱོང་བསྐུར། །སྣང་བ་གདོང་
འདེད་ཅིག་བྱེད་དོ། །དྲིན་ཆེན་བླ་མ་རྗེ་མཉེས་ཕྱིར། །མི་ཚེ་སྒྲུབ་པ་ཡིས་བསྐྱལ་ནས། །དམ་པ་རྣམས་
ངེས་པར་དགྱེས་པའི། །སྒྲུབ་པའི་མཆོད་པ་རང་འབུལ་ལོ། །མ་རྒན་སེམས་ཅན་རྣམས་སྒྲོལ་ཕྱིར། །ཐོག་
མར་རང་རྒྱུད་ཀྱི་འཆིང་བ། །དྲན་ཤེས་སྟོབས་ལྡན་གྱི་མཚོན་གྱིས། །ཚེ་མཇུག་འདིར་ངེས་པར་གཅོད་
དོ༑ ༑དེ་ལྟར་རྐྱེན་ངན་གྱིས་མ་བསྐྱོད། །དམ་ཆོས་བསམ་པ་ལྟར་མཐར་ཕྱིན། །རང་གཞན་དོན་གཉིས་
ཀུན་འགྲུབ་པའི། །བཀྲ་ཤིས་བླ་མ་ཡིས་སྩོལ་ཅིག། །།
༈ ལམ་སྒྲིགས་མགུར་མ་མདོར་བསྡུས་བཞུགས་སོ། །རང་ཅག་རྣམས་ཀྱི་སྔར་བྱས་ལས་རྣམས་ལ། །སྙིང་པོ་
མེད་པར་སོང་ཚུལ་ལེགས་བསམས་ནས། །སྙིང་པོ་རྣམ་དག་ལེན་ཚུལ་ཤེས་བྱས་ཏེ། །ད་རེས་བརྩོན་
འགྲུས་བརྩམས་པ་མ་གཡེལ་མཛོད། །སྐྱབས་གསུམ་ཀུན་འདུས་བླ་མར་གསོལ་བ་ཐོབ། །དལ་འབྱོར་
ནར
བt
- 45 -



༄༅། །གསུང་མགུར་ལེ་ཚན། །༼ཏ༽
རྙེད་དཀས་ཆོས་ལ་ནང་ནས་བསྐུལ། །ཆུང་འབྲིང་ཆེན་པོའི་ལམ་རྣམས་གཞུང་བཞིན་དུ། །ཐུན་
དངོས་ཐུན་མཚམས་གཉིས་སུ་བཅད་བྱས་ནས། །རང་འདོད་སྤངས་ཏེ་བླ་མའི་གསུང་བཞིན་དུ། །འཆི་
དུས་འགྱོད་པ་མེད་པ་བགྱིད་འཚལ་ལོ།། །།
༈ སྐྱབས་གནས་ཀུན་འདུས་བླ་མར་གུས་འདུད། །རབ་བྱུང་ཟང་ཟིང་སྦྱིན་གཏོང་མི་རིགས། །དེ་
ལས་ཐུན་གཅིག་ཕན་ཡོན་ཆེ་གསུང་། །དཔག་བསམ་ཤིང་གི་མྱུ་གུ་དཔེར་བྱས། །འདི་ནས་མ་འོངས་
སྐྱེས་རབས་ཀུན་གྱི། །ལུས་དང་ལོངས་སྤྱོད་དགེ་རྩ་རྣམ་གསུམ། །བཏང་བསྲུང་དག་སྤེལ་རང་གིས་བྱ་
གསུང་། །ཆོས་དང་མི་འཇིགས་སྦྱིན་གཏོང་སྐབས་སུ། །ལམ་རིམ་བཤད་དང་འོད་ཀྱི་སྦྱང་ཚུལ། །ཚུལ་
ཁྲིམས་བསྲུང་ཚུལ་བྲམ་ཟེ་སྒྲ་དང༌། །སྣར་ཐང་གྲགས་གཞོན་བུ་སློབ་ལྟར་བྱ། །ཁོང་ཁྲོའི་གཉེན་པོ་
བྱམས་པ་བསྒོམ་ཚུལ། །སྤྱོད་འཇུག་ལུང་གི་སྐབས་སུ་གསུངས་པ། །ཐུབ་པའི་དབང་པོས་བདུད་
བཅོམ་ལྟར་དང་། །བྱམས་པའི་སྟོབས་དང་དྲང་སྲོང་བཟོད་པའི། །རྣམ་ཐར་ལྟར་བསླབ་ད་ལྟ་རང་
ལ༑ ༑བརྗོད་བྱེད་ཙམ་ལས་གནོད་པ་དངོས་མེད། །དེ་ལའང་མི་བཟོད་དེ་ནས་ཅི་བཏུབ། །མ་སྐྱེས་མི་
སྐྱེ་སྐྱེས་པ་འཇོམས་ལ། །ཁོང་ཁྲོ་ལས་སྟོབས་ཆེ་བའི་སྡིག་མེད། །འདི་དག་དྲན་ནས་ཁོ་དང་འཐབ་
དགོས། །ཁོ་སོར་བཞག་ནས་ཁྲོ་ལ་དོན་མེད། །ཆོས་འཛིན་དང་ལེན་སྐབས་སུ་ཇོ་བོ། །གསེར་གླིང་པ་
ཡི་རྣལ་འབྱོར་དཔེར་གསུངས། །འཆི་ཁར་དྲག་པོའི་ནད་ཀྱིས་ཐེབས་པ། །གྲོགས་དང་གནས་ལ་ལེ་
ལན་མི་བདའ། །དེ་ལྟར་བྱས་ན་དགེ་རྩར་ཆགས་ཤིང་། །བརྒྱབ་ནས་མནར་མེད་དམྱལ་བར་དེ་
འགྲོ༑ ༑དེ་བས་ལས་འབྲས་མི་བསླུ་བསམས་ནས། །དེ་ལ་དགའ་བ་བསྒོམ་པ་མན་ངག །ཡིན་གསུང་
འདི་ལ་ནན་ཏན་ཆེར་མཛད། །ཐེག་ཆེན་བརྩོན་འགྲུས་ལུས་དང་ངག་གི །ཙབ་ཙབ་མ་ཡིན་སེམས་ཀྱི་
གོ་གྱོན། །བསོད་ནམས་ལུས་བདེ་སྙིང་རྗེ་སྨོན་ལམ། །དངོས་རྣམས་སྒྱུ་མར་ཤེས་པ་མཁས་པ། །བསམ་
གཏན་ཉམས་ལེན་གནད་གསུམ་ཤེས་བྱ། །གནས་དང་དམིགས་རྟེན་འཚོལ་བའི་ཁྱད་པར། །བསྒོམ་
པའི་ཁྱད་པར་རྣམ་གསུམ་དེ་ཡིན། །མཚན་ཉིད་དྲུག་ལྡན་གནས་ནི་དང་པོ། །ལྷ་སའི་ཇོ་བོ་ལྟ་བུའི་སྐུ་
ལ༑ ༑བལྟས་ནས་སངས་རྒྱས་སྐུ་ཡི་རྣམ་པ། །སེམས་ལ་ཡང་ཡང་འདྲིས་བྱེད་གཉིས་པ། །སྤྱོད་ལམ་
བརྒྱད་ལྡན་འདུག་ཚུལ་བཅས་སྟེ། །འབྱུང་རྔུབ་དབུགས་ཀྱི་ཁུག་པ་ཉེར་གཅིག །རླུང་ལ་དམིགས་རྟེན་
བྱས་ནས་ཡང་ཡང་། །འདྲེན་པར་བྱེད་པ་རྣམ་རྟོག་གཉེན་པོ། །མཚན་ཉིད་པ་ལ་གཙོ་བོར་དེ་བསྔགས།།
དེ་ནས་ཏིང་འཛིན་ཡོན་ཏན་དད་འདུན། །སྤྲོ་བཅས་འདྲིས་པའི་སངས་རྒྱས་སྐུ་གཟུགས། །མཚོན་གང་
བ 451-



(》༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ -
སངས་རྒྱས་དངོས་ཀྱི་རྣམ་པར། །སྨིན་མཚམས་བསྒོམས་པ་དྲན་པ་ངར་ལྡན། །བྱིང་རྒོད་རྟོགས་པའི་
ཤེས་བཞིན་དང་བཅས། །སྐུ་ཡི་རྣམ་པ་རགས་པ་ཙམ་ལ། །བྱིང་རྒོད་བཀག་ནས་བསྒྲིམས་ཏེ་བསྒོམས་
པས༑ ༑སེམས་དགུའི་ཐ་མར་ཤིན་སྦྱངས་རྫོགས་པར། །ཐོབ་པ་ཞིག་ནས་དངོས་ཡིན་བསྒོམ་ཚུལ། །ཞི་
གནས་རྗེས་མཐུན་ཙམ་གྱི་སྟེང་ནས། །གནད་གཞིའི་ཚད་མར་ཐུན་བཞིར་བཅད་ནས། །རེ་རེའང་སྦྱོར་
དངོས་རྗེས་གསུམ་ཚང་བར། །ཉམས་སུ་ལེན་པ་ཤེར་ཕྱིན་ཉམས་ལེན། །དེའང་ཚད་མ་དང་པོ་མ་
ངེས་༑ ༑ཚད་མ་གཞན་གསུམ་བསྒོམ་ལ་དོན་མེད། །རྗེས་ཐོབ་ལྟ་བ་ཏིང་འཛིན་རྒྱལ་པོའི། །མདོ་སྡེའི་
དོན་ལྟར་ཉམས་སུ་བླངས་བྱ། །གནད་བཞིའི་དཔྱད་པས་ཕུང་སོགས་ཆོས་རྣམས། །རང་བཞིན་བཀག་
ནས་རང་བཞིན་མེད་བསྒོམ། །བྱང་ཆུབ་སེམས་དཔའ་ཕྱིན་དྲུག་སྒོ་ནས། །རང་རྒྱུད་སྨིན་པའི་དགོས་
དོན་བསྡུ་བཞིས། །གཞན་རྒྱུད་སྨིན་པར་བྱེད་པ་ཡིན་གསུངས།། །།
༈ བླ་མའི་རྣམ་ཐར་ལ་དད་པས་རྗེས་སུ་འཇུག་པའི་ཚིགས་སུ་བཅད་པ་གསལ་བྱེད་ཀྱི་ཐོག་མ་ཅན་བཞུགས་སོ། །ཀ་ལ་
ཤ་བཟང་ཡོངས་སུ་གང་བ་བཞིན། །ཁ་བ་ལྟར་དཀར་ཡོན་ཏན་ཚོགས་ཀྱིས་གང་། །ག་བུར་ཐིགས་
པའི་རྗེས་འགྲོ་འཕྲིན་ལས་ཀྱི། །ང་ཅག་འགྲོ་བའི་གདུང་སེལ་བླ་མར་འདུད། །ཅ་ཅོ་གདུང་བའི་མྱ་ངན་
སྨྲེ་སྔགས་མཁན། །ཆ་ལུགས་སྣ་ཚོགས་འཛིན་པའི་ཉམ་ཐག་འགྲོར། །ཇ་སོགས་བསྙེན་བཀུར་བྱས་
ལ་མི་གཟིགས་པར། །ཉ་གང་ཟླ་བའི་འོད་ལྟར་འཕྲིན་ལས་སྙོམས། །ཏ་ཐཱ་ག་ཏ་དངོས་སུ་བྱོན་གྱུར་
ཀྱང་༑ ༑ཐ་ཆད་སྙིགས་མའི་འགྲོ་བ་མགུ་དཀའ་ཡང་། །ད་ལྟ་ཐ་མལ་ཚུལ་འཛིན་ཡོངས་འཛིན་རྣམས། །
ན་འཆི་རྒུད་པའི་ལུས་ཅན་ཀུན་གྱི་སྐྱབས། །པ་རཱ་མི་ཏའི་ལམ་གྱིས་གཞི་བཟུང་ནས། །ཕ་མའི་རྒྱུད་ཀྱི་
ཡང་སྙིང་རྩེ་བས་འདོམས། །བ་ལང་ལྟ་བུའི་འགྲོ་ལ་ལྷག་པར་བརྩེ། །མ་ལུས་རྒྱལ་བའི་གདུང་འཚོབ་རྡོ་རྗེ་
འཛིན། །རྩ་བའི་བླ་མ་སྐྱབས་གསུམ་ཀུན་འདུས་རྗེ། །ཚ་གྲང་ཁྱད་དུ་བསད་ནས་ཚུལ་བཞིན་བསྟེན། །
ཛ་ཡའི་གསུང་རབ་ཀུན་ལ་ཞིབ་པར་སྦྱངས། །ཝ་ལེ་བདེན་གཉིས་ཆོས་ཀྱི་གནས་ཚུལ་བསམས། །ཞྭ་
གོས་རྣམས་ལ་རྨ་དཀྲིས་འདུ་ཤེས་དང་། །ཟ་བའི་ཟས་ལ་སྨན་གྱི་འདུ་ཤེས་བསྟེན། །འ་འུར་ཁ་པོ་ཆེ་
བའི་རྩིང་སྤྱོད་སྤངས། །ཡ་མཚན་བདེ་གཤེགས་གསུང་རྣམས་དཔང་དུ་བྱས། །ར་རྣོ་མ་ཧེའི་ཞལ་ཅན་
རིམ་གཉིས་དོན། །ལ་འུར་ཉམས་སུ་ལེན་པའི་བརྩོན་འགྲུས་རྩོམ། །ཤ་རུས་རྡོས་བཅས་མི་གཙང་ཕུང་
པོ་འདིས། །ས་སྟེང་རྙེད་དཀའི་ཟུང་འཇུག་ཐོབ་བྱས་ནས། །ཧ་ཅང་ཡུན་རིང་འཁྱམས་པའི་འཁོར་བ་
པ༑ ༑ཨ་དོན་མཐར་ཐུག་ཆོས་སྐུའི་གནས་ལ་འགོད། །བློ་ལྡན་དགའ་བ་བསྐྱེད་པའི་རྣམ་ཐར་གྱིས། །བློ་
- 452 -



༄༅། །གསུང་མགུར་ལེ་ཚན། །(ཏ༽
གྲོས་ཅན་རྣམས་ཤིན་ཏུ་མགུ་བྱས་ནས། །བློ་དམན་རྣམས་ལའང་གང་འཚམས་ལེགས་བཤད་སྟོན། །
བློ་ཆེན་རྒྱལ་བའི་ཕྱི་རྗེས་བསྙེགས་པར་བྱེད། །མ་ལུས་ཡོན་ཏན་ཀུན་གྱི་རྩེར་སོན་ཀྱང་། །མ་གྱུར་
ཉམ་ཐག་འགྲོ་ལ་ལྷག་པར་གུས། །མ་སྨད་རྣམ་ཐར་གཙང་མའི་བཀའ་གདམས་བསྟན། །མ་ལུས་
ཕྱོགས་བཅུའི་ཞིང་དུ་འཛིན་ལ་སྤྲོ། །མི་ལུས་ལན་ཅིག་ཙམ་ཞིག་རྙེད་པ་འདི། །མུ་མེད་འགྲོ་བ་ཀུན་ལ་
ཕན་པའི་ཕྱིར། །མེ་ལྟར་འབར་བའི་བརྩོན་འགྲུས་ཤུགས་དྲག་གིས། །མོ་ཕྲན་ལྟ་བུར་བདག་ཉིད་
འབངས་སུ་འབུལ། །ཕ་མའི་དོན་དུ་རང་ཉིད་ཡལ་འདོར་བའི། །ཕུ་ཐག་ཆོད་པའི་བློ་མིག་སྟོང་ལྡན་
པ༑ ༑ཕེར་པོ་རྗེ་བཙུན་དགེ་ལེགས་རྒྱ་མཚོའི་དཔལ། །ཕོ་རྒོད་ཁྱོད་འདྲར་བདག་ཀྱང་འགྱུར་བར་ཤོག།
ཤེས་རབ་མེ་ལོང་དག་པའི་ངོས། །ཤེས་བྱའི་གཟུགས་བརྙན་གསལ་བའི་ཚེ། །ཤེས་འདོད་མེད་ཀྱང་
ཤེས་མདོག་གིས། །ཤེས་རབ་རྩལ་འདི་སུ་ཡིས་འགོག །ངག་ལ་ངག་གི་དབང་ཕྱུག་གིས། །བྱིན་གྱིས་
བརླབས་ཤིང་སེམས་རྒྱུད་ལ། །བྱམས་པའི་འཕྲིན་ལས་ཞུགས་པ་ཞིག །བླ་མའི་རྣམ་ཐར་དྲན་ནས་
བྲིས།། །།
༈ འཆད་རྩོད་རྩོམ་གསུམ་ལས་བརྩམས་པའི་ཚིགས་བཅད་གཟེ་མ་ར་མགོ་བཞུགས་སོ། །ན་མོ་སྭ་ར་སྭསྟི་ཡ།
མཁས་བཙུན་བཟང་གསུམ་རང་གི་ངང་ཚུལ་ཅན། །འཆད་རྩོད་རྩོམ་པས་འགྲོ་བའི་མིག་འབྱེད་པ། །
དམ་པ་རྣམས་ལ་རྟག་ཏུ་གུས་བཏུད་ནས། །ཁེངས་ལྡན་འགའ་ལ་གནས་ཚུལ་ཅུང་ཟད་གླེང་། །བསམ་
གཏན་ཁང་བུར་གཞན་སྐྱོན་ཁོ་ན་སེམས། །བཏབ་པ་མ་བྲོ་མ་བཏབ་པ་བྲོ་བའི། །རྩུབ་པའི་སྙིང་ལ་རྣོ་
བའི་ཚེར་མ་སྐྱེས། །ཟུར་གསུམ་དང་ལྡན་ཕྱོགས་རིས་མེད་པར་འཛུག །མ་བསླབས་འཆད་པའི་གོ་
སར་འགྱིང་བ་དང་། །དོན་ལ་མི་རེག་ཚིག་འཁྲིས་སྦོས་པ་དང་། །ཚིག་དོན་ལ་རྨོངས་རྩོམ་པའི་ཁུར་
འཛིན་པ། །བཟོད་པའི་གོ་ཆ་ཆུང་རྣམས་བག་ཟོན་མཛོད། །གཞོན་ནུ་ལང་ཚོ་རྒྱས་ཚེ་རྩེད་མོས་གཡེངས།།
ན་ཚོད་དར་ལ་བབ་ཚེ་ཚེ་འདིས་གཡེངས། །རྒ་ན་འཆི་བས་ཟིན་ཚེ་ཟུག་རྔུས་གདུངས། །ཕལ་ཆེར་
འཆད་རྩོད་རྩོམ་པའི་འདུ་ཤེས་བྲལ། །གང་ཚེ་མཁས་ཤིང་དོན་གཉེར་ཉན་པོའི་ཚོགས། །འདུས་པའི་
སྔོན་དང་འདུས་ཚེ་སྙིང་རྩ་འདར། །འཆད་ཚེ་རྟོགས་དཀའི་ཚིག་དོན་མི་འབྱོར་བཞིན། །འཆད་པའི་
རེས་བབ་དུས་ཀྱི་ཆད་པ་བཞིན། །དང་པོ་ཉན་ཚེ་རྣ་བར་མི་སྙན་ལ། །བར་དུ་བསམས་ཚེ་སེམས་ལ་
ཕན་པ་ཉུང་། །ཐ་མ་སྒོམ་རྒྱུས་ཕོངས་པའི་འཆད་ཉན་ཀུན། །ཕོགས་དང་ཇ་ཚུལ་འཐོབ་པའི་ལག་ཆ་
ཙམ༑ ༑གསུང་རབ་དགོངས་འགྲེལ་དོན་བཟང་བདུད་རྩིའི་བརླན། །ཅུང་ཟད་ཙམ་ཡང་སེམས་ལ་མ་
- 453-



(༦）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
རེག་པའི། །སྐམ་པོས་སྐམ་པོ་བརླན་པའི་འཆད་པ་པོ། །འཆད་རྒྱུའི་ཆོས་དང་སྔ་ནས་འགྲས་པ་འདྲ། །
རྟོགས་དཀའི་ཚིག་དོན་བཤད་པས་མི་འགྲོལ་བར། །སླ་བའི་གཞུང་ལ་སྤྲོས་པ་ཆེ་བ་དང་། །དོན་མེད་
གཏམ་རྒྱུད་གྲོང་པའི་འཆལ་ཚིག་གིས། །འཆད་པའི་དུས་ཡོལ་བྱ་བས་ཕོངས་པ་འདྲ། །ཁོང་ན་གནས་
པའི་དོགས་པ་བསུ་བ་དང་། །དངོས་སུ་བྱུང་བའི་ཕྱོགས་སྔ་མ་ལོན་པར། །ལོང་བས་རི་དྭགས་མིང་གི་
མདའ་འཕེན་ལྟར། །དགག་སྒྲུབ་ཉོག་པོ་རང་ཉིད་ངལ་བའི་རྒྱུ། །འཆད་པའི་དོན་གྱི་ངོ་བོ་གོ་རིམ་
དང༑ ༑མདོར་བསྡུས་རྒྱས་བཤད་དོན་བསྡུ་ཁྲིག་ཆག་གིས། །འབྱམས་ཀླས་བཤད་པའི་དོན་རྣམས་མི་
འགྲིལ་པའི། །གང་བྱུང་མ་འབྲེལ་སྨོན་པའི་ཚིག་དང་འདྲ། །རང་གིས་ཤེས་ནས་ལག་ཏུ་བླངས་པའི་
ཆོས༑ ༑གཞན་ལ་འདི་ལྟར་གྱིས་ཞེས་མི་སྟོན་པར། །སྨྲ་ལ་མཁས་ཀྱང་ལག་ལེན་རྡུགས་པའི་ཚིག །སྨྲ་
མཁས་ནེ་ཙོའི་མ་ཎི་པདྨེ་འདྲ། །རང་དང་གཞན་གྱི་ལོག་རྟོགས་འགོག་བྱེད་པའི། །སུན་འབྱིན་སྒྲུབ་
ངག་རིག་པའི་རྣམ་འགྱུར་གྱིས། །གཞན་ལུགས་འགོག་དང་རང་ལུགས་བསྒྲུབས་པའི་འབྲས། །རང་
གཞན་སྒྲོ་སྐུར་ལྟ་ངན་མི་སེལ་བར། །ཕྱོགས་སྔ་བསླུ་བའི་ཟོལ་སྦྱོར་འབའ་ཞིག་གིས། །ཚིག་དོན་མ་
འབྲེལ་སྦྱོར་ལུགས་ལོག་པ་འགོད། །རྒོལ་བས་ཤེས་དོགས་སྙིང་རྩ་འདར་བ་རྣམས། །ཆོམ་རྐུན་སྡར་
མ་ནོར་ལ་འཇབ་པ་འདྲ། །རྒོལ་བ་མཁས་པའི་ལུང་རིགས་སྣང་བར་འབྲོས། །མི་མཁས་བླུན་པོའི་འདུན་
སར་སྐད་འཕངས་མཐོ། །དྲིས་འཕངས་དྲུག་སྒྲའི་ཧཱུཾ་སྒྲས་རྣ་བ་འགས། །རིག་པ་སྨྲ་བ་འདི་འདྲ་འུག་པའི་
སྤྱན༑ ༑གཞལ་བྱའི་གནས་ལ་མ་སྦྱངས་གཅིག་ཀྱང་མེད། །སེམས་ལ་ཕན་པའི་ཉམས་ལེན་གཅིག་ཀྱང་
མེད༑ ༑་གང་དང་མ་འཁོན་ཟླ་གྲོགས་གཅིག་ཀྱང་མེད། །འདི་དག་ཚོང་པའི་རྗེས་འབྲང་ནོར་སྐྱོང་འདྲ། །
ཟབ་ཅིང་རྒྱ་ཆེའི་གསུང་རབ་མཚོར་གནས་ཀྱང་། །ཚིག་སྤྱི་ཙམ་གྱིས་མཁས་པའི་གྲགས་པ་ཅན། །
སེམས་རྒྱུད་ཆོས་དང་ཅུང་ཟད་མ་འདྲེས་པའི། །མཁས་པ་འདི་དག་མཚར་གནས་གོར་མ་ཉིད། །མཁས་
པའི་ལེགས་བཤད་ཉིད་ལ་འཕྲོས་བླངས་ཏེ། །མཁས་པས་སྤྱོད་པའི་ཚིག་ངན་འབའ་ཞིག་སྨྲ། །མཁས་
པའི་གཞུང་དང་རང་ཉིད་སུན་འབྱིན་པའི། །མཁས་རློམ་འདི་དག་མིག་གི་ལིང་ཏོག་འདྲ། །དགག་སྒྲུབ་
ཡང་དག་ལྟར་སྣང་འདིའོ་ཞེས། །རང་གིས་ངག་ནས་ཐོགས་མེད་སྨྲ་བཞིན་དུ། །དགག་སྒྲུབ་བྱེད་ཚེ་མ་
ངེས་མ་གྲུབ་འགོད། །དགོས་དུས་རང་ལ་མི་ཕན་སྡར་མའི་མཚོན། །མཁས་པས་བཤད་པའི་སུན་
འབྱིན་སྒྲུབ་ངག་ཀུན། །རང་དང་གཞན་གྱི་ལོག་རྟོག་བསལ་བྱས་ནས། །ཡང་དག་ལམ་ལ་ངེས་
པ་སྟེར་བའི་ཐབས། །དེ་ཕྱིར་གཏན་ཚིགས་རིག་པས་ཤེས་རྒྱུད་ཐུལ། །སྐྱེ་བས་ཐོབ་དང་སྦྱངས་
- 454-



）༄༅། །གསུང་མགུར་ལེ་ཚན། །༼ཏ༽ ས་
སྟོབས་བློ་གྲོས་བྲལ། །འོན་ཀྱང་རྩོམ་པའི་ཁུར་གྱིས་དུབ་པ་རྣམས། །ཚིག་དོན་ཐ་སྙད་དོན་སྤྱི་མི་ཤེས་
བཞིན། །རྩོམ་པའི་བྱ་བ་གཤོག་ཆག་བྱ་དང་མཚུངས། །འཁོར་བར་འཁོར་ཚུལ་ཐར་ལམ་བགྲོད་ཚུལ་
སོགས། །ཡང་དག་དོན་གྱིས་སྟོང་པའི་ཚིག་སྦྱོར་རྣམས། །མ་ནིང་གཟུགས་མཛེས་རྒྱན་གྱིས་སྤྲས་པ་
ལྟར༑ ༑མཐོང་ན་མཚར་ཀྱང་འདོད་པའི་དོན་མི་འགྲུབ། །ནང་གི་རང་བཞིན་གསལ་བར་སྟོན་བྱེད་
པའི༑ ༑བཙོག་གཏམ་ལྷུར་ལེན་མངོན་བརྗོད་མཛེས་པོ་རྣམས། །མཁས་རྣམས་ངོ་ཚ་སྐྱུག་བྲོ་འཕེལ་
བྱེད་པའི། །མི་གཙང་བུམ་པ་རྒྱན་གྱིས་སྤྲས་པ་ཉིད། །ཧ་ཅང་མངོན་བརྗོད་བརྡ་ཚིག་དམ་པོ་ཡིས། །
ཀུན་ནས་བཅིངས་པའི་གླེགས་བམ་གྲངས་མང་ཡང་། །ཡི་དྭགས་ཕྱུག་པོའི་ནོར་གྱི་ཕུང་པོ་ལྟར། །སུ་
ལའང་མི་ཕན་མེད་པ་ཉིད་དང་མཚུངས། །ཡི་གེ་ལྕི་ཡང་སྤེལ་བ་ཁོ་ནའི་ཕྱིར། །བསྐོར་ཕྱོགས་མང་པོའི་
ཚིག་ཚོགས་རྒྱ་ཆེ་ཡང་། །དོན་གྱི་མདོ་མེད་ཤོ་དང་མིག་མངས་ལྟར། །རྣམ་རྟོག་རྒྱ་བསྐྱེད་མགོ་བོ་འཁོར་
བའི་རྒྱུ། །རང་གི་བློ་གྲོས་རྩལ་ལས་མ་འོངས་པའི། །གཞན་གྱིས་བྱས་པའི་ཚིག་ཟུར་འཆོས་པ་དང་། །
གཞན་ནས་བླངས་ཏེ་གཞན་དུ་འགོད་བྱེད་པ། །སེང་གེའི་ལྷག་མ་ཟ་བའི་ཝ་དང་མཚུངས། །ནང་དུ་
དོན་བཟང་ནོར་གྱིས་ཕྱུག་གྱུར་ཀྱང་། །ཚིག་སྦྱོར་མ་དག་ཆད་ལྷག་སྐྱོན་ཅན་རྣམས། །རིགས་རུས་མཐོ་
ཡང་མདོག་དང་གོས་ངན་ན། །རིགས་ངན་གདོལ་པའང་ཅོ་འདྲི་བྱེད་དང་མཚུངས། །བཀའ་དང་བསྟན་
བཅོས་ཀུན་གྱི་བརྡ་ལ་བྱང་། །མིང་ཚིག་ཡི་གེའི་སྡེབ་སྦྱོར་ཀུན་ལ་མཁས། །བློ་གྲོས་ནམ་མཁའི་ཕ་
མཐའ་འཇལ་བྱེད་པའི། །རྩོམ་པ་པོ་དེ་པདྨོའི་གཉེན་ཉིད་དོ། །རང་གིས་འཆད་རྩོད་རྩོམ་པ་མི་ཤེས་
ཀྱང་༑ ༑གཞན་སྐྱོན་རྟོག་ལ་གོམས་པ་མཐར་ཕྱིན་ནས། །གཞན་སྐྱོན་འབའ་ཞིག་ཚིག་གི་སྲད་བུར་
བརྒྱུས། །འདི་ཉིད་རང་གི་བདག་ཏུ་འཛིན་པར་གྱིས། །དེ་ལྟ་མོད་ཀྱི་དེང་དུས་ཕལ་མོ་ཆེ། །འཆད་རྩོད་
རྩོམ་པ་སྐྱོན་ཅན་བྱུང་དོགས་ནས། །སྐྱོན་དང་ལྷན་ཅིག་ཡོན་ཏན་རྣམས་ཀྱང་དོར། །དེ་དག་རྣམས་ལ་
ཅི་ཞིག་གླེང་བར་བྱ། །ཉེས་པ་སངས་པས་རྫུན་གྱི་ཚིག་སྨྲ་ཞིང་། །དཀར་ནག་ལས་ཀྱི་འབྲས་བུ་མི་
བདེན་ལ། །ལང་ཚོ་ཚེ་དང་ལོངས་སྤྱོད་རྟག་སྲིད་ན། །དེང་དུས་སྐྱེ་བོ་འདི་རྣམས་གཞུང་ལུགས་བཟང་།
གསེར་དང་ནོར་བུ་རིམ་གྱིས་སྤྱོད་པ་ལྟར། །འཆད་རྩོད་རྩོམ་སོགས་ཡོན་ཏན་མ་ལུས་ལ། །འབད་པས་
སྦྱངས་ན་རིམ་གྱིས་སྐྱོན་བྲལ་བ། །ཕུན་སུམ་ཚོགས་པའི་བདག་ཉིད་མངོན་དུ་འགྱུར། །ཉམས་མཚར་
ཚུལ་དུ་ཅོལ་ཆུང་ཞིག་གིས་བྲིས། །དབུ་ཕོག་ཞབས་ཕོག་བྱུང་ན་བཟོད་པར་མཛོད། །གལ་ཏེ་མ་བཟོད་
འབད་ནས་རང་རང་ལ། །འདི་ན་བརྗོད་པའི་སྐྱོན་རྣམས་མེད་པར་མཛོད།། །།
- 455 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
༈ གནས་འཁོར་བའི་གནས་ཚུལ་སྙིང་ནས་དྲན། །མ་དྲིན་ཅན་བློ་ཡི་ཕུགས་སུ་བཅུག །ལམ་ཐབས་
ཤེས་ཟུང་འབྲེལ་ཉམས་ལེན་ལས། །དུས་ནམ་ཡང་གཡོ་མེད་བླ་མར་འདུད། །ཀྱེ་ཉོན་དང་ཅོལ་ཆུང་
འགལ་འདུ་མཁན། །མིང་བླ་མ་དགེ་བཤེས་དགེ་སློང་ཟེར། །ལུས་དགེ་སྦྱོང་ཆ་ལུགས་མཚར་པོས་
བརྒྱན། །གནས་དབེན་པར་འདུག་ཁྱོད་བསམ་བློ་ཐོང་། །ཁྱོད་བྱུང་ན་བསུ་ཞིང་སོང་ན་སྐྱེལ། །ཁྱོད་
འདུག་ན་གདན་འདིང་རྙེད་བཀུར་འབུལ། །ཕར་ཆོས་འཆད་སྐྱབས་འཇུག་ཕྱག་དབང་སྟེར། །ཁྱོད་
རང་ཚོད་བཟུང་ལ་རང་ལམ་ཚོལ། །རྒྱུད་གོང་མར་གྱུར་ལ་བླ་མ་ཟེར། །གཞན་དགེ་བར་སྦྱོར་ལ་དགེ་
བཤེས་ཟེར། །ལམ་ལེགས་པར་འཚོལ་ལ་དགེ་སློང་ཟེར། །སེམས་འདོད་སྲེད་སྤང་ཕྱིར་ངུར་སྨྲིག་
གྱོན༑ ༑ཆོས་རྩེ་གཅིག་སྒྲུབ་ཕྱིར་དབེན་པ་བསྟེན། །དོན་དེ་རྣམས་རང་ལ་ཚང་བའི་ཕྱིར། །མི་རང་ལ་
རང་གིས་མ་བསྐུལ་ན། །མིང་བླ་མ་ཡོན་ཏན་འདྲེ་བས་ཆུང་། །མིང་དགེ་བཤེས་བྱེད་སྤྱོད་ཁྱིམ་པ་
དངོས། །མིང་དགེ་སློང་ཀུན་སྤྱོད་ཁྱི་ཕག་འདྲ། །ཕྱི་དགྲ་བཅོམ་ནང་དོན་ཉོན་མོངས་མཚོ། །ཁྱོད་ཕྱི་ནང་
མི་མཚུངས་བརྟག་དཀའ་བས། །ཀུན་འཁྲུལ་ནས་ཁྱོད་ལ་རེ་འཆའ་ཡང་། །ཁྱོད་སྔོན་བཞིན་ཀུན་སྤྱོད་
འདི་བསྟེན་ན། །མིང་བླ་མ་ཟེར་ཡང་ཆོམ་རྐུན་པ། །མིང་དགེ་བཤེས་ཟེར་ཡང་སྡིག་པའི་གྲོགས། །མིང་
དགེ་སློང་ཟེར་ཡང་མི་ནག་པ། །ལུས་སེར་གོས་གྱོན་ཡང་ཝ་སྐྱེས་འདྲ། །གནས་དབེན་པར་འདུག་
ཀྱང་སྤྱང་ཀི་འདྲ། །ཁྱོད་ཕལ་ཆེར་ཁྱི་རྐུན་ལྟར་འཁྱམས་ནས། །མི་དྲག་ཞན་དུ་མའི་སར་ཕྱིན་ཏེ། །
ཐབས་ཁ་གསག་གཞོགས་སློང་སྣ་ཚོགས་ཀྱིས། །ཟས་རྙེད་པ་ཅུང་ཟད་བྱུང་བ་རྣམས། །གནས་དབེན་
པར་དགའ་འདུས་བག་མེད་སྤྱོད། །གྲོགས་ཚངས་སྤྱོད་སྐྱོན་དང་ཆགས་སྡང་གཏམ། །དུས་ཉིན་
མཚན་ཐུན་མཚམས་འདས་འདས་སྨྲ། །སེམས་འདོད་ཡོན་མྱོས་ཆུས་མྱོས་པའི་མཐུས། །ལུས་བྱ་མིན་
སྤྱོད་ལ་ངོ་ཚ་མེད། །ངག་བཙོག་གཏམ་སྨྲ་ལ་ངོ་ཚ་མེད། །སེམས་ཚུལ་མིན་ཡིད་བྱེད་གཉེན་པོ་མེད། །
ལས་རྒྱུ་འབྲས་བསམས་ནས་འཛེམ་འདོད་མེད། །རང་ཁས་བླངས་དྲན་ནས་སྡོམ་སེམས་མེད། །རྗེ་བླ་
མའི་དྲུང་དུ་གནོང་སེམས་མེད། །གྲོགས་ཚངས་སྤྱོད་འདུས་ཀྱང་ཁྲེལ་གཞུང་མེད། །རང་ཆོས་ལ་བསྐུལ་
ཡང་ཉན་འདོད་མེད། །མི་རང་ལ་རང་གི་ཤ་ཚ་མེད། །ཆོས་བླང་དོར་ཤེས་པའི་ཤེས་རབ་མེད། །མར་
འཁོར་བའི་གནས་ལ་སྐྱོ་བ་མེད། །ཡར་ཐར་པའི་གོ་འཕང་ཐོབ་འདོད་མེད། །མ་སེམས་ཅན་ཀུན་ལ་
སྙིང་རྗེ་མེད། །མེད་བཅུ་གསུམ་འཛོམས་ལ་སངས་རྒྱས་མེད། །དེར་མ་ཟད་ཐར་པའི་གོ་འཕང་མེད། །
དེར་མ་ཟད་ཕྱི་མ་མཐོ་རིས་མེད། །དེར་མ་ཟད་ཚེ་འདིའི་མི་ཆོས་མེད། །ཡོད་དགོས་པ་གཅིག་ཀྱང་མེད་
456 -



༄༅། །གསུང་མགུར་ལེ་ཚན། །༼ཏ༽
བཞིན་དུ། །ཀུན་འཛོམས་པའི་མཁས་བཙུན་བཟང་པོའི་གྲྭར། །སྙེགས་ནུས་པ་ཨེ་མའོ་ངོ་མཚར་ཆེ། །
ཚེ་བློས་བཏང་ཐར་པ་དོན་གཉེར་གྲྭར། །འཚང་ནུས་པ་ཨེ་མ་ངོ་མཚར་ཆེ། །རྒྱུད་སྡོམ་གསུམ་ལྡན་པའི་
རབ་བྱུང་གྲྭར། །འདུག་ནུས་པ་ཨེ་མའོ་ངོ་མཚར་ཆེ། །ཁྱོད་འབྲས་བུ་མེད་པའི་སྲེ་ད་ཡག །ཁོང་ལོ་
ཡགས་སྙེ་མའི་གྲྭར་ཆུད་མཚར། །ཞེས་སྨྲས་པས་ཁོའི་མཚང་ལ་ཕོག་ནས་ཅུང་ཟད་ངོ་གནག་སྟེ་ཁ་རོག་འདུག་གོ། ། །
༈ མཐོང་ཐོས་འབྲེལ་ཚད་དོན་ཡོད། །མཁས་ཤིང་གྲུབ་པ་བརྙེས་ནས། །གདམས་ངག་བདུད་རྩིའི་
ཆར་འབེབས། །དབང་ཕྱུག་བརྒྱད་ལྡན་བྱམས་དང་། །སྙིང་རྗེའི་གཏེར་ལ་ཕྱག་འཚལ། །འབྲལ་མེད་ཐུགས་
རྗེས་ཟུངས་ཤིག །སྐྱིད་སྡུག་འབྱོར་རྒུད་ཀུན་ཏུ། །སྐྱབས་གནས་བླ་མ་མཁྱེན་ནོ།། །།
༈ ན་མོ་གུ་རུ། སྐྱབས་གསུམ་ཀུན་འདུས་ཀྱི་ངོ་བོ། །རིགས་ཀུན་དཀྱིལ་འཁོར་གྱི་ཁྱབ་བདག །བཀའ་
དྲིན་གསུམ་ལྡན་གྱི་བླ་མ། །དོན་ཡོད་མཁས་གྲུབ་ལ་ཕྱག་འཚལ། །མགོན་ཁྱོད་སྤངས་རྟོགས་ཀུན་
རྫོགས་ཀྱང་། །ཐ་མལ་གདུལ་བྱ་ཡི་སྣང་ངོར། །ཐ་མལ་བཤེས་གཉེན་གྱི་ཚུལ་གྱིས། །བདག་སོགས་
བུ་གཅེས་ལྟར་བསྐྱངས་སོ། །ཐུབ་བསྟན་ཡོངས་རྫོགས་ཀྱི་སྙིང་པོ། །བློ་བཟང་གྲགས་འབར་གྱི་རིང་
ལུགས། །མདོ་སྔགས་ལེགས་བཤད་ཀྱི་བདུད་རྩིས། །སྐལ་བཟང་སྨིན་གྲོལ་ལ་བཀོད་དོ། །ཐུབ་
བསྟན་ཉི་འོད་ལ་སྡང་བའི། །ལོག་སྨྲ་འབྱུང་པོ་ཡི་བྱ་ཚོགས། །འཆད་རྩོད་རྩོམ་པ་ཡི་ཉི་མས། །དཔའ་
ཞུམ་གཟི་མེད་དུ་བྱས་སོ། །ལུང་རྟོགས་ཡོན་ཏན་གྱི་གཟི་འབར། །བཤེས་གཉེན་ཡིད་བཞིན་གྱི་ནོར་
བུ: ༑མི་དབང་གཙུག་རྒྱན་དུ་བཞེས་ནས། །འཇིག་རྟེན་དབུལ་བ་ཀུན་བསལ་ལོ། །མགོན་ཁྱོད་མཉམ་
འགྲོགས་སུ་ཡོད་དུས། །དྲིན་ཅན་རྙེད་དཀའ་རུ་མ་ཤེས། །ད་ནི་དམ་པ་ཁྱེད་བོས་ཀྱང་། །ཐོས་ཤིང་མཐོང་
ས་ན་མི་འདུག །ལོང་བ་ཐང་བསྒྱུར་གྱི་ཉམ་ཆུང་། །རེ་སའི་སྐྱབས་གནས་གཞན་མ་རྙེད། །ཐོགས་མེད་
ཡེ་ཤེས་ཀྱི་སྤྱན་གྱིས། །དགའ་ལྡན་ལྷ་ཡུལ་ནས་གཟིགས་དང་། །རྙེད་དཀའ་དོན་ཆེན་གྱི་དལ་འབྱོར། །
ཆོས་བརྒྱད་ལས་རོ་ལ་བྲེལ་ནས། །འཇིགས་རུང་གཡང་ས་ལ་ཕྱོགས་པ། །མྱུར་བའི་རྫུ་འཕྲུལ་གྱིས་
བཟུང་དང་། །ཤེས་རབ་མིག་ཟུམ་གྱི་ལོང་བ། །བདེ་འདོད་སྡིག་པ་ལ་རེམ་པས། །མཐའ་མེད་འཁོར་
བ་ན་འཁྱམས་ན། །ཐུགས་རྗེའི་གཏེར་ཆེན་ཁྱོད་བཟོད་དམ། །རིགས་དྲུག་སྐྱེ་གནས་བཞིའི་འགྲོ་
ཀུན༑ ་དྲིན་ཅན་ཕ་མ་སོགས་ཡིན་ཞེས། །མོས་བློ་ཁ་ཚིག་ཙམ་བྱས་ཀྱང་། །ཅི་གནོད་སྙིང་ཁམས་ལ་
གཟིགས་དང་། །འཁོར་འདས་རྟེན་འབྱུང་གི་ཆོས་ཀུན། །རྟོག་བཏགས་མིང་རྐྱང་ཙམ་ཟེར་བཞིན། །
ངར་འཛིན་འཕུང་རྒན་གྱི་སྙིང་གྲོགས། །ཆགས་སྡང་ཕུང་པོ་ལ་གཟིགས་དང་། །སོ་ཐར་བྱང་སེམས་
བྱ
- 457 -



ས
དུ་༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དང་རིག་འཛིན། །སྡོམ་གསུམ་ལོན་ཚད་དུ་བླངས་ནས། །དྲན་ཚད་ལག་ལེན་ལ་འདེབས་པའི། །སྨོན་
པ་རང་འཕུང་ལ་གཟིགས་དང་། །རང་སྐྱོན་རང་ཉིད་ཀྱིས་མི་ཤེས། །གཞན་སྐྱོན་ཅུང་ཟད་ལ་རྟོག་པའི། །
གཟོང་བུ་མཆུ་རིང་གི་དུག་སྦྲང་། །རང་འཕུང་གཞན་འཕུང་ལ་གཟིགས་དང་། །རབ་འབྱམས་རྒྱལ་བ་
ལས་ལྷག་པའི། །དྲིན་ཆེན་དོན་ཡོད་ཀྱི་མཚན་ཅན། །མགོན་ཁྱོད་གང་བཞུགས་ཀྱི་གནས་དེར། །བདག་
སོགས་ད་ལྟ་རང་དྲོངས་དང་། །ཡིད་དགའ་ཆོས་འཛིན་གྱི་གནས་དེར། །ཡབ་རྗེ་བླ་མ་དང་མཉམ་དུ། །
མ་ཕམ་རྒྱལ་བ་ཡི་གསུང་ལ། །ངོམས་མེད་སྤྱོད་པ་རུ་མཛོད་དང་། །ཇི་སྲིད་འགྲོ་བ་དང་ནམ་མཁའ། །
གནས་པ་དེ་སྲིད་ཀྱི་བར་དུ། །རླབས་ཆེན་སྤྱོད་པ་ཀུན་སྤྱད་ནས། །འགྲོ་ཀུན་བདག་ཉིད་ཀྱིས་སྒྲོལ་
ལོ༑ །མངྒལཾ།། །།
༈ བསླབ་བྱ་དོན་གཉིས་ལྷུན་གྲུབ་བཞུགས་སོ། །རྗེ་བཙུན་བླ་མ་དགེ་ལེགས་དཔལ་འབར་བ། །ཡོན་ཏན་རྒྱ་
མཚོའི་མངའ་བདག་རྣམས་ལ་འདུད། །རྗེ་བཙུན་དམ་པ་བསྟན་པའི་མགོན་པོ་མཆོག །བསྟན་འགྲོའི་
དཔལ་དུ་བསྐལ་བརྒྱར་ཞབས་བརྟན་ཤོག །སྲིད་ནས་འཁྱམས་པའི་སྲིད་པའི་འགྲོ་འདི་རྣམས། །མགོན་
མེད་སྡུག་བསྔལ་ཐབས་རྨོངས་ཕྱི་ཐག་རིང་། །སངས་རྒྱས་ཆོས་དང་དགེ་འདུན་འཕྲད་པར་དཀའ། །ལྷག་
པར་རྩོད་དུས་འགྲོ་བའི་ངང་ཚུལ་འདི། །རང་བདེའི་ཐབས་འདོར་རང་སྡུག་རང་གིས་ཉོ། །འོན་ཀྱང་སྤྱང་
དྲུང་ཁུར་འཛིན་སྨོན་པ་འདྲ། །དེ་ཕྱིར་འདི་དག་བཏང་སྙོམས་བཞག་མཛད་ནས། །བདག་ཉིད་ཆེ་
རྣམས་སྙིང་བརྩེའི་མཆི་མ་འབྱིན། །མི་མངོན་དབྱིངས་ནས་འདི་རྣམས་བུ་བཞིན་སྐྱོང་། །ལུས་ངག་
འབྲེལ་བ་རྒྱང་རིང་དོར་བར་མཛོད། །འདི་འདྲའི་རྩོད་དུས་དགུ་ཡི་ཐ་མར་ཡང་། །སྙིང་སྟོབས་ཕུལ་བྱུང་
རྒྱལ་སྲས་འཕགས་མཆོག་ཁྱེད། །བཞེངས་བཞུགས་གཟིམས་སོགས་སྤྱོད་ལམ་གང་གི་ཚེའང་། །ཀུན་
གྱིས་ཁྱེད་ལ་རེ་བ་ཆེ་ལུགས་འདི། །ཡང་ཡང་དགོངས་ལ་འདི་དག་དྲང་བའི་ཕྱིར། །ཐོགས་མེད་མཐུ་
ལྡན་སྐྱབས་གསུམ་གསལ་དམིགས་ནས། །འདི་དག་ཀུན་དང་ལྷན་ཅིག་སྐྱབས་འགྲོ་དང་། །ཡན་ལག་
བདུན་པ་སེམས་བསྐྱེད་བསྔོ་སྨོན་སོགས། །དམ་པས་བསྔགས་པའི་ཆོས་སྤྱོད་རྣམ་བཅུ་ལ། །ཞེ་དམ་
ཆེན་པོས་རྒྱུན་ཏུ་བརྩོན་འགྲུས་བསྐྱེད། །ལྟ་སྤྱོད་མཚུངས་པའི་ཆོས་ལྡན་གྲོགས་པོ་རྣམས། །ཤིན་ཏུ་
རྙེད་དཀའ་འདི་རྣམས་བརྩེ་བས་སྐྱོངས། །དམ་པའི་རྣམ་ཐར་དད་དང་སྐྱོ་ཤས་ཀྱིས། །བགྲོ་གླེང་མ་
གཏོགས་དམག་ཇག་ཕྱོགས་འཛིན་སོགས། །དོན་མེད་གླེང་མོ་འདི་དག་བག་ཟོན་མཛོད། །འཁོར་ངན་
གཡོ་ཁྲམ་ཅན་རྣམས་ངོ་དགའ་མཁས། །བདེན་བདེན་འདྲ་ཡང་བདེན་རྫུན་ལེགས་པར་རྟོགས། །ཆོས་
- 458 -



༄༅། །གསུང་མགུར་ལེ་ཚན། །/ཏ
དང་འཇིག་རྟེན་བྱ་བ་གང་ལ་ཡང་། །སྔ་ནས་བློས་དཔྱད་ལེགས་པའི་ཕྱོགས་རྣམས་བསྟེན། །ཅི་བྱས་ཐབས་
མེད་ཏུག་གིས་ཐུག་པ་ན། །ཤས་ཆེར་གྲོས་འདྲི་དཀོན་མཆོག་བདེན་པ་བདར། །རྨང་གཅོད་སྙིང་སྟོབས་
གོ་ཆ་མ་ཆུང་མཛོད། །སྡེ་དགོན་ཆེན་པོའི་བླ་དཔོན་འདི་ཕྱི་ཀུན། །སྡུག་བསྔལ་སྐྱེད་ཀྱང་ཟས་གོས་ངོ་
བསྟོད་ཀྱི། །མགོ་བོ་འཁོར་ནས་གཏན་དུ་འཁོར་ཉེན་གདའ། །འདུས་པའི་ནད་ལྟར་ཆེན་པོའི་བྱ་བཞག་
འདི༑ ༑ཕྱོགས་གཅིག་བཅོས་པས་ཕྱོགས་གཅིག་ཕྱི་ཕྱིར་ངན། །མགུ་བ་མེད་པ་མི་ཡི་ངོ་བསྲུང་དང་། །ཟིན་
པ་མེད་པའི་འཇིག་རྟེན་བྱ་བ་དང་། །ཚིམ་པ་མེད་པའི་ལྟོ་གོས་སྲེད་པ་རྣམས། །ཉེས་དམིགས་རིག་པ་
ཙམ་གྱིས་བསྐྱུར་ན་བདེ། །འདི་ཕྱི་ཀུན་བདེ་བྱས་ན་ཟིན་པ་ཡོད། །རང་གཞན་གཏན་དུ་འཚེངས་པའི་
དམ་ཆོས་འདི། །བྱ་སླ་དོན་ཆེ་ད་རེས་མྱུར་དུ་སྒྲུབ། །ཕུགས་སུ་ཆོས་གཅིག་ངེས་པར་དགོས་སྙམ་ཡང་།།
འདི་བྱ་དེ་བྱ་དེ་ནས་འདི་བྱ་ཞེས། །རྟག་འཛིན་བློ་ངན་འདི་ཡིས་ངེས་པར་བསླུ། །ཕྱི་ནང་གློ་བུར་འཇིག་
ཅིང་འགྱུར་བ་དང་། །འབྲལ་ཞིང་གཅིག་པུ་ཡ་ངའི་གནས་འགྲོ་བའི། །ངང་ཚུལ་འདི་ལ་ཡང་ཡང་ཐུགས་
ཀྱིས་དགོངས། །འཁོར་ངན་ལོག་སྒྲུབ་ཇི་ལྟར་ཆེ་བ་དང་། །སྙིགས་མའི་ངང་ཚུལ་ཇི་ལྟར་བདོ་བ་བཞིན།།
སྐྱོ་ཤས་དད་པ་འཕེལ་བའི་གྲོགས་སུ་དགོངས། །བརྒྱ་བྱིན་གཅིག་གིས་ལྷ་མིན་གཡུལ་བཅོམ་ལྟར། །རང་
ཉིད་གཅིག་པུས་རང་གི་སེམས་བཏུལ་ན། །ཕྱི་རོལ་དགྲ་རྐྱེན་མང་ཡང་ཅི་བྱར་ཡོད། །དམ་ཆོས་དམ་
པའི་གསུང་བཞིན་བྱེད་པ་ཡི། །ལྟ་སྤྱོད་མཚུངས་པའི་ཆོས་པ་ཉམ་ཆུང་ཡང་། །ཕན་ཚུན་གཅིག་གྲོགས་
གཅིག་གིས་བྱེད་པས་ན། །རྐྱེན་ངན་སྡིག་གྲོགས་སྟོབས་ཀྱིས་མི་ཚུགས་ཏེ། །འཇག་མ་རེ་རེ་ནུས་པ་
ཆུང་མོད་ཀྱང༌། །མང་པོ་ཚོགས་པས་ས་རྡུལ་འཕྱགས་པའམ། །ཆུ་རབས་བརྒལ་ཚེ་ལག་པ་སྦྲེལ་བ་
བཞིན། །བློ་མཐུན་དད་ལྡན་གཅིག་མགོ་གཅིག་གིས་འདོན། །མདོར་ན་མདོ་རྒྱུད་བལྟ་ཞིང་དམ་པ་
བསྟེན། །དམ་པའི་རྣམ་ཐར་ཁ་མིག་ཡར་བལྟས་ནས། །གཞོན་ནུ་དར་ལ་བབས་ཚེ་ཐོས་བསམ་རེམ། །
ན་ཚོད་ཡར་བགྲེས་སྒོམ་དང་བསྒོམས་བཞིན་འཆད། །ཐུབ་བསྟན་ཡོངས་རྫོགས་རྒྱལ་མཚན་འཛིན་པ་
ལ༑ ༑འགྲན་ཟླ་མེད་པ་ལྷ་མིའི་སྐྱབས་གཅིག་མཛོད། །བར་བར་སྐུ་ཚེ་བསྲིང་ཕྱིར་སྒྲོལ་དཀར་གྱི། །ཚེ་
སྒྲུབ་བསགས་སྦྱངས་བཀའ་བསྲུངས་འཕྲིན་བཅོལ་སོགས། །འགལ་རྐྱེན་སེལ་ཞིང་མཐུན་རྐྱེན་སྒྲུབ་
པའི་ཐབས། །གང་ཟབ་བློ་གྲོས་མཛངས་པས་ཉམས་བཞེས་མཛོད། །འཕྲན་བུ་ས་ཐག་རིང་པོར་ལུས་
གནས་ཀྱང་། །དག་སྣང་ཐུགས་ཀྱི་འབྲལ་བ་མེད་མཛོད་དང་། །མྱུར་དུ་མཇལ་ཞིང་མགོན་ཁྱོད་མཉེས་
པའི་ཕྱིར། །ཚེ་མཇུག་མགོན་པོ་ཁྱོད་དང་འབྲལ་མེད་སྨོན། །སྨོན་པ་ཇི་བཞིན་གེགས་མེད་སྒྲུབ་པ་ལ། །
- 459 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
བཀའ་བསྲུངས་རྒྱ་མཚོས་གཡེལ་མེད་བྱ་ར་མཛོད། ། །
ཆབ་མདོ་བྱམས་པ་གླིང་དུ་སྐྱབས་མགོན་འཕགས་མཆོག་དམ་པར་ཟབ་རྒྱས་ཀྱི་ཆོས་མང་དུ་ཕུལ་ནས་དབུས་སུ་འོང་
ཁར་ལུགས་གཉིས་ཀྱི་བསླབ་བྱ་ཞུས་པའི་སྙིང་པོ་ཡི་གེར་འཁོད་པ་དགོས་ཚུལ་ཕེབས་པ་ལྟར་གང་གི་བཀའ་དྲིན་གྱིས་འཚོ་བའི་
ངག་དབང་བྱམས་པས་བྲིས་པའོ། །མངྒལཾ།། །།
༈ བྱང་ཆུབ་ལམ་རིམ་ནས་བྱུང་བའི་བསླབ་བྱ་མུ་ཏིག་གི་ཕྲེང་བ་བཞུགས་སོ། །རྗེ་བཙུན་དགེ་ལེགས་རྒྱ་མཚོ་ལ། །
སྙིང་ནས་ཕྱག་འཚལ་སྐྱབས་སུ་མཆི། །བློ་གྲོས་བཟང་པོའི་དཔལ་ལྡན་པའི། །གུས་ལྡན་སློབ་མ་ཚུར་
གསོན་དང་། །རང་ཅག་ལུས་ཅན་མ་ལུས་པ། །བདེ་བ་མི་འདོད་སུ་ཡང་མེད། །སྡུག་བསྔལ་འདོད་པ་
སུ་ཡང་མེད། །འོན་ཀྱང་བླང་དོར་གོ་ལོག་པས། །ཀུན་ཀྱང་བདེ་བས་ཕོངས་པ་དང་། །མི་འདོད་སྡུག་
བསྔལ་ཐོག་ཏུ་འབབ། །དགེ་སྡིག་སྤང་བླངས་མ་བྱས་ན། །སུས་ཀྱང་བདེ་བ་འཐོབ་མི་འགྱུར། །དགེ་
སྡིག་སྤང་བླང་བྱེད་པའི་དུས། །དལ་འབྱོར་མི་ལུས་ཐོབ་དུས་ཡིན། །དེ་ཕྱིར་ད་རེས་མི་ལུས་འདིའི། །ཚེ་
མཇུག་འདི་ལ་རེམ་རེམ་མཛོད། །བྱེད་ཚུལ་མདོ་རྒྱུད་མན་ངག་ཀུན། །གཅིག་ཏུ་བསྒྲིལ་བ་ཨ་ཏི་ཤའི། །
ལུགས་སྲོལ་དྲི་མེད་ཙོང་ཁ་པས། །ལེགས་པར་བཤད་པ་ལམ་རིམ་གྱི། །ཉམས་ལེན་མདོ་སྔགས་ཟུང་
འབྲེལ་བ། །བདེ་ལམ་འདི་ལ་ནན་ཏན་མཛོད། །ཡོན་ཏན་ཀུན་གྱི་གཞི་མ་མཆོག །བླ་མ་རྣམས་ལ་དད་
པ་དང་། །གུས་པས་བཀའ་བཞིན་སྒྲུབ་པར་མཛོད། །ཁེ་ཉེན་འདམ་ཀའི་དལ་འབྱོར་ལུས། །དགྲ་
འདུལ་གཉེན་སྐྱོང་སྡེ་དགོན་གྱི། །ཕོ་རུས་ཆེ་བའི་ཆགས་སྡང་གིས། །དོན་མེད་སྟོང་ལོག་མ་སོང་
མཛོད། །སྡེ་དགོན་དོན་དུ་སྡིག་བསགས་པའི། །རྣམ་སྨིན་རང་ཉིད་ཁོ་ནས་མྱོང་། །སྡེ་དགོན་གཉེན་
སོགས་ཤུལ་དུ་ལུས། །རང་ཉིད་འཆི་མལ་ཐ་མ་ལ། །འཆི་ཟས་ཁམ་གང་ཟ་བ་གང་། །མེད་པར་མི་
འགྲོ་ཁ་ཆེམས་ཚིག །མགོ་མེད་མཇུག་རྡུམ་དབུགས་བརྩེགས་བཞིན། །འཇིགས་རུང་གཤིན་རྗེའི་བསུ་མ་
ཡིས༑ ༑འཁྲིད་ཚེ་མི་འགྱོད་པ་ཞིག་མཛོད། །དམ་ཆོས་བྱེད་འདོད་སེམས་ཡོད་ཀྱང་། །ད་ལྟ་ཉིད་ནས་མ་
འབད་ན། །ནམ་འཆི་ངེས་པ་མི་འདུག་སྟེ། །རྒན་གཞོན་གོ་རིམ་མ་ངེས་ཤིང་། །ནད་མེད་གློ་བུར་ཉིད་
དུ་འཆི། །འདི་ན་རོ་དྲོད་མ་ཡལ་བར། །རྣམ་ཤེས་བར་དོའི་འཕྲང་བརྒྱུད་ནས། །དམྱལ་བ་ཚ་གྲང་སྡུག་
བསྔལ་དང་། །ཡི་དྭགས་བཀྲེས་ཤིང་སྐོམ་པ་དང་། །དུད་འགྲོ་གསོད་བཀོལ་སྡུག་བསྔལ་སོགས། །ཐོག་ཏུ་
ནམ་འབབ་མི་ཤེས་ཤིང་། །ངན་སོང་གསུམ་དུ་སྐྱེས་གྱུར་ན། །སྡུག་བསྔལ་ཤུགས་དྲག་ཚེ་ཚད་རིང་། །དམ་
ཆོས་མི་གོ་རང་དབང་མེད། །དེ་བས་དེ་རིང་ད་ལྟ་ཉིད། །དཀོན་མཆོག་གསུམ་ལ་བློ་ཕུགས་གཏད། །སྐྱབས་
- 460 -



༄༅། །གསུང་མགུར་ལེ་ཚན། །ཏི ་
འགྲོ་མཆོད་འབུལ་སྡིག་བཤགས་རེམ། །ཁས་བླངས་ཚུལ་ཁྲིམས་དག་པ་དང་། །བསྔོ་བ་སྨོན་ལམ་
རྒྱས་འདེབས་མཛོད། །སྔོན་ཚེ་ཡུན་རིང་འཁོར་བ་ན། །བདེ་འགྲོ་བགྲང་ཡས་ཐོབ་མོད་ཀྱང་། །གཏན་
དུ་ཐར་པ་མ་ཐོབ་ཕྱིན། །བདེ་འགྲོ་གང་ལའང་ཡིད་བརྟན་མེད། །ངན་སོང་གསུམ་པོ་སྨོས་ཅི་དགོས། །
མི་ལ་སྐྱེ་རྒ་ན་འཆི་སོགས། །འདོད་ལྷ་འཐབ་རྩོད་འཆི་འཕོ་ལྟུང་། །གོང་མའི་ལྷ་གཉིས་འདུ་བྱེད་ཀྱི། །
སྡུག་བསྔལ་རང་བཞིན་སླར་ཡང་ལྟུང་། །མདོར་ན་འཁོར་བའི་ཕུན་ཚོགས་ཀུན། །ཐ་མ་མི་ཉམས་
གཅིག་ཀྱང་མེད། །དེ་ཕྱིར་སྡུག་བསྔལ་ཀུན་གྱི་གཞི། །དུག་གསུམ་དེ་ནས་མ་རིག་པ། །རྩད་ནས་
གཅོད་པའི་བསླབ་པ་གསུམ། །གྲངས་ཚང་གོ་རིམ་ངེས་པར་བསླབ། །བསླབ་གསུམ་ཉམས་ལེན་ཙམ་
འབད་པས། །འཁོར་བའི་སྐྱེ་འཆི་ཙམ་སྤངས་ཀྱང་། །ཐོག་མེད་དྲིན་གྱིས་བསྐྱངས་པའི་མ། །རིགས་དྲུག་
སེམས་ཅན་ཐམས་ཅད་ལ། །ཕན་བདེ་སྒྲུབ་པར་མི་བྱེད་ན། །མ་རབས་ཉན་ཐོས་སྡར་མའི་ཆོས། །ཡ་
རབས་བློ་ལྡན་རྒྱལ་སྲས་རྣམས། །རང་དོན་མ་ཆགས་འགྲོ་བ་རྣམས། །སྒྲོལ་ཕྱིར་སྙིང་རྗེ་སེམས་བསྐྱེད་
ཀྱིས༑ ༑ཀུན་ནས་བསླངས་པའི་རྒྱལ་སྲས་སྤྱོད། །ཕྱིན་དྲུག་བསྡུས་བཞི་རིམ་གཉིས་སོགས། །ཉམས་
སུ་ལེན་པའི་གོ་ཆ་ཆེ། །སྲིད་པའི་བར་དུ་བགོ་བར་བྱེད། །དེ་ཕྱིར་བློ་གྲོས་ཆེན་པོ་ཁྱོད། །དལ་འབྱོར་ཁྱད་
པར་ཅན་ཐོབ་དུས། །རང་མགོ་ཅི་ཐོན་ཙམ་མིན་པའི། །མདོ་སྔགས་རྒྱལ་སྲས་སྤྱོད་པ་ལ། །བསླབ་པའི་
གོ་ཆ་ཆེ་བར་མཛོད། །རྒྱལ་སྲས་སྤྱོད་ལ་བསླབ་པའི་ཚུལ། །མདོར་བསྡུས་ལམ་རིམ་ཉིད་ན་གསལ། །རྒྱས་
པ་མདོ་རྒྱུད་བསྟན་བཅོས་དང་། །དམ་པ་རྣམས་ཀྱི་རྣམ་ཐར་ལྟོས། །སྨོན་ལམ་བཟང་སྤྱོད་བཞིན་དུ་
མཛོད། །གྲོགས་ཁྱེད་གཅིག་པུར་འདུག་པའམ། །མང་པོའི་ནང་དུ་འདུག་ཀྱང་རུང་། །འཆི་བདག་འཇིགས་
རུང་འོང་ངེས་ཤིང་། །ནམ་འོང་མ་ངེས་འགྲོ་བ་རྣམས། །དགྲ་གཉེན་ཕན་ཚུན་འགྱུར་ཚུལ་དང་། །ཇི་
ལྟར་བྱས་པའི་ལས་འབྲས་རྣམས། །རང་ཉིད་ཁོ་ནས་མྱོང་ཚུལ་དང་། །ཉམ་ཐག་འགྲོ་བའི་སྡུག་བསྔལ་
ལ༑ ༑སྐྱོ་དང་སྙིང་རྗེ་ཆེན་པོ་ཡིས། །སྒོ་གསུམ་དགེ་བ་ཁོ་ནར་མཛོད། །རང་སྤྱོད་ཆོས་དང་མི་མཐུན་
ཀྱང་༑ ༑ཆོས་བཞིན་བགྱིས་ཞེས་བསླབ་བྱ་འདི། །ཆོས་མཐུན་སྤྱན་སྔར་ངོ་ཚ་ཡང་། །ཆོས་ལྡན་གྲོགས་
ལ་ཕན་པའི་ཕྱིར། །ཆོས་ནས་བཤད་ལྟར་འཁྲུལ་མེད་བྲིས། །འདིར་འབད་ལས་བྱུང་དགེ་བ་དེས། །
འདི་མཐོང་འདི་ཐོས་སྐྱེ་བོ་ཀུན། །འདི་ནས་བཤད་པ་ཇི་ལྟ་བར། །འདི་ཉིད་ཁོ་ནར་གྲོལ་བར་ཤོག །བློ་
བཟང་གྲགས་འབར་བསྟན་པའི་དཔལ། །སྙིང་ལ་འཆང་བའི་དད་ལྡན་གྱིས། །བསྐུལ་ཚེ་ངག་གི་དབང་
ཕྱུག་ལ། །དད་པ་བྱམས་པའི་མིང་གིས་བྲིས། །མངྒལཾ།། །།
- 461-



(9)༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
༈ རྒྱུད་སྤངས་རྟོགས་ཡོན་ཏན་མཐར་ཕྱིན་ཀྱང་། །ཕྱི་ཐ་མལ་ཚུལ་གྱིས་འགྲོ་བ་འདྲེན། །དྲན་ཙམ་
གྱིས་དགེ་ལེགས་མཆོག་སྩོལ་བའི། །ཕ་བླ་མར་དད་པ་རྒྱ་མཚོས་འདུད། །ཁྱོད་དད་བརྩོན་ཅན་གྱིས་
བསྐུལ་བའི་ངོར། །ངས་ཚིག་སྐམ་གླུ་ཆུང་འདི་སྐད་ལེན། །དུས་ད་རེས་ཁེ་ཉེན་ཆེ་ས་འདིར། །ཁྱེད་གཏན་
གྱི་འདུན་མ་བསྒྲུབ་བཞེད་ན། །ཆོས་ཚང་ལ་མ་ནོར་ལམ་རིམ་ལ། །སོ་མེད་ཀྱང་སྙིལ་གྱིས་འབྲད་པར་
ཞུ༑ ༑རྗེ་མཚན་ལྡན་བླ་མ་ཕྱི་ཡི་རྐྱེན། །དེ་བསམ་སྦྱོར་གཉིས་ཀྱི་བསྟེན་པ་གཅེས། །རྟེན་དལ་འབྱོར་
ཚང་བ་ནང་གི་རྐྱེན། །དེ་དོན་ཆེ་རྙེད་དཀའ་སྙིང་པོ་ལོང་། །ཚེ་མི་རྟག་འགྲོ་བ་རི་གཟར་ཆུ། །འདིའི་ཕུན་
ཚོགས་རྨི་ལམ་ཐུན་ཅིག་ཙམ། །གནས་ངན་སོང་སྡུག་བསྔལ་ཤུགས་དྲག་རིང་། །དེར་སྐྱེ་བྱེད་ལས་ངན་
ཚན་ཆེ་བས། །ང་ཆོས་བརྒྱད་དོར་ནས་དཀོན་མཆོག་ལ། །སྙིང་རུས་པའི་གཏིང་ནས་སྐྱབས་འགྲོ་
ཞིང༑ ༑ལས་སྡིག་སྤོང་དགེ་ལ་བརྩོན་པར་ཞུ། །ཚུལ་དེ་འདྲས་བདེ་འགྲོར་སྐྱེ་ངེས་ཀྱང་། །དེ་ཙམ་ལ་
སྙིང་པོར་བཟུང་གྱུར་ན། །གནས་འཁོར་བའི་བདེ་འབྱོར་ཅི་འདྲ་ཡང་། །མཐར་ངེས་པར་འདོར་ཞིང་
སྐབས་དེར་ཡང་། །སྐྱེ་རྒ་ན་འཆི་སོགས་ཀྱིས་མཚོན་པའི། །བཟོད་དཀའ་བའི་སྡུག་བསྔལ་ལ་སྐྱོ་
ཞིང་༑ །དེའི་རྩ་བ་ཀུན་འབྱུང་ལས་ཉོན་གཉིས། །དེའི་ནང་ནས་ངར་འཛིན་ལྷན་སྐྱེས་ལ། །སྙིང་ནང་གི་
དགྲ་བོར་མཐོང་གྱུར་ནས། །དེ་སྤོང་བྱེད་བསླབ་གསུམ་ཉམས་ལེན་ལ། །མགོར་མེ་ཤོར་གསོད་ལྟར་
འབད་པ་ཞུ། །དེ་ལྟ་བུའི་འབད་པས་འཁོར་བ་ལས། །རང་གཅིག་པུ་ཐར་ཀྱང་མཐའ་མེད་ཀྱི། །མ་ཀུན་
གྱི་སྡུག་བསྔལ་མི་སེལ་ན། །དེ་དུད་འགྲོའི་སྤྱོད་དང་ཁྱད་པར་ཅི། །དོན་དེ་ཕྱིར་མར་ཤེས་དྲིན་དྲན་
དང༑ །དྲིན་གཟོ་འདོད་བྱམས་དང་སྙིང་རྗེ་དང་། །བློ་སྙིང་སྟོབས་ལྷག་བསམ་བྱང་ཆུབ་སེམས། །དུས་
གནས་སྐབས་ཀུན་ཏུ་སྐྱོང་བར་ཞུ། །མ་འགྲོ་ཀུན་སྒྲོལ་བར་དམ་བཅས་ཀྱང་། །དུས་ད་ལྟའི་གནས་
སྐབས་འདི་འདྲ་བས། །དེ་མི་ནུས་སངས་རྒྱས་ཁོ་ནས་ནུས། །དེ་ཚོགས་གཉིས་བསགས་པ་ལས་བྱུང་
བས༑ ༑ཚུར་རང་རྒྱུད་སྨིན་བྱེད་ཕྱིན་དྲུག་དང་། །ཕར་གཞན་རྒྱུད་སྨིན་བྱེད་བསྡུ་དངོས་བཞིར། །དུས་
ནམ་མཁའ་ཇི་སྲིད་གནས་པའི་བར། །སེམས་ཞུམ་པ་མེད་པར་འབད་འཚལ་ལོ། །ཚུལ་དེ་ལྟར་བསམ་
པ་སེམས་བསྐྱེད་དང་། །ལས་སྦྱོར་བ་ཚོགས་གཉིས་ལ་འབད་ཀྱང་། །དཔལ་བླ་མེད་བྱང་ཆུབ་ཐོབ་པ་
ལ༑ ༑དུས་བསྐལ་པ་གྲངས་མེད་དུ་མ་འཐོགས། །ཆེས་མྱུར་བར་སངས་རྒྱས་ཐོབ་འདོད་ན། །དཔལ་
རྡོ་རྗེ་འཆང་གི་གསུང་བཞིན་དུ། །ལམ་ཐུན་མོང་སྦྱོང་བ་གཞིར་བཟུང་ནས། །རྒྱུད་མཚན་ཉིད་ཚང་བའི་
སློབ་དཔོན་ལས། །དང་ཐོག་མར་དབང་བཞིས་སྨིན་པ་དང་། །དེར་ཁས་བླངས་དམ་ཚིག་བསྲུང་བ་
- 462 -



༄༅། །གསུང་མགུར་ལེ་ཚན། །༼ཏ༽
དང༑ ༑ལམ་རིམ་པ་གཉིས་ལ་ཚུལ་བཞིན་བརྩོན། །རྗེ་བླ་མའི་གསུང་གི་རྗེས་འབྲངས་ནས། །ཆོས་
གསུང་རབ་ཀུན་གྱི་སྙིང་པོའི་དོན། །གནས་ཕུར་བུ་ལྕོག་གི་དབེན་གནས་སུ། །མིང་བྱམས་པར་འབོད་
པས་དབྱིངས་སུ་བསྡེབས། །དེའི་དགེ་བས་མཁའ་མཉམ་སེམས་ཅན་རྣམས། །གནས་མི་ཁོམ་བརྒྱད་
ལས་ཐར་གྱུར་ཏེ། །དོན་ཚུལ་བཞིན་སྒྲུབ་པ་ལ་གནས་ནས། །སྐྱབས་བླ་མེད་སངས་རྒྱས་མྱུར་ཐོབ་
ཤོག ༑མངྒལཾ།། །།
༈ ཐུགས་དམ་གྱི་བསྐུལ་མ་ཀ་བསྟོད་མ་བཞུགས་སོ། །རྗེ་བཙུན་བླ་མ་དམ་པའི་ཞབས་ལ་ཕྱག་འཚལ་ལོ། །ཀ་
དག་ཆོས་དབྱིངས་ཀུན་ལ་ཁྱད་མེད་ཀྱང་། །ཁ་གཏིང་འདྲེས་པའི་ཆོས་པ་གསེར་ལས་དཀོན། །ག་ན་
གནས་ཀྱང་རང་གཞན་འཕུང་བའི་རྒྱུ། །ང་བདག་གཅེས་འཛིན་ཡིན་ཞེས་མཁས་རྣམས་གསུངས། །ཅ་
རེ་མ་ཇོའི་གྲོགས་ལྡན་རྣལ་འབྱོར་གཟུགས། །ཆ་ལུགས་ཡ་མ་ཟུང་གི་འགྲོ་རྣམས་བསླུ། །ཇ་ཆང་སྲེད་
པའི་ལྕགས་ཀྱུས་ཟིན་པ་ཡི། །ཉ་ལྟར་འཁྱམས་པོ་མྱུར་དུ་ངན་འགྲོར་ལྟུང་། །ཏ་ལེ་དྲན་པས་དབང་པོ་
ཡུལ་རྣམས་ལ། །ཐ་མལ་མི་གཏོང་བག་ཡོད་བསྟེན་པ་ཡི། །ད་རེས་ཚེ་ཐུང་འདི་ལ་ཚུལ་ཁྲིམས་སྲུངས། །ན་
རྒ་འཆི་བའི་འཇིགས་ལས་དེ་ཡིས་སྒྲོལ། །པ་རེ་པུ་རེའི་ཚེ་འདིའི་བྱ་བ་ཐོང་། །ཕ་རོལ་གཏན་གྱི་འདུན་
མར་ཆིག་སྒྲིལ་མཛོད། །བ་བཟང་འོ་མའི་ཉིང་ཁུ་ལྟ་བུའི་ཆོས། །མ་ལུས་འགྲོ་ལ་ཕན་བདེའི་བསམ་
སྦྱོར་བསྟེན། །ཙ་རི་ཏྲ་སོགས་དབེན་པའི་གནས་རྣམས་སུ། །ཚ་གྲང་གདུངས་པའི་དཀའ་ཐུབ་ཀུན་
བཟོད་ཀྱང་། །ཛ་ལང་སེམས་འདི་དྲན་པས་མ་བཏུལ་ན། །ཝ་ལྟར་ཉོན་མོངས་ཁྱི་ཡིས་ཕམ་པར་བྱེད། །
ཞྭ་སོགས་ཆས་གོས་ཇི་ལྟར་འདུག་གྱུར་ཀྱང་། །ཟ་འཐུང་སྲོག་འཚོ་ཙམ་གྱིས་ཆོག་ཤེས་ཤིང་། །འ་འུར་
འཇིག་རྟེན་ཆོས་བརྒྱད་རིགས་སྤངས་པའི། །ཡ་མཚན་ཆོས་པ་རྣམས་ལ་དག་སྣང་སྦྱོངས། །ར་ལྟར་
གྱོང་པོའི་སེམས་རྒྱུད་ཡན་པར་ལུས། །ལ་ལུང་རྗེས་ཀྱིས་བཀང་ནས་ཐོས་པ་འཚོལ། །ཤ་ཐང་སྙིང་པོ་
མེད་པས་མི་ཚེ་སོང་
། །ས་སྟེང་ཤིང་བཞིན་འགྱེལ་ཚེ་འགྱོད་པའི་གནས། །ཧ་རེ་ལོང་བའི་ཁ་བཤད་
མཁན་པོ་ལས། །ཨ་དོན་སྐྱེ་མེད་ཐབས་ཀྱི་ཟིན་པར་བསྒོམས། །བསྒོམས་པ་ཡུན་བསྲིངས་རྒྱུ་ཚོགས་
ཀུན་ལ་འབད། །འབད་པས་གོ་འཕང་མཆོག་རྣམས་ངེས་པར་འཐོབ། །ཐོབ་ནས་རང་གི་བྱས་བཞིན་
གཞན་ལའང་སྟོན། །སྟོན་པའི་བསྟན་པ་རང་གཞན་རྒྱུད་ལ་སྤེལ། །ཤེས་རབ་རབ་རྒྱས་གྲགས་པའི་
འོད་དཀར་ཅན། །ཕན་བདེ་བདེ་བའི་ཀུན་དའི་གཉེན་གཅིག་པུར། །ལྷག་བསམ་བསམ་པ་བཟང་པོའི་
བསྐུལ་མ་འདི། །ཉམས་མཚར་མཚར་པོའི་ཚིག་གི་འཕྲེང་བར་སྤེལ། །སྤེལ་བྱེད་བྱེད་པ་མང་པོའི་
- 463 -



S ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
བྱམས་པའི་མིང་། །མིང་ཙམ་ཆོས་ལ་བདེན་ཞེན་འཆིང་བས་བསྡམས། །བསྡམས་ཀྱང་ལྷོད་པ་འགལ་
འདུའི་ཁུར་ཆེན་པོ། །ཆེན་པོས་ནོན་པ་ཆོས་བརྒྱུད་མཁན་ཞིག་གོ། །འདི་གསུམ་རབ་འབྱམས་པ་ཤེས་རབ་
གྲགས་པ་ལ་བྱིན་རླབས་ཀྱི་རྟེན་དུ་གནང་བའོ། །། །
༈ བསླབ་བྱ་ཉི་མའི་འོད་ཟེར་བཞུགས་སོ། །ན་མོ་གུ་རུ་ཡ། དྲན་པ་ཙམ་གྱིས་དད་པའི་བ་སྤུ་གཡོ། །དགེ་
ལེགས་རྒྱ་མཚོའི་མངའ་བདག་བཀའ་དྲིན་ཅན། །སྲིད་མཐའི་བར་དུ་ཁྱོད་ཞབས་སྤངས་ནས་ནི། །ནམ་
ཡང་སྐྱབས་གཞན་མེད་དོ་ཐུགས་རྗེས་ཟུངས། །ཀུན་གྱིས་དམ་པར་བཟུང་ཞིང་བཀུར་བྱས་ཏེ། །མི་
ཚེ་ཐོས་བསམ་སྒོམ་པས་བསྐྱལ་ན་ཡང་། །སེམས་རྒྱུད་ཆོས་དང་མ་འདྲེས་ཆུ་རྡོ་བཞིན། །བདག་འདྲས་
ཆོས་ཀྱི་གདམས་པ་དམ་པས་ཁྲེལ། །འོན་ཀྱང་གྲོགས་པོས་དག་སྣང་གིས་བསྐུལ་བས། །སེམས་ལ་
ཕན་པའི་ཚིག་འགའ་སྨྲ་བར་བྱ། །གཞོན་ནུ་བྱམས་པ་ཡེ་ཤེས་ཚུར་གསོན་དང་། །སྔོན་ཆད་འཁོར་བའི་
བདེ་སྡུག་བྱ་བཞག་ལ། །ལན་གྲངས་བརྒྱ་ཕྲག་མ་སྤྱད་གཅིག་ཀྱང་མེད། །དེ་ཕྱིར་ད་རེས་དལ་འབྱོར་
ཚང་བའི་དུས། །ཡུད་ཙམ་འདི་ལ་དགོས་མེད་བྱ་བ་སྤོངས། །དམ་པའི་རྗེས་སྙེགས་དམ་ཆོས་ཚུལ་
བཞིན་མཛོད། །སྐྱོ་དང་དད་དང་ཤེས་རབ་ཆེ་བ་དང་། །གཞོན་ནུ་ཉིད་ནས་ཁྱིམ་ནས་རབ་བྱུང་སྟེ། །རྒྱལ་
བའི་བསྟན་དང་མཇལ་བའི་རྟེན་འབྲེལ་ཀུན། །འཛོམ་ལུགས་འདི་ལ་སྔོན་ཚེ་མི་ཞན་པའི། །ཆོས་ཀྱི་
བག་ཆགས་བཟང་པོ་ཡོད་པར་ངེས། །རབ་ཏུ་བྱུང་ཙམ་ཉིད་ནས་ད་ལྟ་བར། །སྡིག་གྲོགས་འདུ་འཛི་
སྤངས་ཏེ་བརྩོན་བྱས་ན། །ད་ཚོད་མཁས་པ་ཆེན་པོར་འགྱུར་ངེས་ཀྱང་། །སྡིག་གྲོགས་གཡེང་བས་
བསླུས་ཟིན་འདས་པའི་ཆོས། །ད་ནི་རང་མགོ་རང་གི་མ་བཏོན་ན། །ཤིན་ཏུ་བརྩེ་བའི་ཕ་མ་དང་ནི་བྲལ། །ཕ་
མ་ལས་ལྷག་བླ་མའི་བཀའ་དྲིན་གྱིས། །འདི་ཕྱི་གཉིས་ཀར་ཕན་འདོགས་འདི་འདྲ་ཡང་། །ནམ་ཞིག་
ངེས་པར་དབང་མེད་སོ་སོར་འབྲལ། །རང་ཉིད་འབྱོར་ཚེ་དགའ་གྲོགས་མང་ན་ཡང་། །ཉམ་ཐག་གྱུར་
ཚེ་ཕན་ངེས་གྲོགས་པོ་དཀོན། །དེ་བས་ཆོས་ལྡན་གྲོགས་པོ་ཤིན་ཏུ་དཀོན། །ན་ཚོད་དར་བབ་རྒ་བས་
རིམ་བཞིན་འཇོམས། །ནད་མེད་ལང་ཚོ་ན་བས་མྱུར་དུ་འཕྲོག །གསོན་པའི་ཚེ་འདི་སྣུམ་ཟད་མར་མེ་
འདྲ་༑ ༑བསགས་པའི་ནོར་རྫས་རྩྭ་ཁའི་ཟིལ་པ་བཞིན། །འདུག་པའི་གནས་ཁང་འགྲོན་པོའི་ཞག་མལ་
འདྲ༑ ༑འགྲོགས་པའི་གྲོགས་རྣམས་ཚོང་འདུས་འགྲོན་པོ་བཞིན། །ཚེ་འདིའི་སྣང་བ་རྨི་ལམ་ཐུན་གཅིག་
ཙམ༑ ༑ད་ལོ་འདི་བྱ་སང་ཕོད་འདི་བྱ་ཞེས། །ཚེ་འདིའི་བསམ་པ་ཐོག་ཏུ་མ་ཁེལ་བར། །མ་བསམས་
འཆི་བ་གློ་བུར་ཐོག་བབས་ཚེ། །ཚེ་འདིའི་བྱ་བས་བསླུས་པར་གོ་མོད་ཀྱང་། །དེ་ཚེ་ཅི་བྱ་ཕྱིས་པ་ཁོ་ནར་
- 464 -



༄༅། །གསུང་མགུར་ལེ་ཚན། །༼ཏ༽
ཟད༑ ༑དེ་ནས་གཅིག་པུ་འཇིག་རྟེན་ཕ་རོལ་ཏུ། །ལས་ཀྱི་གཞན་དབང་ཁོ་ནས་སྐྱེ་བ་ན། །ཕན་པའི་
དགེ་བ་ཡིད་བརྟན་རུང་བ་མེད། །གནོད་པའི་མི་དགེ་རྒྱལ་པོའི་གན་མཛོད་བཞིན། །དེ་ཕྱིར་ངན་འགྲོའི་
སྐྱེ་བ་རྒྱུད་མར་ལེན། །མི་བཟོད་ཆོ་ངེས་འདེབས་ཤིང་སྡུག་བསྔལ་དག །རང་གི་རིན་གྱིས་ཉོས་ལ་ཅི་
བྱར་ཡོད། །གལ་ཏེ་བདེ་འགྲོ་བརྒྱ་ལམ་ཐོབ་སྲིད་ཀྱང་། །མི་ལ་སྐྱེ་རྒ་ན་འཆིའི་སྡུག་བསྔལ་དང་། །འདོད་
པའི་ལྷ་ལ་འཆི་འཕོ་ལྟུང་བ་དང་། །གོང་མའི་ལྷ་ལ་འདུ་བྱེད་སྡུག་བསྔལ་ཏེ། །མདོར་ན་འཁོར་བའི་
འགྲོ་བ་གར་སྐྱེས་ཀྱང་། །ཚེ་འདིའི་སྡུག་བསྔལ་སྣ་ཚོགས་མྱོང་བཞིན་དུ། །ཕྱི་མའི་སྡུག་བསྔལ་མྱོང་
བའི་རྒྱུ་བསགས་པས། །མགལ་མེའི་འཁོར་ལོ་བཞིན་དུ་མཐའ་མེད་འཁོར། །སྔོན་ཆད་འཁོར་ཚུལ་
བསམས་ནས་སྐྱོ་བ་དང་། །ད་དུང་འཁྱམ་དགོས་བསམས་ནས་འཇིགས་པའི་བློས། །ཆོས་ཀྱི་རྩ་བ་ཁས་
བླངས་ཚུལ་ཁྲིམས་རྣམས། །རང་གི་མིག་འབྲས་ལྟར་དུ་གཅེས་པར་བསྲུང་། །རྣམ་དག་ཚུལ་ཁྲིམས་
མེད་པར་མངོན་མཐོ་དང་། །ཐར་པ་ཐམས་ཅད་མཁྱེན་པ་ཐོབ་འདོད་པ། །བྱིས་པ་འགའ་ཞིག་ལྷུ་བའི་
རྐང་སྟེགས་ལ། །འཛེགས་ནས་ནམ་མཁའི་ཟླ་བ་འཛིན་འདོད་བཞིན། །དེ་ཕྱིར་བླ་མ་ཚུལ་ཁྲིམས་དག་
པ་དང༌། །གྲོགས་པོ་ཚུལ་ཁྲིམས་རྣམ་དག་བསྲུང་དང་འགྲོགས། །རང་གི་སྒོ་གསུམ་དྲན་ཤེས་བག་ཡོད་
བསྟེན། །ཉེས་པས་མི་གོས་ཕྱིར་འབད་གོས་ཀྱང་བཤགས། །བླང་དོར་གནས་ལ་ཀུན་ནས་འཐོམས་
པའི་མུན། །ཡང་དག་ཐོས་པའི་སྒྲོན་མེས་མ་གསལ་བར། །ལམ་མི་ཤེས་ན་ཐར་པའི་གྲོང་ཁྱེར་དུ། །
འཇུག་པར་འགྱུར་པ་སྨོས་ཀྱང་ཅི་ཞིག་དགོས། །དེ་ཕྱིར་ཐོས་པ་ཧ་ཅང་མི་ཆེ་ཡང་། །གསུང་རབ་ཀུན་
གྱི་སྙིང་པོ་བསྡུ་བསྡུ་བ། །བྱང་ཆུབ་ལམ་གྱི་རིམ་པའི་ཉམས་ལེན་དང་། །རྒྱུད་སྡེ་རྒྱ་མཚོའི་ཡང་སྙིང་
བསྐྱེད་རྫོགས་གནད། །ཇི་བཞིན་སྐྱོང་ཚུལ་ཤེས་པའི་ཐོས་པ་ལ། །བླ་མ་མཁས་པ་ཚུལ་བཞིན་བསྟེན་
ནས་འབད། །སེམས་རྒྱད་གཏན་ལ་འབེབས་པར་མི་ཕན་པའི། །ཐོས་པ་མང་པོ་ང་རྒྱལ་ཁེངས་པའི་
རྒྱུ༑ ༑དེ་འདྲའི་ཐོས་པ་ཁམས་པའི་གེ་སར་སྒྲུང་། །དེ་འདྲའི་མཁས་པ་ཤིང་གི་རང་འཐག་འདྲ། །ཐོས་
ནས་ཉམས་ལེན་བྱེད་ཚུལ་ཤེས་པ་དང་། །ཤེས་ནས་ཇི་བཞིན་ཉམས་སུ་མ་བླངས་ན། །ནད་པ་སྨན་གྱི་རྐྱལ་
པ་ཐོགས་པ་དག །བདག་གི་ནད་ནི་གསོ་བར་མི་ནུས་བཞིན། །འདི་ན་དགེ་བཤེས་དཀའ་རམས་མང་
པོ་དག །མི་ཚེ་ཧྲིལ་པོར་ཐོས་པ་བྱས་པའི་འགག །རྙེད་བཀུར་སྡུད་ཕྱིར་བླ་མ་གོག་པོ་འདོད། །ཡང་ན་
གཞན་གྱི་ཁ་གོག་གཅོག་པའི་ཐབས། །འདི་འདྲའི་ཐོས་པར་འགྲམ་ཆུ་མི་ལྡང་གི། །འཁོར་འདས་ཀུན་
གྱི་རྩ་བ་རང་གི་སེམས། །འདུལ་ཐབས་མ་ནོར་བླ་མའི་མན་ངག་བཞིན། །དབང་པོའི་སྒོ་ལ་དྲན་ཤེས་སོ་
- 465 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
བཙུགས་ནས། །ཆགས་སྡང་ཡུལ་ལ་རང་སེམས་འཕྲོར་མི་འཇུག །ངེས་འབྱུང་བྱང་སེམས་ཡང་དག་ལྟ་
བ་དང༌། །ཐ་མལ་སྣང་ཞེན་འགོག་པའི་བསྐྱེད་རིམ་དང་། །རྩ་རླུང་ཐིག་ལེའི་གནད་ལས་བདེ་སྟོང་
དང༑ ༑བདེན་གཉིས་དབྱེར་མེད་ཟུང་འཇུག་བདེན་པའི་ཐབས། །ཚང་ལ་མ་ནོར་གོ་རིམ་མ་འཕྱུགས་
པར༑ ༑རང་བཟོ་སྤངས་ནས་རྩེ་གཅིག་བསྒྲུབ་པར་བྱ། །མདོ་སྔགས་གང་ལའང་ཐུན་དངོས་ཐུན་མཚམས་
གཉིས། །ཐུན་དངོས་དམིགས་རྣམ་སྐྱོང་བ་གཙོ་བོར་བྱ། །ཐུན་མཚམས་བསགས་སྦྱངས་སྣ་ཚོགས་སྒོ་
ནས་འབད། །ཤེས་ཚོད་ནུས་ཚོད་འཕྲལ་དུ་ལག་ཏུ་ལེན། །མི་ཤེས་མི་ནུས་རྣམས་ལའང་སྨོན་ལམ་
གདབ། །དེ་ལྟར་བྱས་ན་རིང་པོར་མི་ཐོགས་པར། །མཐུ་ཆེན་རྒྱལ་སྲས་རྣམས་ཀྱི་གྲལ་དུ་ཚུད། །སྒྲིབ་
གཉིས་གཡུལ་ལས་རྒྱལ་བའི་འདྲེན་པར་འགྱུར། །མཁའ་མཉམ་འགྲོ་བ་འཁོར་བའི་གཡང་ནས་འདྲེན།།
མདོར་ན་ད་རེས་དལ་འབྱོར་ཚེ་མཇུག་འདིར། །གཏན་གྱི་སྐྱིད་སྡུག་འདེམ་ཁ་མ་ལོག་པར། །བླ་མའི་
གསུང་བཞིན་རང་སེམས་འདུལ་བ་ལ། །ཕྱི་བཤོལ་མ་བྱེད་ད་ལྟ་ཉིད་ནས་འབད། །ངས་ནི་རབ་ཏུ་
བཟང་བའི་ཆོས་བཤད་ཀྱང་། །ཁྱོད་ཀྱིས་ཐོས་ནས་ཉམས་སུ་མ་བླངས་ན། །ད་ནི་ང་དང་ཆོས་ཀྱི་ལན་
པ་མིན། །སྙིང་དང་རྣ་བ་མེད་པ་རང་གིས་ལན། །ཆོས་དང་འཇིག་རྟེན་བྱ་བ་གང་ལ་ཡང་། །ལེགས་
པར་བརྟགས་ནས་བརྩམས་པ་མཐར་ཕྱིན་བྱ། །མང་པོའི་ནང་དུ་ངག་ལ་བརྟག་པ་དང་། །གཅིག་པུར་
འདུག་ཚེ་སེམས་ལ་རྟོག་པར་གྱིས། །དེ་ལྟར་གུས་ལྡན་སློབ་མའི་སེམས་རྒྱུད་ལ། །བླ་མའི་གདམས་
ངག་ས་བོན་གྲུང་པོ་བཏབ། །བསླབ་བྱ་ཉི་མའི་འོད་ཀྱིས་སྨིན་བྱས་པས། །ཁྱོད་ལ་སྐུ་གསུམ་འབྲས་བུ་
སྨིན་པར་ཤོག །ངག་གི་དབང་ཕྱུག་བྱམས་པའི་རྔ་བོ་ཆེ། །བྱམས་པ་ཡེ་ཤེས་དབྱུ་གུས་བསྐུལ་བའི་སྒྲ། །
བྱམས་པའི་གཞུང་ལུགས་ཇི་བཞིན་བསྒྲགས་པ་འདིས། །འགྲོ་ཀུན་བྱམས་པ་རྣམ་གསུམ་ཐོབ་པར་
ཤོག ༑ཆོས་ཀྱི་བསྐུལ་མ་ཉི་མའི་འོད་ཟེར་ཞེས་བྱའོ།། །
༈ སེམས་ཅན་རྣམས་ནི་རང་རང་ལས་ཇི་བཞིན། །བདེ་སྡུག་སྣ་ཚོགས་རྨི་ལམ་བཞིན་དུ་མྱོང་། །མི་
དགེའི་ལས་འབྲས་རྣམ་སྨིན་ལ་འཇིགས་ནས། །དཀར་པོའི་ལས་ལ་ཅི་ནུས་རིམ་བཞིན་སློབ། །སེམས་
བསྐྱེད་སྙིང་རྗེ་ཕྱིན་དྲུག་སྤྱོད་པ་དང་། །སྐུ་གསུམ་ངོ་སྤྲོད་གསང་སྔགས་ཉེ་ལམ་གྱིས། །དག་པའི་སྣང་
བ་སྣ་ཚོགས་རིམ་བསྒྲོད་ནས། །ཡེ་ཤེས་སྣང་བ་འབའ་ཞིག་ཐོབ་པར་མཛོད། །དེ་ལྟའི་ཟབ་
ལམ་བསྒོམ་པའི་རྡོ་རྗེའི་ལུས། །ཤིན་ཏུ་རྙེད་དཀའ་རྙེད་པ་མྱུར་འཇིག་པས། །ལོང་ཡོད་མ་མཛད་མྱུར་
དུ་བརྩོན་འགྲུས་སྐྱེད། །ཚད་མ་བཞི་ལྡན་གདམས་པའི་སྙིང་པོ་ལོང་། །དངོས་གྲུབ་ཀུན་གཞི་རྩ་བའི་བླ་
འདན་
- 466 -



» ༄༅། །གསུང་མགུར་ལེ་ཚན། །ཏི༽
མ་རྣམས། །ཕྱི་ཡི་སྣང་ཚུལ་ཇི་ལྟར་འདུག་ཀྱང་རུང་། །དད་དང་གུས་པས་དུས་ཀུན་གཙུག་ཏུ་ཁུར། །ཆ་
ཚང་ལམ་ལ་བརྩོན་པ་ན་རེ་བསྟེན།། །། །
༈ མི་རྟག་འཆི་བ་འདི་དྲན་ནས། །འདི་སྣང་ཕུན་ཚོགས་ལ་མ་ཞེན། །ལས་འབྲས་སླུ་མེད་འདི་བསམས་
ནས༑ ༑སྡིག་སྤོང་དགེ་སྒྲུབ་ལ་རེམ་རེམ། །འགྲོ་ཀུན་དྲིན་ཅན་དུ་དྲན་ནས། །དྲིན་གཟོ་ཕན་བདེ་ལ་སྦྱོར་
མཛོད། །ཆོས་ཀུན་སྣང་ཙམ་དུ་ཤེས་པས། །བདེན་ཞེན་འཁྲུལ་པ་འདི་བཤིག་མཛོད། །རང་ལུས་ལྷ་སྐུ་
རུ་དྲན་པས། །ཐ་མལ་སྣང་ཞེན་འདི་སྤོང་མཛོད། །དབང་བཞིའི་བརྡ་དོན་འདི་དྲན་ནས། །སྐུ་བཞི་ཚེ་
འདི་ལ་ཐོབ་མཛོད། །མཁའ་ཁྱབ་འགྲོ་ཀུན་གྱི་ཁམས་བཞིན། །སྣ་ཚོགས་འཕྲིན་ལས་ཀྱིས་དོན་མཛོད།།
ཡེ་ཤེས་རང་སྣང་ལས་གྲུབ་པའི། །དཔལ་འབྱོར་འཛད་མེད་ཀྱི་ནོར་ལ། །ཉམ་ཐག་ཉོན་མོངས་ཀྱི་ཕ་
མས༑ ༑ནམ་མཁའ་ཇི་སྲིད་དུ་སྤྱོད་མཛོད། །དག་སྣང་དགའ་སྤྲོ་ཡི་ངང་ནས། །བྱམས་པ་ཞེས་པ་ཡི་མིང་
གིས༑ ༑དུས་ཚེས་ཤིན་ཏུ་ནི་དགེ་བར། །ཆབ་མདོ་བྱམས་གླིང་ནས་ཕུལ་ལོ། །གང་དུ་འདུག་ཀྱང་མི་
རྟག་འཆི་བ་སོགས། །མཐའ་མེད་འཁོར་བར་འཁྱམས་ལ་སྐྱོ་བ་དང༌། །འགྲོ་ལ་བརྩེ་བའི་སྐྱབས་འགྲོ་
བསགས་སྦྱང་དང་། །བླ་མ་རྗེས་དྲན་བསྔོ་བ་སྨོན་ལམ་མཛོད། །ངས་ཀྱང་དཀོན་མཆོག་གསུམ་ལ་
གསོལ་འདེབས་བྱེད།། །།
༈ རབ་འབྱམས་གཞུང་ལུགས་ལ་སྦྱངས་ཤིང་། །སྐྱེས་ཐོབ་བློ་གྲོས་ཀྱི་ལུས་བཟང་། །བསླབ་གསུམ་
དགེ་མཚན་གྱིས་སྤྲས་པའི། །ལེགས་ལམ་དོན་གཉེར་ཅན་གསན་དང་། །སྐྱོན་བྲལ་ཡོན་ཏན་ཀུན་
རྫོགས་པའི། །སྐྱོབ་པ་སངས་རྒྱས་ཀྱི་མཛད་པ། །རྒྱུ་དང་འབྲས་བུ་ཡིས་བསྡུས་ཀུན། །རང་ཅག་སེམས་
ཅན་ལ་སྨན་བྱེད། །དེ་དག་ཐམས་ཅད་ཀྱི་སྙིང་པོ། །རྙེད་དཀའ་དལ་འབྱོར་རྟེན་རྙེད་དུས། །འདི་སྣང་
སླ་བྲིད་ཀུན་དོར་ནས། །བླང་དོར་མ་ནོར་བའི་ཉམས་ལེན། །ཆ་ཚང་མ་ནོར་བའི་ལམ་ལ། །ཐོས་དོན་
སྒྲུབ་པ་ལ་གཞོལ་བ། །མ་རྒས་མ་ན་བའི་ཚེ་ན། །རང་ཐག་རང་ཉིད་ཀྱིས་བཅད་ནས། །ངོ་བསྲུང་མཐུན་
འཇུག་ཀུན་དོར་ཏེ། །ལྡོག་མེད་ཡིད་དམ་ནི་བརྟན་པོས། །ངང་བསྲིངས་སྒྲུབ་པ་ལ་རེམས་ནས། །འབྲས་བུ་
ལ་རེ་དོགས་མ་ཆེ། །བློ་འགེལ་དཀོན་མཆོག་ལ་ཞུས་ཏེ། །དཔང་པོ་རང་སེམས་ལ་བཅོལ་ནས། །ཚུལ་
ཁྲིམས་རྣམ་དག་ལ་གཞི་བྱས། །ལམ་གཙོ་རྣམ་གསུམ་ལ་འབད་མཛོད། །ཐུན་མོང་ལམ་སྦྱོང་ལ་བརྟེན་
ནས༑ ༑བླ་མེད་རྒྱུད་སྡེ་ཡི་ཡང་སྙིང་། །བསྐྱེད་རྫོགས་ཆ་ཚང་ལ་སྦྱངས་ཏེ། །དལ་འབྱོར་དོན་ལྡན་དུ་
མཛོད་ཅིག །བསམ་པ་ཆོས་བཞིན་དུ་འགྲུབ་པའི། །འཐུན་འགྱུར་འདི་ནས་ཀྱང་བགྱིད་དོ། །ལྷ་རྫས་དྲི་
- 467 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
བྲལ་དང་སྲུང་མདུད། །རྗེས་སུ་ཡི་རང་གིས་ཕུལ་ལོ།། །།
༈ མགར་ཐར་དུ་ྋགོང་ས་རིན་པོ་ཆེར་ཕུལ་བའི་ཞུ་ཡིག །བསྔགས་འོས་རྨད་བྱུང་ཡོན་ཏན་བྱེ་བའི་གཏེར། །དག་པ་
གཉིས་ལྡན་ཆོས་སྐུའི་རང་བཞིན་ཉིད། །སྣ་ཚོགས་གདུལ་བྱའི་བློ་ཚོན་བྱེ་བྲག་གིས། །ཅིར་ཡང་འཆར་
བ་འགྲོ་བའི་བླ་མར་འདུད། །ལྷ་སོགས་དྲེགས་ལྡན་ཡོངས་ཀྱི་ཐོར་ཚུགས་ཀྱིས། །གུས་པས་བསྟེན་པ་
ཞབས་སེན་པདྨོའི་འཕྲེང་། །དགེ་ལེགས་སྦྲང་རྩིས་གཡུར་ཟ་ཕོངས་པའི་འགྲོར། །ཐུགས་བརྩེས་ངང་
གིས་ཕྱོགས་པ་དེ་ཡི་དྲུང་། །ཉིད་ཀྱི་འཕྲིན་ལས་དྲི་བསུང་གིས་བརྟས་པས། །བཤད་སྒྲུབ་འདབ་མའི་
གཤོག་རླབས་ཅུང་ཟད་ཙམ། །ཐུབ་བསྟན་མཁའ་ལ་འདེགས་པའི་བསྐལ་བཟང་ཅན། །ཉམ་ཆུང་ར་
ཡིག་གཉིས་པ་འདི་སྐད་ལོ། །རབ་འབྱམས་རྒྱལ་བ་རྒྱ་མཚོའི་ཐུགས་བརྩེའི་དཔལ། །སྔོན་གོམས་
བསོད་ནམས་མཐུ་ཡིས་གང་གང་ལ། །ཇི་ལྟར་སྨན་པ་དེ་དེས་སྲིད་པའི་མཐར། །ནམ་ཡང་སྐྱོ་བ་མེད་པ་
དེ་རྨད་བྱུང་། །ལྷག་པར་རྩོད་དུས་སྙིགས་མའི་མུན་རུམ་དུ། །མཁྱེན་བརྩེའི་གཟི་ལྡན་མགོན་པོ་ཁྱོད་
ཤར་ཡང་། །མ་རུངས་སྐྱེ་བོའི་ལས་ཚུལ་རླུང་ཤུགས་ཀྱིས། །བདས་པས་སྐུ་ཡི་སྣང་བ་མི་མངོན་ཀྱང་། །
བདག་སོགས་མཁའ་མཉམ་འགྲོ་ལ་རྗེས་བརྩེ་བས། །མི་མངོན་མཛད་པའི་བྱེ་བྲག་བགྲང་ཡས་ཀྱིས། །
བསིལ་ལྡན་ཡངས་པའི་ཕན་བདེ་པདྨའི་ཚལ། །ཡང་ཡང་རྒྱས་མཛད་བཀའ་དྲིན་སུས་གཞལ་ནུས། །
ལྷག་པར་འཁོས་ཆུང་བས་མཐའི་དགེ་སྦྱོང་གཟུགས། །སྲས་བཅས་རྒྱལ་བའི་སྙིང་རྗེའི་དམིགས་རྟེན་
ལ༑ ༑བརྩེ་བའི་སྤྱན་རས་ཅེ་རེ་འཇུག་པ་ནས། །དོན་བཟང་སྒྲིག་ལེགས་བཀའ་ཡི་གླེགས་བུ་དང་། །
རྩེར་སོན་ཤིང་ལོ་འཁོར་གསུམ་ལྷ་རེག་བཅས། །ཕྱག་རྒྱའི་རེ་ཁ་མ་ཉམས་གང་སྩལ་བ། །གཙུག་ཏུ་
སོན་པའི་མོད་ལ་དགའ་བའི་ཡིད། །དགའ་བདེ་དང་ལྡན་བསམ་གཏན་གཉིས་པར་འགྲན། །འདིར་
ཡང་མཆོག་གསུམ་དམ་པའི་ཐུགས་རྗེ་ཡིས། །སྤྱིར་ན་དུས་བདེ་ལོ་ལེགས་བཤད་སྒྲུབ་འཕེལ། །ལྷག་
པར་བསྟན་པའི་རྩ་བ་སྤྲུལ་པའི་སྐུ། །པཎ་ཆེན་ཐམས་ཅད་གཟིགས་པ་ཞབས་པད་བརྟན། །ས་སྐྱོང་མི་
དབང་སྲས་བཅས་མངའ་ཐང་མཐོ། །འབངས་རྣམས་བདེ་སྐྱིད་སུམ་རྩེན་གནས་ལ་འགྲན། །བཀའ་
དྲིན་གྱིས་འཚོ་བདག་ཀྱང་བདེ་བའི་ངོས། །ཇི་ལྟར་ནུས་བཞིན་བཤད་དང་སྒྲུབ་པས་གནས། །མཚམས་
ཞུས༑ ཆེད་དུ་ཞུ་མཆིད་སྐྱེས་བུ་མཆོག་རབ་རྣམས། །མ་རུངས་སྐྱེ་བོའི་ངང་ཚུལ་ཇི་ལྟར་ཡང་། །ཆེས་
ཆེར་ཐུགས་སྟོབས་འཕེལ་བ་ཆོས་ཉིད་ཕྱིར། །ཕྱི་ཕྱིར་སྲིད་པ་ཇི་སྲིད་བརྟན་པར་བཞུགས། །རང་དོན་
རྣམ་སྨིན་སྲེད་པ་མི་མངའ་བས། །གཅིག་གི་ཕྱིར་ཡང་ཕྱི་མའི་མུ་མཐའི་བར། །སྙིང་དང་མྱ་ངན་འདའ་
ནངའ་བ
བ 468 -



(༦） ༄༅། །གསུང་མགུར་ལེ་ཚན། །(ཏ)
ཚུལ་མི་སྟོན་པར། །བསྐལ་བ་རྒྱ་མཚོར་རྟག་པར་བཞུགས་སུ་གསོལ། །སྤྱན་རས་གཟིགས་དབང་ཉིད་
ཀྱི་འདུལ་ཞིང་འདིར། །མྱུར་བར་མཚན་དཔེའི་མཛེས་སྐུ་མངོན་གསལ་བའི། །འཛུམ་ལྡན་ཞལ་ནས་ཆོས་
ཆར་དབབ་ཏུ་གསོལ། །མི་རྟག་མི་བརྟན་གཡོ་བའི་ཚེ་འདིའི་དཔལ། །དྲན་ཡུལ་ཙམ་དུ་ཤུལ་དུ་ལུས་
པའི་ཚེ། །འཇིགས་རུང་ངན་འགྲོའི་གཡང་ས་ཆེན་པོ་ལས། །གཏན་དུ་སྐྱོབས་ཤིག་རྗེ་བཙུན་ཐུགས་
རྗེའི་གཏེར། །བདག་ཉིད་ཁོ་ནའི་ལས་ཀྱིས་བདག་ཉིད་ལ། །བདེ་དང་སྡུག་བསྔལ་འབྱུང་བའི་ཚུལ་
རྟོགས་ནས། །དཀར་ནག་ལས་འབྲས་ཕྲ་ཞིང་ཕྲ་བ་ལའང་། །བླང་དོར་ཚུལ་བཞིན་ནུས་པར་བྱིན་གྱིས་
རློབས། །ཀུན་རྨོངས་སྒྱུ་མའི་སྔགས་རྫས་ལ་བརྟེན་ནས། །ཧ་ཅང་འཁྲུལ་པའི་འགྲོ་བ་མ་ལུས་ལ། །བུ་
སྡུག་ལྟར་མཐོང་ཡིད་འོང་བྱམས་པའི་མཐུས། །འགྲོ་ཀུན་བདག་ལས་གཅེས་པར་བྱིན་གྱིས་རློབས། །
བོང་བ་གསེར་དང་ནམ་མཁའ་ལག་མཐིལ་དུ། །མཉམ་པར་གཟིགས་པ་ཁྱོད་ལ་ཟང་ཟིང་ནོར། །ཕུལ་
བས་དགྱེས་པར་འགྱུར་བ་མ་ཡིན་ཀྱང་། །རྟེན་འབྲེལ་ཙམ་དུ་ལྷ་རེག་དྲི་བྲལ་དང་། །དྲི་བཟང་ཁ་ཆེའི་
ཡུལ་སྐྱེས་སྲང་གསུམ་བཅས། །གུས་ལྡན་བྱམས་པས་ཟླ་༤ ཚེས་༢༦བཟང་པོ་ལ། །ཕུར་བུ་ལྕོག་ནས་
ཕུལ་བ་དགེ་ལེགས་འཕེལ།། ། །
༈ མགར་ཐར་དུ་རྒྱུད་སྨད་མཁན་རིན་པོ་ཆེར་ཕུལ་བའི་ཞུ་ཡིག །ངག་གི་དབང་ཕྱུག་རྗེ་བཙུན་ཙོང་ཁ་པས། །
མཆོག་ཐུན་དངོས་གྲུབ་འགྲོ་ལ་སྦྱིན་པའི་ཕྱིར། །སླར་ཡང་གསུམ་ལྡན་རྡོ་རྗེ་འཛིན་པའི་སྐུར། །བཞེངས་པ་
བཀའ་དྲིན་ཟླ་མེད་ཞབས་དབང་དྲུང་། །སྤྱི་བོ་རྣམ་པར་དད་པས་གསོལ་བ་ནི། །རྙོག་བྲལ་ཐུགས་
མཚོར་འཁོར་འདས་ཆོས་རྣམས་ཀུན། །རང་སྤྱིའི་མཚན་ཉིད་གསལ་བའི་གཟིགས་མོ་ལ། །མཉམ་
རྗེས་དུས་ཀུན་རེས་འཇོག་མེད་པ་ནས། །ཉིད་ཀྱི་བཀའ་དྲིན་གྱིས་འཚོ་ཐ་ཤལ་བར། །ནམ་ཡང་བརྩེ་
བས་གཟིགས་པའི་བཀའ་སྩལ་དང་། །གནང་སྐྱེས་བཟང་པོ་ཡང་ཡང་བསྩལ་བ་དང་། །ཁྱད་པར་འདི་
ལོར་གནང་བ་བཀའ་དྲིན་ཆེ། །འདིར་ཡང་རྗེ་བཙུན་དགེ་ལེགས་མཚན་ཅན་གྱི། །དྲིན་ལས་མ་ནོར་ཆ་
ཚང་ལམ་རིམ་ལ། །ཅུང་ཟད་གོ་བ་རྙེད་པའི་ནུས་པ་ཡིས། །དེང་དུས་ལྟར་སྣང་ལོག་ལམ་མཐའ་ཡས་
ཀྱང༑ ༑གཞན་ལ་འགྲམ་ཆུ་མི་ལྡང་རང་ཚུགས་བཟུང་། །རང་གཞན་དགེ་འདུན་སྡེ་ལ་ཡང་དག་ལམ། །
ཡང་དག་རིག་ལམ་དྲི་མེད་ཀྱིས་བཤད་པས། །ཡང་དག་མཁས་པས་བསྔགས་ཤིང་ཆེན་པོས་བཀུར། །
དེ་ལྟ་མོད་ཀྱི་སྲིད་པའི་ཕུན་ཚོགས་ཀུན། །མཐོ་དམའ་མ་ངེས་ཡིད་བརྟན་མེད་པ་ལ། །ཧ་ཅང་རློམ་པ་ཆེ་
བ་མ་མཆིས་ཀྱང་། །སྔོན་གྱི་ལས་དབང་བཙན་པོ་བཟློག་མ་ནུས། །གཡོན་ངོས་ལུས་ལ་སྟེང་གདོན་
- 469 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
གཡའ་ཙམ་ཞིག །ཡང་ཡང་འཕར་ལྡང་བྱེད་ཀྱང་ད་ལྟ་ཕན། །རྣམ་ཤེས་འགྲོན་པོས་གནས་ཁང་མ་དོར་
བ༑ ༑འདི་ཉིད་མཆོག་གསུམ་དམ་པའི་དྲིན་དུ་ངེས། །མཚམས་ཞུས། ཆེད་དུ་འབུལ་འབྲས་རྡོ་རྗེ་
འཛིན་པ་ཉིད། །འཇམ་མགོན་ཆོས་ཀྱི་རྒྱལ་པོའི་རྒྱལ་ཚབ་ཏུ། །ལུང་རྟོགས་ཡོན་ཏན་ཀུན་གྱིས་འོས་ན་
ཡང་༑ ༑ཆོས་རྣམས་ལྟོས་གྲུབ་རྐྱེན་ལ་རག་ལས་པས། །རྟེན་འབྲེལ་ཅུང་ཟད་མ་འཛོམ་དེ་ལྟ་མོད། །མདོ་
རྒྱུད་ཚད་མའི་སྙིང་པོ་མ་ལུས་པ། །ཐུགས་ཀྱི་དཔལ་བེའུར་ལེགས་པར་འཁྱིལ་བའི་བཅུད། །རང་གི་
ཉམས་སུ་མྱོང་ལ་ལྷག་པར་ཡང་། །མཐོན་པོའི་གོ་ས་གོལ་བའི་རྐྱེན་དུ་ཆེ། །དེང་དུས་མ་རུངས་སྐྱེ་བོ་
གདུལ་བར་དཀའ། །དེ་བས་རང་རྒྱུད་འདུལ་བ་མན་ངག་ཅེས། །སྔོན་བྱོན་དམ་པས་མགྲིན་གཅིག་
གསུངས་པ་ལ། །གཞན་དོན་བྱས་ཚེ་ངེས་པ་ལྷག་པར་སྐྱེས། །ད་ནི་བསྟན་པའི་མཐའ་ལ་སླེབ་པ་
དང༑ ༑ཡ་རབས་སྐྱེ་བོའི་ཚོགས་རྣམས་ཟད་པ་དང་། །ཆོས་ལྟར་བཅོས་པས་འཇིག་རྟེན་གང་བས་ན། །
གཞན་དོན་མི་འགྲུབ་རང་དོན་ཉམས་པས་སྐྱོ། །རྙེད་དཀའ་དོན་ཆེའི་དལ་འབྱོར་མི་ལུས་ཀྱང་། །དོན་ལྡན་
སྙིང་པོས་དབེན་ཞིང་འདོར་ལ་ཕྱོགས། །ཡོན་ཏན་ཡོངས་རྫོགས་ཡོངས་འཛིན་རྣམས་དང་བྲལ། །དུ་
ཕྲུག་ཐང་དུ་ལུས་པས་ཡིད་རབ་འགྱོད། །ཆུ་ལས་ཆུ་བུར་བྱུང་བ་མ་ལུས་འཇིག །ས་ལ་རྩི་ཤིང་སྐྱེས་
པའང་དེ་དང་མཚུངས། །མཁའ་ལ་ཆུ་འཛིན་འཁྲིགས་པ་མ་ལུས་དེངས། །ས་སྟེངས་སྐྱེ་བོའི་འདུ་འགོད་
དེ་དག་མཚུངས། །ཁོ་བོ་དུས་ཀྱི་ཕོ་ཉས་ཁྲིད་པའི་ཚེ། །རེ་ས་གཞན་ན་མེད་དོ་ཐུགས་རྗེ་ཅན། །ཞབས་
པད་བསྐལ་བ་རྒྱ་མཚོར་བརྟན་པར་བཞུགས། །ནམ་ཡང་ཐུགས་རྗེས་ཟུངས་ཤིག་བཀའ་དྲིན་ཅན། །
ཁྱོད་སྐུ་མིག་གི་ཡུལ་དུ་མ་གྱུར་ཀྱང་། །ཁྱོད་གསུངས་ལེགས་བཤད་འདོམས་པའི་ངང་ཚུལ་དང་། །ཁྱོད་
ཐུགས་མཁྱེན་བརྩེའི་རང་བཞིན་ཡིད་ངོ་ན། །མངོན་སུམ་ཇི་བཞིན་སྣང་བས་སྣང་བ་སྐྱོ། །སྐྱོ་བའི་སྡུག་
བསྔལ་སྙན་དུ་གསོལ་བ་འདི། །རྗེ་བཙུན་ཐུགས་དང་སྙན་ལ་གཟན་ལགས་ཀྱང་། །དད་པ་དག་སྣང་
མོས་པ་ཤུགས་དྲག་གིས། །ཐག་རིང་བས་མཐའི་དགེ་སྦྱོང་ཐ་ཤལ་བས། །ལྷ་རྫས་དྲི་བཟང་མཚོན་བྱེད་
ཙམ་དང་བཅས། །དབེན་གནས་ཕུར་བུ་ལྕོག་ནས་ཟླ་༤ ཚེས་ ༢༦ལ། །གུས་པས་ཕུལ་བ་དགེ་ལེགས་
འཕེལ་གྱུར་ཅིག། །། །
༈ ཁྱབ་བདག་འཁོར་ལོའི་མགོན་པོ་ཁྲི་རིན་པོ་ཆེ་ནོ་མོ་ཧན་དུ་ཕུལ་བའི་ཞུ་ཡིག་བཞུགས་སོ། །རིགས་ཀུན་ཁྱབ་བདག་
འཇམ་མགོན་བསྟན་པའི་གཙོ། །འཆད་རྩོད་རྩོམ་ལ་ངག་གི་དབང་ཕྱུག་དངོས། །མི་འགྱུར་མཆོག་གི་
བདེ་ཆེན་མཚན་དཔེའི་དཔལ། །གསུམ་ལྡན་བཀའ་དྲིན་ཟླ་མེད་ཞབས་སེན་དྲུང་། །གང་གི་བཀའ་དྲིན་
- 470 -



༄༅། །གསུང་མགུར་ལེ་ཚན། །(ཏེ）
དྲན་པའི་དྲི་བཞོན་གྱིས། །ཡང་ཡང་བསྐྱོད་པའི་མགོ་ལྕོག་དུད་པ་ཡིས། །སྙན་ཚིག་དྲི་བསུང་འཐུལ་
བའི་འདབ་བརྒྱ་པ། །འདི་ལ་དགྱེས་པའི་སྤྱན་རས་བཙའ་བར་གསོལ། །རྒྱལ་བས་ལེགས་གསུངས་
ལེགས་བཤད་ཆུ་གཏེར་ཆེ། །རྒྱལ་བ་གཉིས་པའི་རྣམ་དཔྱོད་རླུང་ཤུགས་ཀྱིས། །བསྲུབས་པའི་རིང་
ལུགས་རི་དབང་རབ་མཐོའི་སྤོར། །ཐོས་བསམ་སྒོམ་པའི་ལུས་སྟོབས་རབ་རྒྱས་པ། །མཐའ་དྲུག་ཚུལ་
བཞི་གཟིགས་པའི་སྤྱན་སྟོང་ཅན། །ལེགས་གསུང་ཞོ་འཐུང་རྒྱས་པའི་རྡོ་རྗེ་ཡིས། །རྒོལ་ངན་སྦྱིན་སྐྱེས་
ཞུམ་མཛད་ཁྱོད་ལྟའི་མགོན། །བླ་ན་བཞུགས་པའི་རང་ཕྱོགས་འཆི་མེད་ཚོགས། །མདོ་རྒྱུད་གཞུང་
བཟང་འབུམ་གྱི་སྐྱེད་ཚལ་དུ། །བཤད་སྒྲུབ་ལང་ཚོས་དྲེགས་པའི་ཟློས་གར་འདི། །ཅོལ་འཇོག་མུན་
སྒོམ་རྣམས་ལ་འཕྱ་བ་བཞིན། །ཁྱོད་ཐུགས་སྟོབས་བཅུ་རྒྱས་པའི་གོ་འབྱེད་ཁྱོན། །ཇི་ལྟར་བཙལ་ཡང་
ཕྱག་ན་པདྨོ་ཡིས། །མ་རྙེད་བཅད་རྒྱའི་ཟོལ་ལ་དེང་པར་བརྟེན། །ཟབ་དང་རྒྱ་ཆེའི་ཏིང་འཛིན་བདེ་ལ་
རོལ༑ ༑བྱང་ཆུབ་སེམས་མཆོག་ས་བོན་ལས་འཁྲུངས་པའི། །ཁྱོད་སྐུ་ཡོངས་འདུའི་དབང་པོ་སྲིད་
གསུམ་གྱི། །རྒུད་པ་མ་ལུས་སེལ་ཕྱིར་སྲིད་མཐའི་བར། །ནམ་ཡང་གཡོ་བ་མེད་པར་བརྟན་གྱུར་ཅིག །
འདི་ན་སེར་གཟུགས་མཚན་མོ་རྒྱུ་བ་ཡང་། །བསྟི་གནས་མུན་པའི་ནང་དུ་བདེ་བར་འཚོ། །རྐྱེན་ངན་བྱ་
རོག་ཚོགས་ཀྱིས་མ་གཙེས་ངོས། །དད་ཟས་རོ་ལ་ཅི་དགར་རོལ་ཞིང་གནས། །སྔ་སོར་ཁྱེད་ཐུགས་
དགྱེས་པའི་ཆུ་འཛིན་ལས། །གསུང་ཕྲིན་སྙིང་ལ་འབབ་པའི་དབྱར་རྔ་དང་། །རྟགས་བརྒྱད་མཚན་མས་
བཀྲ་བའི་ལྷ་དར་གྱིས། །བཙན་དུག་ཟས་ཅན་རབ་དགའི་གར་གྱིས་བྲེལ། །དེ་ལྟ་མོད་ཀྱི་ད་བར་ལན་
མེད་པ། །གཡེལ་ཆུང་མ་ཡིན་རིམ་བཞིན་བྲེལ་བས་གཡེངས། །འདི་ལ་ཁྱེད་ཐུགས་སྒྲིབ་པའི་ཤེལ་གྱི་
མདངས། །མི་དགའ་ཚོན་གྱི་ཁ་བསྒྱུར་མེད་པ་འཚལ། །ད་ནི་མི་ཡི་སེང་གེས་མུ་སྟེགས་ཀྱི། །རི་དྭགས་
ཟིལ་གྱིས་མནན་པའི་དུས་དགེ་བར། །མི་ཡི་སེང་གེ་གཉིས་པ་ཁྱོད་དྲུང་དུ། །གཉིས་སྐྱེས་རྒན་པོའང་
དངོས་སུ་ལྷག་པར་རིངས། །དེ་ཚེ་འདི་དང་ཕྱི་མའི་སྣང་ཚུལ་ཀུན། །དྲང་པོར་སྙན་གྱི་དབང་པོར་ཞུ་
བར་འཚལ། །དུས་དང་གནས་སྐབས་ཀུན་ཏུ་ཐུགས་རྗེས་གཟིགས། །མཐར་ཐུག་ཚེ་ཡང་རིགས་ཀྱི་
བདག་པོར་བཞུགས། །བྱམས་པའི་རབ་དང་ཡིད་ཀྱི་འོ་མཚོ་ལས། །ཡིད་འཛིན་ཚིག་གི་གསུང་སྙན་
སྒྲོག་བྱེད་ཅིང་། །ནང་གི་མཛོད་བཏགས་བཟང་པོའི་གཤོག་ཡངས་ཅན། །འཁོར་ལོའི་ལག་ལྡན་ཁྱོད་
ཉིད་སྤྲོ་བཞིན་སོང་། །དགའ་ལྡན་ཡིད་དགའ་ཆོས་འཛིན་འཛམ་གླིང་འདིར། །དངོས་སུ་འཕོས་འདྲའི་
གདན་ས་ཆེན་པོ་དེར། །རྡོ་རྗེ་འཛིན་དེའི་ཞབས་སེན་དྲུང་དེར་འཁོད། །ཁོ་བོའི་གནས་ཚུལ་དགའ་བས་
- 471 -



ས• •
---'''， ,-
---
---------
-
=== --
------ ： --
-----
=
==
=
---
=
==
བ
+
-
-
-
-
--
----
=
-
-
-
----
རྗེས་༣་
( ༄༅། །ཕུར་ལྕོག་ངག་དབང་བྱམས་པའི་གསུང་འབུམ།
དྲང་པོར་ཞུས། །ཟླ་༡༢ཚེས་༡༣ལ་བྱམས་པས་ཕུལ་བ་དགེ། །།
༈ དྲིའུ་ལྷས་སྤྲུལ་སྐུ་རིན་པོ་ཆེར་ཕུལ་བའི་ཞུ་ཡིག །རྣམ་དག་དབྱིངས་དང་དབྱེར་མེད་བདེ་ཆེན་གར། །མ་ལུས་
འགྲོ་པའི་ཁམས་བཞིན་སྣ་ཚོགས་ལས། །དེང་དུས་བསླབ་གསུམ་རྒྱན་མཛེས་སྤྲུལ་པའི་སྐུ། །འགྲོ་བའི་
འདྲེན་མཆོག་གང་དེའི་སྐུ་དྲུང་དུ། །རྙོག་བྲལ་ཡིད་མཚོ་ལས་འཁྲུངས་དྲང་པོའི་ངག །བརྗོད་དོན་འདབ་
བརྒྱ་བཞད་པའི་གེ་སར་འཛུམ། །ཉམས་རྟོགས་སྦྲང་རྩིའི་རོ་དང་སྐྱེས་བཟང་གི། །ཁུར་གྱིས་དུད་པའི་
གསུང་གི་པད་དཀར་འཕྲེང་། །འདྲེན་བྱེད་ཡུལ་དུ་མངོན་པར་བབས་པའི་ཚེ། །ཀུན་རྟོག་མེ་ཡིས་
གདུངས་པའི་ཆགས་ལྡན་གྱིས། །སྨིན་ལེགས་ལུས་ཕྲའི་གོ་སྐབས་རྙེད་པ་ལྟར། །རྟོག་གེ་རྒན་པོའི་ཡིད་
ཀྱི་བརྟེན་པ་ཉམས། །མུ་ཅོར་སྨྲ་འདོད་རླུང་གིས་རབ་བསྐྱོད་ནས། །གནས་ཚུལ་ཡིད་ལ་ཤར་བའི་དྲི་
བསུང་འདི། །ཅུང་ཟད་རྣམ་དཔྱོད་སྒྲ་འཛིན་ཡུད་ཙམ་དགོངས། །མངར་རམ་འོན་ཏེ་མནམ་ན་བཟོད་
པ་མཛོད། །རྣལ་འབྱོར་བཞད་པ་རྡོ་རྗེ་སྒྱུ་མའི་གར། །སྲིད་འདིར་བསམ་བཞིན་བསྒྱུར་བའི་དོན་ཇི་
བཞིན། །མདོ་སྔགས་ཡོངས་རྫོགས་ཐུགས་ལ་ལེགས་གཏམས་པའི། །ཐུན་བཞིའི་རྣལ་འབྱོར་འདོད་
འཇོའི་བུམ་བཟང་གིས། །སྲིད་ན་འཁྱམས་པའི་སྲིད་ཞིའི་རྒུད་པ་ཀུན། །མིང་གི་ལྷག་མར་བྱས་པའི་
ཡ་མཚན་གཏམ། །སྔོན་གོམས་མཐར་ཕྱིན་ཁྱེད་ལ་ཡ་མཚན་ཡིན། །དུག་གསུམ་བག་ཆགས་རྩད་ནས་
དག་པའི་མཐའ། །འབྱུང་བ་འཁྲུགས་པའི་ཚོན་གྱི་རི་མོ་འགའ། །བྱིས་པ་འབྲིད་པའི་ཆེད་དུ་དགོས་
ཞེས་ཐོས། །རྒྱུ་མེད་འབྲས་བུ་འདི་ཉིད་ངོ་མཚར་ཆེ། །འདི་ན་མཐའ་མེད་སྲིད་ལམ་འཁྱམས་འཁྱམས་
ནས༑ ཅུང་ཟད་ངལ་བསོའི་རྟེན་བཟང་རྙེད་དཀའ་བ། །འདི་སྣང་ཆོས་བརྒྱད་གཡོ་ཅན་གྱིས་བསླུས་
ནས༑ ༑ན་རྒ་འཆི་བའི་ཅོ་འདྲི་བྱེད་བཞིན་གནས། །ཆེད་འབུལ་དོན་རྩ་ཇི་སྐད་གསུངས་པ་ལྟར། །
འབྱུང་བཞི་འདུས་པའི་གཡར་ཁང་གོག་པོ་འདི། །གཅེས་འཛིན་བློ་ཡིས་གཞན་ལས་གཅེས་འཛིན་ཞིང་།།
གཞན་ཕན་སེམས་མེད་གཞན་དོན་ལྟར་སྣང་རེམ། །མི་རྟག་མི་ཚེ་ཆུ་ཡི་ཆུ་བུར་ལ། །རྟག་འཛིན་རྐང་
པའི་སྙེགས་འཆའ་སྲིད་འབྱོར་གྱི། །ཆུ་ཟླ་འཛིན་ལ་བརྩོན་པའི་ལྟད་མོ་འགའ། །ད་དུང་རིགས་མཐུན་
རྣམས་ལ་སྟོན་པར་སྤྲོ། །སྔར་ནས་ནན་ཏན་ཡང་ཡང་ཞུས་པ་ལྟར། །ལྟ་བ་མཐོ་ཡང་སྤྱོད་པ་མི་དང་བསྟུན། །
རྟོགས་པ་བཟང་ཡང་ལས་འབྲས་སྤངས་བླངས་མཛོད། །སྔགས་ལ་སྙད་པའི་རྩིང་ཆོས་མི་མཛད་
འཚལ། །ཕ་རྒྱུད་མ་རྒྱུད་ཀུན་གྱི་སྙིང་པོའི་བཅུད། །ཕྱག་ཆེན་ཆོས་དྲུག་གསེར་སྦྱངས་བཙོ་མ་ལ། །མུ་
སྟེགས་བོན་གྱི་ཆོས་ལུགས་མི་བསྲེ་ཞིང་། །མདོ་རྒྱུད་ཇི་བཞིན་ནང་དུ་སྦས་པར་ཞུ། །ཅུང་ཟད་སྐུ་རླུང་
བ 472 -



ཙྩ ༄༅། །གསུང་མགུར་ལེ་ཚན། །'' ༡
རྣམ་པ་ཞི་བ་དང་། །ཆོས་མཐུན་བཞེད་པ་ཡིད་བཞིན་འགྲུབ་པའི་ཆེད། །བརྩམས་པའི་བསྙེན་སྒྲུབ་
སྦྱིན་སྲེག་དང་བཅས་པ། །བྱས་ལོ་མིན་པར་གཙང་མ་མཐར་ཕྱིན་མཛོད། །རྒྱལ་བའི་བཀའ་སྒྲོགས་
ལན་ཆགས་གཏོར་མ་དང་། །བརྒྱ་བཞི་རྒྱལ་གསོལ་ཆོས་སྲུང་བསྐང་བསྐུལ་རེམ། །རྟག་ཏུ་བླ་མ་རྡོ་རྗེ་
འཆང་མོས་ནས། །གསོལ་འདེབས་དག་སྣང་ཆུ་བོའི་རྒྱུན་བཞིན་མཛོད། །འདིར་ཡང་ཉིད་ལ་དག་
པའི་སྣང་བ་ཡིས། །བཞེད་དོན་འགྲུབ་པའི་མཐུན་འགྱུར་གང་ཤེས་ཞུ། །རབ་དཀར་ལྷ་རྫས་བཅས་ཏེ་
ཟླ་༡ཚེས་༡༢ལ། །ཕུར་བུ་ལྕོག་ནས་ཕུལ་བ་དགེ་ལེགས་འཕེལ།། །།
། ཞོག་བླ་མ་མཁས་མཆོག་ལ་གནང་བའི་ཆབ་ཤོག །ཀུན་བྱང་ཆོས་ཀུན་རང་བཞིན་སྟོང་ན་ཡང་། །དཀར་
ནག་ལས་ཀྱི་འབྲས་བུ་མི་བསླུ་བར། །ཐམས་ཅད་གཟིགས་པས་ཇི་ལྟར་གསུངས་པ་བཞིན། །ཕྲ་
མཛངས་ཞིབ་མོར་དཔྱད་ན་གསལ་བར་སྣང་། །འོན་ཀྱང་ཡན་ལག་བཅུ་གཉིས་ཐོག་མ་འདི། །ཀུན་གྱི་
སྙིང་གི་གྲོགས་པོར་སོང་བའི་མཐུས། །སྣང་སྟོང་གནས་ཚུལ་གསལ་འབར་མཐོང་དཀའ་བ། །སངས་
རྒྱས་ཀུན་གྱིས་བཅོས་པར་ཤིན་ཏུ་དཀའ། །དེ་ཙམ་མ་ཟད་གཏི་མུག་འཁྲུལ་འཁོར་ལ། །རྟག་པར་
འཛིན་པའི་རྟག་འཛིན་ཐེར་ཟུག་འདི། །ལྷན་ཅིག་བྱེད་རྐྱེན་མྱོས་ཆུས་བརླན་པ་ན། །ཚུལ་མིན་ཡིད་བྱེད་
ལོ་འདབ་རྒྱས་པའི་རྩེར། །ཁ་དོག་བཀྲ་བའི་ཕྲ་རྒྱས་མེ་ཏོག་འདི། །རྣམ་པ་མཛེས་པས་ཀུན་གྱི་སྙིང་དུ་
སྡུག ༑འཕྲལ་དུ་མངར་བའི་རོ་འདིས་བསླུས་པའི་མཐུས། །གཏན་གྱི་ཞི་བདེ་ལྔ་པའི་ལམ་དུ་སོང་། །འོན་
ཀྱང་སྲོག་དང་བྲལ་བའི་རོ་ལངས་འབུམ། །འཁོར་བའི་དུར་ཁྲོད་གནས་སུ་རྩེ་བ་ལ། །ཤེས་རབ་མིག་
ཟུམ་གཡང་སར་ཕྱོགས་པ་རྣམས། །བག་ཕེབས་ཡིད་རྟོན་དགའ་མགུར་སྤྱོད་པས་སྐྱོ། །དེ་ལྟར་
དགོངས་ནས་ཆོས་ཀྱི་སྤྱན་ལྡན་ཁྱེད། །མཐའ་མེད་མྱ་ངམ་གླིང་དུ་མི་བཞུད་པར། །སྔོན་གྱི་དམ་པ་
རྣམས་ཀྱི་རྗེས་བསྙེགས་ཏེ། །བདེ་ཆེན་གཏན་གྱི་བཙན་སར་བ།ཤེགས་པ་ཞུ། །སྨྲ་མཁས་ནེ་ཙོ་རྒད་བུ་
གོས་སེར་ཅན། །དཀོར་ནག་ཤིང་ཏོག་རོ་ཡིས་ཚིམ་པའི་ཚེ། །གཡར་ཁང་ཤིང་སྡོང་གོག་པོའི་རྩེ་མོ་
ནས༑ ༑ཅ་ཅོ་སྨྲ་ལ་ཐུགས་ཀྱིས་མི་ཁྲེལ་འཚལ། །ལྷ་རྫས་དྲི་མེད་བཅས་ཏེ་ཕུལ་བ་དགེ། །།
༈ དགེ་ཚོགས་མཐའ་ཡས་ལས་འཁྲུངས་པ། །ལེགས་ལམ་སྟོན་མཁས་ཀྱི་བླ་མ། །རྒྱ་མཚོ་ལྟར་ཟབ་
ཀྱི་ཡོངས་འཛིན། །འབྲལ་མེད་སྙིང་དབུས་སུ་བཞུགས་ཤིག །རབ་འབྱམས་ཞིང་བཞུགས་ཀྱི་སངས་
རྒྱས༑ ༑དང་པོ་རྨོངས་རྟུལ་གྱི་སེམས་ཅན། །ལས་ཉོན་གཞན་དབང་གིས་རྒྱུན་རིང་། །ཁམས་གསུམ་
འཁོར་བ་འདིར་འཁོར་ནས། །སྐབས་འགར་དལ་འབྱོར་རེ་ཐོབ་སྟེ། །ཐེག་ཆེན་བླ་མ་ཡི་གསུང་བཞིན། །
རབན
- 473 -



( © ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
སྡུག་བདེན་ཉེས་དམིགས་ལ་སྐྱོ་ཞིང་། །ལས་ཉོན་ཀུན་འབྱུང་ལ་འཇིགས་ཏེ། །བསླབ་གསུམ་ཉམས་
ལེན་ལ་རེམ་ཞིང་། །མཐའ་མེད་སེམས་ཅན་ལ་བརྩེ་བས། །སྨོན་འཇུག་སེམས་བསྐྱེད་ཀྱིས་བསྐུལ་
ནས༑ ༑ཕྱིན་དྲུག་བསྡུས་བཞི་ལ་འབད་པས། །རང་བཞིན་འོད་གསལ་གྱི་སེམས་ཉིད། །སྒྲིབ་གཉིས་
དྲི་མ་ཀུན་ཟད་ཅིང་། །སྤངས་རྟོགས་ཡོན་ཏན་ཀུན་རྫོགས་པའི། །ཡང་དག་རྫོགས་སངས་རྒྱས་བརྙེས་
ནས༑ ༑འབད་མེད་ལྷུན་གྲུབ་ཀྱི་མཛད་པས། །འགྲོ་བའི་རེ་བ་ཀུན་སྐོང་བ། །ཡིད་བཞིན་ནོར་བུ་དང་
འདྲའོ། །དུས་གསུམ་རྒྱལ་བ་ཡི་ཐུགས་དགོངས། །མཁའ་ཁྱབ་སེམས་ཅན་ཀུན་རྫོགས་པར། །ཀུན་
མཁྱེན་རང་ཉིད་ཀྱིས་ཐོབ་པའི། །གོ་འཕང་དེ་ཉིད་ལ་འགོད་འདོད། །ལམ་བཟང་གང་ཞིག་ནས་རང་
ཉིད༑ ༑སྒྲིབ་བྲལ་སངས་རྒྱས་སར་གཤེགས་པའི། །ལམ་བཟང་སེམས་སྦྱོང་གི་རིམ་པ། །བརྩེ་བས་
གདུལ་བྱ་ལ་གསུངས་ཚད། །མངོན་མཐོ་ངེས་ལེགས་ཀྱི་ཆོས་སྐོར། །རྣམ་པ་གཉིས་སུ་རང་ངེས་ཞེས། །
འཕགས་མཆོག་ཀླུ་སྒྲུབ་ཀྱིས་གསུངས་སོ། །མངོན་མཐོ་ལྷ་མི་ཡི་ལུས་རྟེན། །ཐོབ་བྱེད་སྐྱབས་འགྲོ་དང་
ལས་འབྲས། །ངེས་ལེགས་ཉན་རང་དང་བྱང་སེམས། །ཉན་ཐོས་དགྲ་བཅོམ་གྱི་ཐར་པ། །ངེས་འབྱུང་
བསླབ་གསུམ་གྱིས་འཐོབ་བོ། །རང་རྒྱལ་དགྲ་བཅོམ་གྱིས་ཐར་པ། །འཐོབ་ཐབས་ཉན་ཐོས་དང་འདྲ་
ཞིང་༑ རྟེན་འབྲེལ་བཅུ་གཉིས་ལ་དཔྱོད་ཚུལ། །ཅུང་ཟད་ཉན་ཐོས་ལས་ལྷག་ཅིང་། །བསོད་ནམས་
བསྐལ་ཆེན་བརྒྱར་གསོག་གོ། །བླ་མེད་སངས་རྒྱས་ཀྱི་གོ་འཕང་། །སྙིང་རྗེ་ཆེན་པོ་དང་ལྷག་བསམ། །
བྱང་ཆུབ་སེམས་བསྐྱེད་ཀྱིས་བསྐུལ་ནས། །རང་འདོད་འཕྲི་མེད་ཀྱི་ཚོགས་གཉིས། །བགྲངས་ཡས་གྲངས་
མེད་གསུམ་གོམས་པས། །རིམ་གྱིས་ཉེས་པ་ཀུན་སངས་ཤིང་། །ལེགས་ཚོགས་ཡོན་ཏན་ཀུན་རྒྱས་
པའི༑ ༑སངས་རྒྱས་འཐོབ་པ་རུ་ངེས་སོ། །དེང་སང་སྙིགས་མ་ལྔའི་ནང་ནས། །ལྟ་བ་སྙིགས་མ་འདི་
བདོ་བས། །ལས་འབྲས་ཁྱད་གསོད་ཀྱི་ལྟ་བ། །རྫོགས་ཆེན་ཕྱག་ཆེན་ཞེས་མིང་འདོགས། །འཁོར་འདས་
ཆོས་ཀུན་གྱི་རྩ་བ། །རང་སེམས་ངོ་བོ་ལ་བལྟས་པས། །འདི་ཞེས་ངོས་བཟུང་དང་བྲལ་བ། །ཡེ་ནས་
རང་ཆས་ལ་ཡོད་པ། །ཡེ་ནས་སངས་རྒྱས་ཞེས་ངོ་སྤྲོད། །འདི་ཞེས་ལས་འབྲས་ཀྱི་སྤང་བླང་། །རྒྱལ་
པོ་དམངས་བབ་དང་འདྲ་སྐད། །ཆོས་འདི་ཤིན་ཏུ་ནས་དཀོན་པ། །ཨ་ཏི་ཡོ་གའམ་ཕྱག་ཆེན། །དབང་
ནོན་ཅིག་ཅར་བའི་ཡིན་སྐད། །ཐེག་པའི་ཡང་རྩེ་ཡི་ཆོས་ལུགས། །དབང་རྣོན་ཅིག་ཅར་བར་སྟོན་རྒྱུ། །
དབང་རྟུལ་རྒན་བྱིས་ཀུན་ཚོགས་སར། །རྙེད་བཀུར་གྲགས་འདོད་ཀྱིས་བསྟན་པས། །རྨ་བྱའི་ཁ་ཟས་
ཀྱི་བཙན་དུག །ཁྭ་ཏ་བྱ་རོག་ལ་བྱིན་པས། །ལས་འབྲས་སྡོམ་ཁྲིམས་ཀྱི་སྲོག་ཆད། །ཐར་མེད་ངན་
- 474 -



» ༄༅། །གསུང་མགུར་ལེ་ཚན། །༼ཏ༽
འགྲོ་ལ་མཆོངས་པའི། །བླ་གྲྭ་ངན་འགྲོ་ལ་བང་འགྲན། །རྨོངས་རྟུལ་དད་མོས་ཀྱི་རྒྱུ་དངོས། །ཡང་ཡང་
སེར་སྣ་ཡིས་བཅིངས་པ། །ཁྲམ་པ་རྫུན་མ་ལ་ཤོར་བའི། །འདི་ཕྱི་གཉིས་མེད་ལ་གཟིགས་ཤིག །གསང་
སྔགས་སྣོད་མིན་ལ་བསྟན་པས། །དམ་ཉམས་འདྲེས་ཁྱེར་གྱིས་གང་བས། །མཁའ་འགྲོ་ལྷ་ཀླུ་ཀུན་
འཁྲུགས་ནས། །ནད་ཡམས་མུ་གེ་དང་འཁྲུག་རྩོད། །དམྱལ་བ་མི་ཡུལ་ན་འཕོས་འདྲའི། །དུས་ངན་
སེམས་ཅན་ལ་གཟིགས་ཤིག །སྔོན་བྱོན་དམ་པ་ཚོའི་རྣམ་ཐར། །མི་རྟག་སྐྱོ་ཤས་ཀྱིས་བསྐུལ་ནས། །འདུ་
འཛི་བཙན་ཆོད་དུ་སྤངས་ཏེ། །དམིགས་མེད་སྙིང་རྗེ་ཡི་ངང་ནས། །ཅི་བྱེད་སེམས་ཅན་གྱི་དོན་དུ། །སྒོ་
གསུམ་དགེ་བ་ལ་བཀོལ་ནས། །ཚོགས་གཉིས་ཟུང་འབྲེལ་གྱི་སྤྱོད་པས། །རང་གཞན་ཕན་བདེ་ལ་
སྦྱོར་རོ། །ཏེ་ལོ་ནཱ་རོ་དང་མར་པ། །ཨུ་རྒྱན་ཆེན་པོ་སོགས་མཁས་གྲུབ། །ཚད་ལྡན་ཇི་སྙེད་ཅིག་བྱོན་
རྣམས། །ཤཱཀ་ཐུབ་ཚད་མ་རུ་བཟུང་ནས། །མདོ་རྒྱུད་དཔང་པོ་རུ་བཞག་སྟེ། །ཐོས་བསམ་སྒོམ་པ་གསུམ་
དྲིལ་ནས། །ས་ལམ་རིམ་པ་བཞིན་བགྲོད་དོ། །དེ་ཕྱིར་བློ་གྲོས་དང་ལྡན་ན། །ད་རེས་དལ་འབྱོར་
དེ་ཐོབ་དུས། །མི་དགེའི་བཤེས་གཉེན་དང་སྡིག་གྲོགས། །ལོག་བཤད་དུག་ཆུ་ཀུན་སྤངས་ལ། །ངེས་
འབྱུང་སྙིང་རྗེ་དང་སེམས་བསྐྱེད། །མཐའ་བྲལ་ལྟ་བ་ཀུན་ཚང་བའི། །མདོ་སྔགས་ཉམས་ལེན་གྱི་རིམ་
པ༑ ༑འཁྲུལ་མེད་ཆ་ཚང་ལ་འབད་འཚལ། །འདིར་འབད་དགེ་ཚོགས་ཀྱི་མཐུ་ལས། །ཐུབ་བསྟན་
ཡོངས་རྫོགས་ཀྱི་སྙིང་པོ། །བློ་བཟང་གྲགས་འབར་གྱི་རིང་ལུགས། །ཕྱོགས་དུས་ཐམས་ཅད་དུ་རྒྱས་
ཤོག །བཀྲ་ཤིས་ཚེ་རིང་གིས་བསྐུལ་ནས། །ངག་དབང་བྱམས་པ་ཡིས་བྲིས་སོ། །མངྒལཾ།། །།
༈ དགེ་སྡིག་ལས་ཀྱི་དབྱེ་བ་སྣ་ཚོགས་ཀྱིས། །བྱས་པའི་འབྲས་བུ་དག་དང་མ་དག་པའི། །ཁྱད་པར་
མ་ལུས་མངོན་སུམ་གཟིགས་གྱུར་པ། །ཐམས་ཅད་མཁྱེན་པའི་ཞབས་ལ་ཕྱག་འཚལ་ལོ། །ཇི་སྐད་དུ།
མགོན་པོ་ཀླུ་སྒྲུབ་ཀྱིས། མི་དགེ་བ་ལས་སྡུག་བསྔལ་ཀུན། །དེ་བཞིན་ངན་འགྲོ་ཐམས་ཅད་དོ། །དགེ་
ལས་བདེ་འགྲོ་ཐམས་ཅད་དང་། །སྐྱེ་བ་ཀུན་ཏུ་བདེ་བ་དག །ཅེས་གསུངས་པ་ལྟར། སེམས་ཅན་སུ་
འདྲ་ཞིག་ལ་ཡང་ལུས་དང་སེམས་ལ་སྡུག་བསྔལ་བྱུང་བ་ཐམས་ཅད་རང་གིས་མི་དགེ་བ་བྱས་པའི་
འབྲས་བུ་དང་། སེམས་ཅན་དང་སངས་རྒྱས་སུ་འདྲ་ཞིག་ལ་བདེ་བ་བྱུང་བ་ཐམས་ཅད་རང་གིས་དགེ་
བ་བྱས་པའི་འབྲས་བུ་ཁོ་ན་ཡིན་ལ། དགེ་བ་དང་སྡིག་པའི་རྒྱུ་འབྲས་ཕྲ་ཞིང་ཕྲ་བ་ནི་སངས་རྒྱས་ཁོ་
ནའི་མངོན་སུམ་གྱི་སྤྱོད་ཡུལ་ཡིན་པས་རྒྱལ་བའི་བཀའ་ལ་བརྟེན་ནས་དགེ་སྡིག་གི་རྣམ་དབྱེ་ཤེས་པར་
བྱེད་དགོས། དེ་ཡང་རང་ཉིད་མིར་སྐྱེས་དབང་པོ་ཚང་། ནད་དྲག་པོས་མ་ཐེབས་རང་དབང་ཡོད་པའི་
- 475-



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
སྐབས་འདིར་དགེ་སྡིག་ངོ་ཤེས་པར་བྱས་ནས་དགེ་བ་སྒྲུབ་སྡིག་པ་སྤོང་དགོས། འོ་ན་དགེ་སྡིག་གཉིས་
པོ་ཅི་འདྲ་ཡིན་ན། སྲོག་གཅོད་པ། ཆས་ཀ་འཕྲོག་པ། རྫུན་སྨྲ་བ། ཚིག་རྩུབ་པོ་སྨྲ་བ། མི་འདི་ཤི་ན་
དགའ་བསམས་པ་ལྟ་བུ་སེམས་ཅན་གཞན་ལ་གནོད་པ་ཐམས་ཅད་སྡིག་པ་ཡིན། སེམས་ཅན་ལ་ལུས་
ངག་ཡིད་གསུམ་གྱིས་ཕན་ཅི་ཐོགས་བྱེད་པ་དང་། དཀོན་མཆོག་གསུམ་ལ་དད་པ་དང་། ཕྱག་དང་
མཆོད་པ་བྱེད་པ་སོགས་དགེ་བ་ཡིན་ཏེ། མགོན་པོ་ཀླུ་སྒྲུབ་ཀྱིས། འཇིག་རྟེན་བདེ་འགྲོ་ངན་འགྲོ་ཡི། །
འདོད་དང་མི་འདོད་འབྲས་བུ་གང་། །དེ་ནི་སེམས་ཅན་ཕན་པ་དང་། །གནོད་པ་ལས་ནི་འབྱུང་བར་
འགྱུར། །ཞེས་གསུངས་ལ། དེ་ཡང་རང་གིས་སེམས་ཅན་གཞན་ལ་ཕན་འདོགས་འདོད་ཡོད་ན། ལུས་
ངག་གིས་ཀྱང་གཞན་ལ་ཕན་འདོགས། སེམས་ངན་པ་ཡོད་ན་སེམས་ཅན་ལ་གནོད་པ་བྱེད་པ་བས་
སེམས་བཟང་བ་གཙོ་ཆེ་བས། ཁྱོད་ཀྱི་ཐུགས་དུལ་མཛོད་ཅིག་བཅོམ་ལྡན་གྱིས། །སེམས་ནི་ཆོས་ཀྱི་རྩ་
བ་ལགས་པར་གསུངས། །དེ་ལྟར་ན་རང་ཅག་རྣམས་སྔོན་ཡུན་རིང་པོ་ནས་འཁོར་བར་འཁྱམས་ནས་
སྡུག་བསྔལ་མྱོང་བ་ནི་རང་གི་སེམས་མི་དགེ་བའི་དབང་དུ་སོང་བས་ལན་པས་ད་རེས་མི་ལུས་ཐོབ་དུས་
འདིར་སེམས་བཟང་པོ་བྱས་ནས་དགེ་བ་ལ་མ་འབད་ན། ངེས་པར་ནི་འཆི། ནམ་འཆི་ནི་མི་ཤེས། ཤི་
བའི་དུས་སུ་སྟོབས་ཆེ་བ་དང་། ནོར་ལོངས་སྤྱོད་མང་བ་དང༌། འཁོར་མང་བ་དང་། ལུས་མཛེས་པ་གང་
གིས་ཀྱང་མི་ཕན་པར་རྣམ་པར་ཤེས་པ། རང་གིས་བྱས་པའི་དགེ་སྡིག་གཉིས་དང་འགྲོགས་ནས་
འཇིག་རྟེན་ཕྱི་མར། དམྱལ་བ་ཡི་དྭགས་དུད་འགྲོ་རྣམས་སུ་ཡུན་རིང་པོ་འཁྱམས་ནས་སྡུག་བསྔལ་
དཔག་ཏུ་མེད་པ་མྱོང་དགོས། དེས་ན་དེ་རིང་ཉིད་ནས་ལུས་ཀྱིས་ཕྱག་དང་སྐོར་བ། ངག་གིས་བཟླས་
བརྗོད། སེམས་ཀྱིས་དད་པ་དང་སྙིང་རྗེ་སོགས་དགེ་བ་ལ་འབད་ན་རིམ་གྱིས་དགེ་བ་རྒྱ་ཇེ་ཆེར་འགྲོ།
སྡིག་པ་ཇེ་ཉུང་དུ་སོང་ནས་སངས་རྒྱས་ཐོབ་པར་འགྱུར་ཏེ། དཔེར་ན་ཡར་ངོའི་ཚེས་གསུམ་ནས་བཅོ་
ལྔའི་བར་ཟླ་བའི་ནག་ཆ་ཇེ་ཆུང་དུ་སོང་ཞིང་། དཀར་ཆ་ཇེ་ཆེར་སོང་ནས་ཟླ་བ་ཉ་གང་བ་དང་འདྲ། ཚེ་
འདི་རང་ལ་ཡང་དགེ་བ་བྱས་ན། ཚེ་རིང་ནད་ཉུང་། ལོངས་སྤྱོད་འཕེལ། ཅི་བསམས་པ་འགྲུབ། གཟི་
བརྗིད་ཆེ། དེའི་རྒྱུ་མཚན་ངེད་རང་མི་རྣམས་ལ་ལྷན་ཅིག་སྐྱེས་པའི་ལྷ་ལྔ་ཡོད་པར་ཐམས་ཅད་མཁྱེན་
པ་དགེ་འདུན་གྲུབ་པས་གསུངས་ཏེ། དེའི་གསུང་ཐོར་བུ་ལས། དེའང་གང་ཟག་བསོད་ནམས་ཆེ་བ་
ལྷན་ཅིག་སྐྱེས་པའི་ལྷ་མང་། འདྲེ་ཉུང་། བསོད་ནམས་ཆུང་བ་དེ་ལས་གོ་ལྡོག་པའོ། །དེས་ན་རང་གི་
བསོད་ནམས་ལས་གྲུབ་པའི་ལྷ་ཞེས་བྱ་བ་ལྔ་ཡོད་དེ། འཚོ་བའི་ལྷ། སྲུང་བའི་ལྷ། སྐྱོབ་པའི་ལྷ། འགྲོགས་
- 476 -



» ༄༅། །གསུང་མགུར་ལེ་ཚན། །(ཏ)
*
= pན་ཡུཐ==----.
- --
----
:
=
==
པའི་ལྟ། འགོ་བའི་ལྷ་དང་ལྔ་ཡོད་དེ། དང་པོ་ནི་ཡུལ་ལྷའོ། །གཉིས་པ་ནི་སྲོག་ལྷ་སྟེ། འཇིག་རྟེན་པ་ལ་
བདུད་བཙན་སོགས་དང་། ཆོས་པ་ལ་ལྷ་མགོན་སོགས་སོ། །གསུམ་པ་ནི་འཇིག་རྟེན་པ་ལ་དགྲ་ལྷ་
སོགས་དང་། ཆོས་པ་ལ་ཆོས་སྐྱོང་སོགས་སོ། །བཞི་པ་ནི་མོ་སྨན་དང་མོ་ལྷ་སྟེ། ལུས་དང་གྲིབ་མ་ལྟར་
མི་འབྲལ་བར་སྙིང་ཉེ་བར་སྐྱོབ་པའི་མོ་ཕྱོགས་ཙམ་ཡིན་ནོ། །ལྔ་པ་ནི། ཕོ་ལྷ་སྟེ། འཇིག་རྟེན་པ་ལ་ཕ་
མེས་ནས་དང་། ཆོས་པ་ལ་བླ་མ་བརྒྱུད་པ་ནས་འགོ་བའི་ལྷའོ། དེ་དག་གི་ལུས་ཀྱི་གཟི་བརྗིད་སྒྲུབ་པ་
ཡིན་པས། ཞེས་གསུངས། དཔལ་ལྡན་ཨ་ཏི་ཤས་ཀྱང་ཕ་ཆོས་ལས། ཉོན་དང་དེ་ལ་འདི་ལྟ་སྟེ། །སྐྱེས་
པའི་དུས་ན་གཞིབས་ཏེ་སྐྱེས། །ལྷན་ཅིག་སྐྱེས་པའི་ལྷ་འདྲེ་གཉིས། །རང་དང་རང་གི་བླ་གཉིས་སོ། །
ལྷ་དེས་མཐུན་རྐྱེན་ཐམས་ཅད་བསྒྲུབ། །འགལ་རྐྱེན་ཐམས་ཅད་སྤོང་བར་བྱེད། །དགེ་བ་ཀུན་ལ་
བསྐུལ་མ་འདེབས། །དགེ་བ་གང་བྱས་ཡི་གེར་འགོད། །སྡིག་གམ་སྡུག་ན་མྱ་ངན་བྱེད། །དགེ་བའམ་
སྐྱིད་ན་དགའ་བ་བསྒོམ། །འདྲེས་ནི་དེ་ལས་ལྡོག་པར་བྱེད། །ཇི་སྲིད་དགེ་བ་སྟོབས་ཆེ་ཞིང་། །ཚེ་ཡི་
འཕེན་པ་མ་ཟད་བར། །དགེ་བ་གང་དང་གང་བྱས་ཀྱང༌། །དམིགས་སུ་འགྲོ་བ་འདི་ལྟ་སྟེ། །དཀོན་
མཆོག་སྤྱི་ལ་མཆོད་པ་དང༌། །དགེ་འདུན་དག་ལ་བསྙེན་བཀུར་ཞིང་། །ཆོས་སྐྱོང་འབྱུང་པོར་བཅས་པ་
ལ༑ གཏོར་མ་གཏོང་ཞིང་ཕོངས་པ་ལ། །སྦྱིན་པས་ཚིམ་པར་བྱེད་པ་སོགས། །གང་དག་ཡུལ་དུ་བྱས་
གྱུར་ནས། །དགེ་བའི་ལས་ལ་འཇུག་པ་དང་། །རང་གིས་སྒོམ་དང་ཁ་ཏོན་དང་། །དགེ་བ་ཅི་དང་ཅི་
བྱས་ཚེ། །ལྷ་ཡིས་ལྷ་ལ་སྒྲོག་བྱེད་ཅིང་། །ལྷ་ཡིས་རིམ་གྲོ་བྱེད་པར་འགྱུར། །དེ་ཚེ་ལྷ་ནི་འདི་སྐད་དུ། །
འབྲས་བུ་རྒྱུ་ཡི་རྗེས་སུ་འབྲང་། །མི་འདིས་དགེ་བའི་བྱ་བ་སྤྱད། །འབྲས་བུ་བདེ་སྐྱིད་རྙེད་རིགས་ཀྱི། །
སྡུག་བསྔལ་དོན་མེད་འདྲེ་ཕྱིར་ཁྱེད། །བདག་ཅག་ལྷ་ཡི་བསྐྱབ་བྱ་ཡིན། །དེ་ནས་འདྲེ་ཚོགས་སྡུག་
བསྔལ་གྱུར། །བར་གཅོད་བྱ་བར་ག་ལ་ནུས། །མི་དེ་ནད་མེད་ཕུན་སུམ་ཚོགས། །དད་དང་འབྱོར་བས་
བརྒྱན་པར་འགྱུར། །རང་གཞན་ཐམས་ཅད་སྨོན་པའི་གནས། །ཞེས་དང་། སྡིག་པའི་ལས་ལ་ཞུགས་
པའི་ཚེ། །ལྷན་སྐྱེས་འདྲེ་ནི་འདི་སྐད་དུ། །འབྲས་བུ་རྒྱུ་ཡི་རྗེས་སུ་འབྲང་། །སྡིག་པ་སྡུག་རིང་ལྷ་ཕྱིར་
གྱེས༑དེ་ནས་ལྷ་དེ་སྟོབས་ཆུང་སྟེ། །བླ་དེ་འདྲེ་ཡིས་འཁྱེར་བར་བྱེད། །ཅེས་རང་གི་ཚེ་སྔོན་ནས་དགེ་
བ་བྱས་པའི་རྒྱུ་དང་། ཚེ་འདིར་དགེ་བ་ལ་འབད་པས་ལྷན་ཅིག་སྐྱེས་པའི་འདྲེ་སྟོབས་ཆུང་དུ་འགྲོ་ཞིང་།
ལྷན་ཅིག་སྐྱེས་པའི་ལྷ་སྟོབས་ཆེ་བས་ནད་མེད་པ་སོགས་ཕུན་སུམ་ཚོགས་པ་ཐམས་ཅད་འབྱུང་བར་
གསུངས་པས་སྒོ་སྣ་ཚོགས་ནས་བསོད་ནམས་གསོག་པ་ལ་འབད་པར་བྱའོ། །ལྷན་ཅིག་སྐྱེས་པའི་ལྷས་
- 477 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཚེ་འདིར་ཡང་ཕན་འདོགས་པར་མ་ཟད། དགེ་བ་གང་བྱས་ཡི་གེར་བྲིས་ནས་རང་བར་དོར་འཁྱམས་
པའི་ཚེ་གཤིན་རྗེ་ཆོས་ཀྱི་རྒྱལ་པོར་འབུལ་ཞིང་། ལྷན་ཅིག་སྐྱེས་པའི་འདྲེས་སྡིག་པ་གང་བྱས་ཡི་གེར་
བྲིས་ནས་ཆོས་ཀྱི་རྒྱལ་པོར་འབུལ་ལ། དེ་ཡི་ཚེ་དགེ་བ་མང་ན་མི་དེ་བདེ་འགྲོ་ལྷ་མིའི་འགྲོ་བར་གཏོང་
ཞིང་༑ མི་དགེ་བ་མང་ན་དམྱལ་བ། ཡི་དྭགས། དུད་འགྲོར་གཏོང་བ་ཡིན་ཏེ། སྨན་མདོ་བརྒྱད་བརྒྱ་པ་
ལས༑ སླད་མའི་དུས་ན་སེམས་ཅན་བྲོ་ནད་སྣ་ཚོགས་ཀྱིས་ལུས་ཡོངས་སུ་གཟིར་ཏེ། ཡུན་རིང་པོའི་བྲོ་
ནད་ཀྱིས་ལུས་ཀྱི་ཤ་བས་ཤིང་བཀྲེས་པ་དང༌། སྐོམ་པས་གྲེ་བ་དང་མཆུ་ནི་སྐམས། འགུམ་པ་ལ་ནི་
མངོན་དུ་ཕྱོགས། མཛའ་བཤེས་དང་ཉེ་དུ་དང་། རྣག་གི་གཉེན་མཚམས་དུ་བ་རྣམས་ཀྱིས་ནི་བསྐོར།
ཕྱོགས་རྣམས་ནི་མུན་པ་མཐོང་། གཤིན་རྗེའི་མི་རྣམས་ཀྱིས་དྲངས་ཏེ། དེའི་ལུས་འདི་ན་ཉལ་ཡང་།
རྣམ་པར་ཤེས་པ་ཆོས་ཀྱི་རྒྱལ་པོ་གཤིན་རྗེའི་དྲུང་དུ་ཁྲིད་ཅིང་། མི་དེ་དང་ལྷན་ཅིག་སྐྱེས་པའི་ལྷ་སླད་
བཞིན་འབྲང་བ་གང་ལགས་པ་དེས་ནི། དེའི་དགེ་བའམ་མི་དགེ་བའི་ལས་བགྱིས་པ་དེ་ཐམས་ཅད་
ལེགས་པར་ཡི་གེར་བྲིས་ནས་ཆོས་ཀྱི་རྒྱལ་པོ་གཤིན་རྗེ་ལ་ཕུལ་བ་དང་། ཆོས་ཀྱི་རྒྱལ་པོ་གཤིན་རྗེས་
དེ་ལ་དྲིས་ཤིང་བརྟགས་ནས། དགེ་བའམ་མི་དགེ་བ་ཇི་ལྟར་བགྱིས་པ་དེ་བཞིན་དུ་བསྒོ་བ་ལ། ཞེས་
གསུངས་སོ། དེ་དག་གི་ཕྱིར་ན། ཚེ་འདི་དང་ཕྱི་མ་ཐམས་ཅད་དུ་བདེ་ཞིང་སྐྱིད་པར་འདོད་པ་རྣམས་
ཀྱིས༑ ད་རེས་སངས་རྒྱས་ཀྱི་བསྟན་པ་དང་མཇལ། ཆོས་བྱེད་པ་ལ་རང་དབང་ཡོད་པའི་སྐབས་འདིར་
ལུས་ངག་ཡིད་གསུམ་ཀ་དགེ་བ་ལ་བཀོལ་ནས། འཆི་བའི་ཚེ་ལྷ་རྣམས་ཀྱིས་མཆོད་པ་སྣ་ཚོགས་ཐོགས་
ནས་བསུ་ཞིང་དགའ་སྤྲོའི་ངང་ནས་བདེ་བ་ཅན་དང་དགའ་ལྡན་སོགས་དག་པའི་ཞིང་དུ་པདྨ་རིན་པོ་ཆེ་
སྣ་ཚོགས་ལས་གྲུབ་པ་ལ་བརྫུས་ཏེ་སྐྱེས་ནས་སྐུ་ལ་མཚན་བཟང་པོས་སྤྲས་ཤིང་འོད་འབར། གསུང་
ཚངས་པའི་དབྱངས་ལྟར་སྙན། ཐུགས་མཁྱེན་བརྩེ་ནུས་གསུམ་དང་ལྡན་པས་རྒྱལ་བ་སྲས་བཅས་
མཆོད་ཅིང་། སེམས་ཅན་མཐའ་ཡས་པའི་དོན་བྱེད་ནུས་པ་ཞིག་འབྱུང་བ་ལ་ཅི་ནས་ཀྱང་འབད་པར་ཞུ་
ཞ༑ ཞེས་པ་འདི་ནི། གནམ་བསྐོས་འཇམ་དབྱངས་གོང་མ་བདག་པོ་ཆེན་པོའི་ནང་གི་འཁོར་ཆོས་དང་འཇིག་རྟེན་གཉིས་ཀ་ལ་
མཁྱེན་པའི་སྤྱན་ཡངས་ཤིང་བསྟན་པ་དང་སེམས་ཅན་ལ་ཕན་པའི་ཐུགས་རྒྱ་ཆེན་པོ་མངའ་བ་ཇིའི་རྟ་ཤིང་གི་གསུང་གིས་བསྐུལ་
བ་ལྟར་ཕུར་བུ་ལྕོག་གི་རི་ཁྲོད་པ་ངག་དབང་བྱམས་པས་བྲིས་པའོ།། །།
༈ བསླབ་བྱ་དང་བླ་མའི་རྣལ་འབྱོར་སོགས་བཞུགས་སོ། །བརྩེ་ཆེན་བླ་མ་དགེ་ལེགས་མཚན། །གསོལ་བ་
འདེབས་སོ་བྱིན་གྱིས་རློབས། །དད་ལྡན་སློབ་མས་བསྐུལ་བའི་ངོར། །དོན་ལྡན་ཚིག་འགའ་སྨྲ་བར་བྱ།།
- 478-



( ） ༄༅། །གསུང་མགུར་ལེ་ཚན། །(ཏེ),
མཐོ་ས་ཆེ་ལ་གཡང་ས་ཆེ་བའི་སར། །བློ་ལྡན་མི་རྣམས་བག་ཡོད་བསྟེན་པ་ལྟར། །དལ་འབྱོར་རྟེན་
བཟང་ཁེ་ཉེན་ཆེ་ས་འདིར། །བླང་དོར་མ་ནོར་བརྩོན་འགྲུས་མྱུར་དུ་རྩོམས། །རང་ཡུལ་ཕ་མ་ཉེ་དུ་ཀུན་
བཞག་ནས། །གྲྭ་སར་གནས་ཚང་གཡར་ནས་འདུག་པའི་ཚེ། །ཕྱོགས་ཞེན་ཆགས་སྡང་མ་ཆེ་ཆོས་གྲྭ་
འགྲིམས། །རིག་ལམ་སྦྱོང་ཚེ་ཚིག་ལ་མ་ཞེན་པར། །དོན་གྱི་གོ་བ་བཙལ་ནས་འཁོར་འདས་ཀྱི། །རྒྱུ་
འབྲས་བླང་དོར་གནས་ལ་མཁས་པར་མཛོད། །ཇི་ཙམ་མཁས་དང་ཕུན་སུམ་ཚོགས་པ་བཞིན། །མཐོ་
ལ་གུས་དང་དམའ་ལ་ཕན་འདོགས་ཤིང་། །མཉམ་ལ་འགྲན་སེམས་གཡོ་སྒྱུ་ཆུང་བར་མཛོད། །གྲོང་
ཆོག་ལག་ཆ་ཐོས་པ་མང་བཙལ་ནས། །བླ་མ་རྣམས་ལ་དམ་ཚིག་མི་བསྲུང་བའི། །དམ་ཉམས་
བསམས་བཞིན་སྒྲུབ་ལ་མ་རེམ་པར། །དམ་པ་བསྟེན་ལ་དམ་ཚིག་ཚུལ་བཞིན་སྲུངས། །སྟོན་པས་བརྩེ་
བས་བཅས་པའི་སྲུང་སྡོམ་རྣམས། །ཇི་བཞིན་ཤེས་ནས་མིག་བཞིན་བསྲུང་བར་མཛོད། །སྲིད་པའི་ཕུན་
ཚོགས་གློག་ལྟར་གཡོ་བ་ལ། །མ་ཆགས་མ་ཞེན་སྐྱོ་ཤས་ཆེ་བར་མཛོད། །རྨོངས་པས་བསླུས་ནས་
སྲིད་པར་འཁྱམས་པའི་མ། །འདི་དག་རང་གི་སྲོག་ལས་གཅེས་བཟུང་སྟེ། །བདག་བདེ་གཞན་གཏོང་
གཞན་གྱི་སྡུག་བསྔལ་རྣམས། །རང་ལ་ལེན་པའི་སྙིང་སྟོབས་ཆེ་བར་མཛོད། །སྲིད་དང་ཞི་བའི་དགེ་
ལེགས་ཇི་སྙེད་པ། །སེམས་ཅན་ཞིང་ལ་ཕན་པ་བསྒྲུབས་ལས་བྱུང་། །རང་ཉིད་གཅེས་པར་བཟུང་ནས་
མི་འདོད་ཀུན། །བྱུང་བར་ངེས་ནས་གཅེས་འཛིན་འགོང་པོ་ཐུལ། །འགོང་པོ་འདི་ཡི་རྩ་བ་བདག་འཛིན་
ཏེ༑ ༑དེ་ཡི་ཞེན་ཡུལ་བདག་དེ་འཁྲུལ་པའི་བློས། །དམ་དུ་བཟུང་བ་ཙམ་ཞིག་མ་གཏོགས་པ། །གཏན་
ནས་མེད་པ་རིག་པས་ངེས་པར་མཛོད། །གཅེས་འཛིན་གཉེན་པོ་སྙིང་རྗེ་སེམས་བསྐྱེད་དང་། །བདག་
འཛིན་གཉེན་པོ་འཐའ་བྲལ་ལྟ་བ་གཉིས། །གོམས་པ་རྒྱུན་བསྲིང་སྐུ་གཉིས་ཐོབ་བྱས་ནས། །མཁའ་
མཉམ་འགྲོ་བའི་མགོན་དུ་འགྱུར་བར་མཛོད། །རིགས་མཐོ་ཡ་རབས་བསྟན་འཛིན་ཐོན་ཞེས་པས། །བསྐུལ་
ནས་བྱམས་པས་བྲིས་པ་མངྒལཾ།། །།
༈ རྒྱལ་བ་གཉིས་པའི་བསྟན་པ་ལ། །འཇམ་དབྱངས་དང་མཚུངས་མཁྱེན་པ་ཅན། །ཁྱེད་ཀྱི་རྣམ་
དཔྱོད་མེ་ལོང་ངོས། །མ་ཤར་ཤེས་བྱ་ཅི་ཞིག་མཆིས། །འོན་ཀྱང་བཀའ་སྩལ་མི་བཅག་ཕྱིར། །ཅུང་ཟད་
ཙམ་ཞིག་ཐོལ་བྱུང་ཞུ། །རྩོད་དུས་སྙིགས་མ་ལྔ་བདོ་བས། །ཆོས་ལྟར་བཅོས་པས་ས་སྟེང་ཁྱབ། །ཆོས་
མིན་སྨྲ་བ་མགོ་འཕང་མཐོ། །ཆོས་མཐུན་དམ་པ་གབ་ས་འཚོལ། །དེ་ཕྱིར་གཞན་ལ་ཕན་དཀའ་བས། །
ཐོས་བསམ་སྒོམ་པ་ཅི་བྱེད་ཀྱང་། །རང་རྒྱུད་འདུལ་བའི་ཐབས་སུ་དགོངས། །ཐོས་དོན་སྒྲུབ་པ་སྙིང་
- 479 -
ཤས་



ག
་ཟླ་
ཟ - -=-
-
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
པོར་མཛོད། །རྒྱ་ཆེ་གྲངས་མང་ཐོས་རྒྱ་ལས། །དོན་གྱི་སྙིང་པོ་ངེས་འབྱུང་དང་། །སེམས་བསྐྱེད་ལྟ་བ་
རིམ་གཉིས་ཀྱི། །གནད་རྣམས་ཁུངས་བཙུན་དམ་པར་ཉན། །ཉན་ནས་ཇི་བཞིན་ངེས་པ་ན། །རྙེད་
བཀུར་ཞགས་པས་མ་འཆང་བར། །ནམ་འཆི་ཆ་མེད་ཤེས་པའི་བློས། །དོན་ཆེན་སྒྲུབ་ལ་སྙིང་རུས་
བསྐྱེད། །སྒྲུབ་པ་བྱམས་དང་སྙིང་རྗེ་ཡིས། །རབ་ཏུ་བསྐྱོད་པའི་ཐབས་ཤེས་གཉིས། །ཆ་ཚང་མདོ་
སྔགས་ལམ་རྣམས་ལ། །ཚེ་དང་སྒྲུབ་པ་མཉམ་པར་མཛོད། །གནས་དང་གྲོགས་དང་ལུས་ལོངས་སྤྱོད།།
མི་རྟག་སྒྱུ་མར་ཤེས་པའི་བློས། །གང་ལའང་ཆགས་སྡང་རབ་སྤངས་ནས། །ཡིད་བདེ་འབའ་ཞིག་
བསྒོམས་པར་མཛོད། །རྨི་ལམ་ཐུན་གཅིག་འདྲ་བའི་ཚེ། །ཆོས་ལྟར་བཅོས་པའི་རྩིང་སྤྱོད་དང་། །ཕན་
ལྟར་བཅོས་པའི་སྡིག་གྲོགས་ཀྱི། །དབང་དུ་མ་གཏོང་རང་ཚུགས་བཟུང་། །བློ་གསལ་ཐོས་པ་མང་གྱུར་
ཀྱང་༔ བདུད་ཀྱི་ཞགས་པ་སྣང་ཤས་ཀྱི། །ཚེ་འདིའི་རྟོད་ཕུར་དམ་པོ་ལ། །བཏགས་ཏེ་གཡང་ས་ཆེན་
པོར་འགྲོ། །དེ་ཕྱིར་གང་དུ་གནས་ཀྱང་རུང་། །མདོ་རྒྱུད་ལས་འབྲས་དཔང་དུ་བཙུག །མཆོག་གསུམ་
རང་སེམས་མི་ཁྲེལ་བའི། །སྲུང་སྡོམ་ངོ་ལྐོག་མེད་པར་མཛོད། །རང་ཉིད་མཐོན་པོར་རློམ་རྣམས་ལ། །
གཞན་གྱིས་བསྐུལ་བ་ཆེས་དཀའ་བས། །རང་གིས་རང་ལ་བསྐུལ་མཛོད་ལ། །བསྟན་འགྲོའི་མགོན་དུ་
འགྱུར་བར་མཛོད། །གཞལ་བྱའི་གནས་ལ་ཆགས་ཐོགས་མི་མངའ་བའི། །ཁྱོད་ཐུགས་ལྷ་ལམ་འཆི་
མེད་ཡངས་པ་ལ། །བདག་བློ་སྦྲང་བུའི་གཤོག་རྒྱང་འདིས་ཅི་བྱ། །འོན་ཀྱང་རང་བློས་ཇི་ཙམ་ནུས་བཞིན་
བརྗོད། །ཅེས་པ་འདི་འཇམ་དབྱངས་བཞད་པའི་སྤྲུལ་སྐུ་རིན་པོ་ཆེས་བསྐུལ་བ་ལྟར་བྱམས་པས་སྨྲས་པ་དགེ་ལེགས་
འཕེལ། །མངྒལཾ།། །།
༈ རྗེ་བཙུན་བླ་མ་དམ་པ་རྣམས་ལ་ཕྱག་འཚལ་ལོ། །སྙིང་ཐག་པ་ནས་ཐར་པ་དང་ཐམས་ཅད་མཁྱེན་
པ་དོན་དུ་གཉེར་ན། རྩ་བའི་བླ་མའི་བྱིན་རླབས་ཞུགས་པ་ཞིག་ངེས་པར་དགོས་ལ། དེ་ལ་ཐུགས་རྗེ་
བསྐུལ་བའི་གསོལ་འདེབས་གལ་ཆེ་བས། སྐྱབས་འགྲོ་སེམས་བསྐྱེད་སྔོན་དུ་བཏང་སྟེ། ཡིད་མ་ཡེངས་
པར་འདི་ལྟར་བསམ་ཞིང་བརྗོད་པར་བྱའོ། །མཁྱེན་བརྩེ་ནུས་ལྡན་རྒྱལ་བ་སྲས་བཅས་རྣམས། །མ་
དག་འགྲོ་ལ་མ་ལྟར་བརྩེ་ན་ཡང་། །ལས་ཉོན་སྒྲིབ་པས་མཐོང་ཐོས་ཡུལ་མ་གྱུར། །དེ་ཕྱིར་དེ་རྣམས་ཐ་
མལ་ཚུལ་བཟུང་ནས། །བདག་སོགས་རྣམས་ལ་ཐབས་ཚུལ་སྣ་ཚོགས་ཀྱིས། །ལམ་བཟང་གསལ་
བར་སྟོན་པའི་ཐུགས་རྗེ་ཅན། །བརྩེ་བས་དགོངས་ནས་གནས་འདིར་མྱུར་དུ་གཤེགས། །མདུན་གྱི་
ནམ་མཁར་སེང་ཁྲི་པད་ཟླའི་སྟེང་། །དགྱེས་བཞིན་བཞུགས་ནས་བྱིན་གྱིས་བརླབ་ཏུ་གསོལ། །བདེ་
- 480 -



-----
--- ，
-
--
བསg'i s, --
-
(༦ » ༄༅། །གསུང་མགུར་ལེ་ཚན། །(ཏ)
གཤེགས་སྐྱོབ་པ་ཡོན་ཏན་ཕུན་ཚོགས་ལ། །མི་ཕྱེད་དད་པ་བརྟན་པོས་ཕྱག་འཚལ་ལོ། །ལས་ངན་ཉོན་
མོངས་དབང་གྱུར་མཐོལ་ཞིང་བཤགས། །ཟང་ཟིང་སྒྲུབ་པའི་མཆོད་པ་མཐའ་ཡས་འབུལ། །ལེགས་
བྱས་བསོད་ནམས་ཀུན་ལ་རྗེསཡི་རང་། །བླང་དོར་གསལ་བའི་ཆོས་འཁོར་བསྐོར་དུ་གསོལ། །རགས་པའི་
གཟུགས་སྐུ་མི་འགྱུར་བརྟན་པར་བཞུགས། །དུས་གསུམ་རྣམ་དཀར་བྱང་ཆུབ་ཆེན་པོར་བསྔོ། །བདག་
ཏུ་བཟུང་བའི་ལུས་ངག་ཡིད་གསུམ་དང་། །རིན་ཆེན་མཎྜལ་ཀུན་བཟང་མཆོད་སྤྲིན་རྣམས། །དང་བའི་
བློ་ཡིས་གཞན་དོན་སྒྲུབ་ཕྱིར་འབུལ། །བདག་སེམས་མ་དུལ་ཐ་བ་སྐམ་པོ་འདི། །བྱིན་རླབས་ཆར་རྒྱུན་
རྣོན་པོས་བརླན་བྱས་ནས། །སྐྱོ་ཤས་སྙིང་རྗེ་མཐའ་བྲལ་ལྟ་བ་ཡིས། །ལོ་ཐོག་སྙེ་མས་གཡུར་དུ་ཟ་བར་
མཛོད། །སྤང་རྟོགས་མཐར་ཕྱིན་བླ་མའི་ཡོན་ཏན་ལ། །རང་དོན་འཁྲི་བ་མེད་པར་ཡིད་ཆེས་ནས། །རང་ཉིད་
བླ་མའི་བྲན་དུ་ཁས་བླངས་ཏེ། །བཀའ་བཞིན་སྒྲུབ་པར་བྱིན་གྱིས་བརླབ་ཏུ་གསོལ། །དོན་གཉིས་སྒྲུབ་
ལ་ཐོགས་མེད་དལ་འབྱོར་རྟེན། །ཉེས་ལྟུང་སྡིག་པའི་སྣོད་དུ་མི་འགྱུར་ཞིང་། །རྣམ་དག་བསླབ་གསུམ་
རིན་ཆེན་ཐེག་མཆོག་དང་། །ཕྱིན་དྲུག་རིམ་གཉིས་ཟབ་མོས་གང་བར་མཛོད། །འདི་སྣང་སྙིང་པོར་
འཛིན་པའི་སྡིག་གྲོགས་དང་། །ཆོས་མིན་ཆོས་ལྟར་སྟོན་པའི་སློབ་དཔོན་དང་། །མི་ཕན་ཕན་ལྟར་སྣང་
བའི་དུག་གསུམ་སྟེ། །ཕྱི་ནང་ཆོས་ཀྱི་འགལ་རྐྱེན་ཞི་བར་མཛོད། །སྲིད་པ་མཐའ་མེད་སྐྱེ་བ་གྲངས་མེད་
དུ༑ ༑ཅི་བྱས་ལས་རོར་སོང་ལ་ཡིད་འབྱུང་ནས། །ལུས་ངག་ཡིད་ཀྱི་བརྩོན་པ་མ་ལུས་པ། །འགྲོ་ལ་ཕན་
པ་ཁོ་ནར་འགྱུར་བར་མཛོད། །གསོལ་བ་འདེབས་སོ་བླ་མ་ཐུགས་རྗེ་ཅན། །བྱིན་གྱིས་རློབས་ཤིག་
ཀུན་མཁྱེན་བརྩེ་བའི་གཏེར། །ནམ་གྱི་ཚེ་ཡང་སྙིང་གི་དབུས་བཞུགས་ལ། །སྒྲིབ་གཉིས་གཡུལ་ལས་
རྒྱལ་བའི་དངོས་གྲུབ་སྩོལ། །ཞེས་གསོལ་བ་བཏབ་ལ་བླ་མ་དགྱེས་བཞིན་དུ་རང་ལ་ཐིམ་པར་མོས་ལ།
སྐྱེ་བ་ཀུན་ཏུ་ཡང་དག་བླ་མ་དང་། །ཞེས་སོགས་བརྗོད་པར་བྱའོ། །ཞེས་པ་འདི་ནི་དཀའ་བཅུ་བསྟན་འཕེལ་གྱི་
འདོད་པ་ལྟར་བྱམས་པས་བྲིས་པ་དགེ་ལེགས་འཕེལ། །མངྒལཾ།། །།
༈ ཚེ་འདི་དང་ཕྱི་མ་ཐམས་ཅད་ཀྱི་བར་ཆད་ཞི་བ་དང་། འདོད་དོན་འགྲུབ་པའི་ཕྱིར་དུ། རྒྱལ་བ་ཙོང་
ཁ་པ་ལ་གསོལ་བ་འདེབས་སྙམ་དུ་བསམས་ལ། མདུན་གྱི་ནམ་མཁར་འཇའ་ཚོན་གྱི་དབུས་སུ་སེང་ཁྲི་
དང་པད་ཟླའི་གདན་ལ་རྒྱལ་བ་ཙོང་ཁ་པ་པཎ་ཞྭ་དང་ཆོས་གོས་གསོལ་ཞིང་སྐྱིལ་ཀྲུང་གིས་བཞུགས་
པ༑ ཕྱག་གཉིས་ཀྱིས་ཐུགས་ཀར་ཨུཏྤ་ལའི་ཡུ་བ་འཛིན་ཅིང་། སྙན་གྱི་ཐད་དུ་ཁ་བྱེ་བའི་སྟེང་ན་རལ་
གྲི་དང་། གླེགས་བམ་ཡོད་པ། རྗེ་ཡི་སྤྱི་བོར་མེ་ལོང་ལ་གཟུགས་བརྙན་ཤར་བ་བཞིན་དུ་འཇམ་
བས་
- 481-



.
.
...- --
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དབྱངས་དམར་སེར། མགྲིན་པར་སྤྱན་རས་གཟིགས། ཐུགས་ཀར་ཕྱག་རྡོར་བཞུགས་པ། རྗེ་ཡི་སྐུ་
ལས་འོད་ཟེར་འཕྲོས། རང་གི་བླ་མ་སོགས་སྐྱབས་གནས་ཐམས་ཅད་སྤྱན་དྲངས། དེ་ལ་ཐིམ་པས་
སྐྱབས་གནས་ཀུན་འདུས་སུ་མོས་ལ། དམིགས་བརྩེ་མ་དང་། རིགས་གསུམ་མགོན་པོའི་གཟུངས་
སོགས་འདོན་པའི་ཚེ་རྗེ་ཡི་སྐུ་ལས་འོད་ཟེར་དང་བདུད་རྩི་དཀར་པོའི་རྒྱུན་བྱུང་། རང་གི་སྤྱི་བོ་ནས་
ཞུགས། ནད་གདོན་སྡིག་སྒྲིབ་ཐམས་ཅད་བྱང་ཞིང་དག །ལུས་འོད་ཀྱི་རང་བཞིན་དུ་གྱུར་པར་བསམ།
མཐར་རྗེ་རིན་པོ་ཆེ་འོད་དུ་ཞུ་ནས་རང་ལ་ཐིམ་པས་བྱིན་གྱིས་བརླབས་པར་མོས་ཏེ། སྐྱེ་བ་ཀུན་ཏུ་ཡང་
དག་བླ་མ་དང་། །ཞེས་སོགས་བརྗོད་པར་བྱའོ།། །།
༈ ན་མོ་བཛྲ་དྷ་ར་ཡ། སྔོན་བསགས་བསོད་ནམས་ཀྱི་མཐུ་ཡིས། །དལ་བརྒྱད་འབྱོར་བཅུ་དེ་ཐོབ་
ནས༑ ༑མི་རྟག་སྐྱོ་ཤས་ཀྱིས་བསྐུལ་ནས། །དབེན་གནས་ཕྱོགས་མེད་དུ་འགྲིམ་པའི། །དད་ལྡན་མཆེད་
གྲོགས་གཉིས་དང་བས། །སྒོ་གསུམ་སྒྲུབ་པ་ལ་བསྒྲིལ་བའི། །ལམ་བཟང་ཆ་ཚང་གི་གནད་ལ། །ངེས་
ཤེས་འཁྲུལ་མེད་དུ་རྙེད་དེ། །དཀར་ཆོས་ཐམས་ཅད་ཀྱི་རྩ་བ། །ལས་འབྲས་ཡིད་ཆེས་ཀྱི་དད་པ། །ས་
ལམ་འབྲས་བུ་དང་བཅས་པའི། །གནད་འགག་གཅིག་རང་དུ་གོ་བ། །ཡ་མཚན་སྙན་འཇེབས་ཀྱི་
གསུང་འཕྲིན། །གངས་དཀར་ཏེ་སེ་ཡི་ཅུ་གང་། །ལྷ་རྫ་ས་དྲི་མེད་དང་བཅས་ཏེ། །དགེ་སྦྱོང་རྒད་པོ་ཡི་
གམ་དུ། །འབྱོར་ཚེ་རབ་དགའ་ཡི་ས་ཐོབ། །ལྟ་བུའི་དགའ་བདེ་དེས་མྱོས་སོ། །འདི་ན་སེར་གཟུགས་
ཀྱི་དད་པ། །ངུར་སྨྲིག་རྒྱལ་མཚན་དེ་འཕྱོར་ཡང་། །ཉེས་ལྟུང་སྡིག་སྒྲིབ་ཀྱི་འདམ་ལ། །བག་ཕེབས་དགའ་
བཞིན་དུ་སྤྱོད་དོ། །ཁྱེད་རང་ཐར་འདོད་ཀྱི་མཆེད་གྲོགས། །ཆོས་ཀྱི་མཐུན་རྐྱེན་ཀུན་ཚང་བའི། །དལ་
འབྱོར་པདྨོ་ཡི་ཚལ་དེ། །ཚུལ་ཁྲིམས་ཟིལ་དངར་གྱིས་ཕྱུག་མཛོད། །མི་རྟག་གཤིན་རྗེ་ཡི་ཁ་རླངས། །ནམ་
གཞུག་བ་མོ་ཡིས་མ་བཅོམ། །དེ་སྲིད་བྱང་ཆུབ་ཀྱི་ལམ་རིམ། །ཉམས་ལེན་འདབ་སྟོང་ཀུན་རྒྱས་པ། །
བློ་བཟང་བསྟན་པ་ཡི་དགའ་ཚལ། །ཀུན་ནས་མཛེས་བྱེད་གཅིག་མཛོད་ལ། །བཤད་སྒྲུབ་ཟིལ་དངར་
གྱི་ཐིགས་པས། །ཐར་འདོད་བུང་བ་ཀུན་སྐྱོངས་མཛོད། །དད་བརྩོན་སྙིང་སྟོབས་ཀྱི་མར་མེ། །ཕྱི་ནང་རྐྱེན་
དབང་གི་རླུང་གིས། །ནམ་ཡང་མི་བསྐྱོད་པའི་སྐྱབས་འཇུག །མཆོག་གསུམ་རིན་ཆེན་ལ་ཞུའོ། །ལྷ་
རྫ་ས་དྲི་མེད་དང་སྔགས་མདུད། །རོ་མཆོག་བརྒྱ་ལྡན་གྱི་ཤིང་ལོ། །དག་སྣང་རྟགས་ཆུང་གིས་སྤྲས་ཏེ། །
ཕུར་ལྕོག་དབེན་གནས་ནས་ཕུལ་ལོ།། །།
༈ ཞལ་ལུང་གཞིར་བཞག་ནས་ཁྲིད་སྐྱོང་སྐབས། ཐོག་མར་གནས་ཁང་བྱི་དོར་བྱས། རྟེན་དགྲམ།
- 482 -



ང ༄༅། །གསུང་མགུར་ལེ་ཚན། །༼ཏ༽
མཆོད་པ་བཤམས། སྟན་ལ་འཁོད་ནས་ཀུན་སློང་བཅོས་ཏེ། སྐྱབས་སེམས་སྔོན་དུ་བཏང་ནས།
བཤེས་གཉེན་ལ་དད་པ་དང་གུས་པ་གཉིས་ཀྱིས་ཀུན་ནས་བསླངས་ཏེ། སྦྱོར་བས་བསྟེན་ཚུལ།
ཚོགས་ཞིང་གསལ་འདབ། ཡན་ལག་བདུན་པ་མཎྜལ། གསོལ་འདེབས་ཅི་རིགས་བྱེད་པ་རྣམས་སྔོན་
འགྲོར་བྱས་ཏེ། ཐུན་རེ་ལ་དམིགས་སྐོར་རེའམ། མང་པོ་སྦྲེལ་ནས་དངོས་གཞིའི་སྐྱོང་ཚུལ་གྱི་མཇུག་ཏུ་
བསྔོ་སྨོན་བྱས་ཏེ། ཚོགས་ཞིང་རང་ལ་བསྡུ་བའམ། གཤེགས་གསོལ་བྱས་ཏེ་ཐུན་མཚམས་གཏོང་
བ༑ ཐུན་གཅོད་ཚུལ་བླ་མའི་གསུང་ཡིན། འདི་ལ་སྐྱོང་མི་བདེ་བ་མེད་གསུངས།། །།
༈ ན་མོ་གུ་རུ་མཉྫ་ཤྲཱི་ཡེ། ལེགས་བཤད་གཏེར་ཆེན་ཐུབ་དབང་སྨྲ་བའི་མཆོག །ཟབ་དང་རྒྱ་ཆེའི་
མཛོད་འཛིན་བྱམས་འཇམ་དབྱངས། །དེ་སྲས་ཀླུ་སྒྲུབ་ཐོགས་མེད་ཨ་ཏི་ཤ །བསྟན་པའི་བདག་པོ་ཙོང་
ཁ་པ་ལ་འདུད། །བླང་དོར་གནས་ལ་ཚད་མར་གྱུར་པའི་གསུང་། །དོན་ཟབ་རྟོགས་དཀའ་རྒྱལ་བའི་
དགོངས་པ་བཞིན། །སྟོན་མཛད་ཡེ་ཤེས་རང་གཟུགས་ངུར་སྨྲིག་འཆང་། །བསྟན་པའི་རྒྱལ་མཚན་
འཛིན་ལ་གསོལ་བ་འདེབས། །སྡེ་སྣོད་གསུམ་གྱི་ཚིག་དོན་ཀུན་ལ་མཁས། །མཁས་པ་དེ་བཞིན་རང་
རྒྱུད་ཞི་ཞིང་དུལ། །དུལ་བའི་ཡེ་ཤེས་འགྲོ་ལ་ཆགས་པའི་དཔལ། །དཔལ་ལྡན་བསླབ་གསུམ་རྒྱལ་
མཚན་འཛིན་ལ་འདུད། །སྲས་བཅས་རྒྱལ་བའི་སྒྲིབ་བྲལ་ཡེ་ཤེས་ཉིད། །སྙིགས་དུས་ཐ་མལ་བཤེས་
གཉེན་ཚུལ་བཟུང་ནས། །རྒྱལ་བའི་མཛད་པ་ཇི་བཞིན་སྒྲུབ་མཛད་པ། །བཤད་སྒྲུབ་རྒྱལ་མཚན་
འཛིན་ཁྱོད་ཞབས་བརྟན་ཤོག །ལམ་ནོར་གཡང་ས་ཆེར་ལྷུང་མཐའ་ཀླས་འགྲོར། །མ་ནོར་མདོ་སྔགས་
ལམ་གྱི་དཀའ་གནད་ཀུན། །ཡེ་ཤེས་སྒྲོན་མེ་འབར་བས་གསལ་མཛད་པ། །མཛེས་སྐུའི་རྒྱལ་མཚན་
སྲིད་མཐར་རྟག་བརྟན་ཤོག །ཡེ་ཤེས་འདབ་སྟོང་རྒྱས་པའི་ཟེའུ་འབྲུའི་བཅུད། །ངོམས་མེད་འཐུང་བའི་
དད་ལྡན་བྷ་མ་ར། །བྱང་སེམས་ཡང་དག་ལྟ་དང་རིམ་གཉིས་ཀྱི། །སྦྲང་རྩིའི་ཉམས་ལེན་ལུས་སྟོབས་
རྒྱས་པར་ཤོག །འདི་ནས་བཟུང་སྟེ་སྐྱེ་ཞིང་སྐྱེ་བ་ཀུན། །ཡོན་ཏན་བཅུ་ལྡན་དམ་པས་རྗེས་འཛིན་
ཅིང༑ །མཉེས་པ་གསུམ་གྱིས་མཉེས་པ་སྒྲུབ་བྱེད་ཅིང་། །བསྟན་དང་འགྲོ་བའི་མགོན་དུ་འགྱུར་བར་
ཤོག ༑བདག་ཅག་དཔོན་སློབ་སྦྱིན་བདག་བཅས་པ་ཡི། །ཆོས་ལྡན་རེ་བ་ཡིད་བཞིན་འགྲུབ་པ་ལ། །
ཕྱག་དྲུག་ལས་གཤིན་རྣམ་མང་ཐོས་སྲས་དང་། །དཀར་ཕྱོགས་སྐྱོང་བའི་ལྷ་ཀླུ་མ་གཡེལ་ཞིག །དམ་པ་
མང་པོས་བྱིན་བརླབས་སྐྱིད་པའི་གྲོང༌། །ནག་ཕྱོགས་བདུད་སྡེའི་ཉེར་འཚེ་ཀུན་ཞི་ནས། །ཆོས་དང་
སྲིད་ཀྱི་དཔལ་འབྱོར་མ་ལུས་པ། །ཡར་ངོའི་ཟླ་བ་ཇི་བཞིན་འཕེལ་བར་ཤོག །
- 483 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ .
ཅེས་པ་འདི་ཐག་རིང་ཡུལ་ནས་རྗེ་དྲུང་སྐལ་བཟང་འཕྲིན་ལས་རྣམ་རྒྱལ་སོགས་དད་ལྡན་མང་པོས་བསྐུལ་བ་ལ་བརྟེན་
ནས་བཤད་སྒྲུབ་བསྟན་པའི་རྒྱལ་མཚན་འཛིན་པ་དེ་ལ་རང་ཉིད་ཀྱང་དག་སྣང་ཆེན་པོས་ཕུར་བུ་ལྕོག་ཏུ་བྱམས་པས་བྲིས་པ་
དགེ་ལེགས་འཕེལ། མངྒལཾ།། །།
༈ ཨོཾ་སྭསྟི། ནམ་མཁའི་མཐའ་དང་མཉམ་པའི་འགྲོ་བ་རྣམས། །ཕན་བདེར་འགོད་པའི་ཐུགས་
དགོངས་བཟང་པོ་ཅན། །འཁོར་ལོའི་མགོན་པོ་གསུམ་ལྡན་རྡོ་རྗེ་འཛིན། །གསོལ་བ་འདེབས་སོ་
བདག་རྒྱུད་བྱིན་གྱིས་རློབས། །ཨ་ཏི་ཤ་ཡི་གདམ་ངག་ལམ་སྒྲོན་གྱི། །ཚིག་དོན་འཆད་ལ་བློ་གྲོས་
དབང་ཕྱུག་ཅན། །བྱམས་པའི་མཚན་ཅན་རྩ་བའི་བླ་མ་ལ། །གསོལ་བ་འདེབས་སོ་བདག་རྒྱུད་བྱིན་
གྱིས་རློབས། །འདི་ནས་ཕྱི་མའི་ཚེ་རབས་ཐམས་ཅད་དུ། །མཚན་ཉིད་ལྡན་པའི་དམ་པས་རྗེས་བཟུང་
སྟེ༑ ༑བཀའ་བཞིན་སྒྲུབ་པའི་མཆོད་པས་མཉེས་བྱེད་ཅིང་། །བསྟན་འགྲོའི་ལེགས་ཚོགས་འགྲུབ་པའི་
ལྡན་གྲུབ་ཤོག །མངའ་རིས་ཐོ་ལིང་རི་ཁྲོད་པ་དགེ་སློང་བློ་བཟང་ལེགས་པས་བསྐུལ་བ་ལྟར་བྱམས་པས་བྲིས་པའོ།། །། །
༈ གནས་ཡིད་དགའ་ཆོས་འཛིན་ཕོ་བྲང་ན། །སྐྱབས་ཟླ་མེད་རྩ་བའི་བླ་མ་དང༌། །དོན་དབྱེར་མེད་
མ་ཕམ་མགོན་པོ་བཞུགས། །དེ་བདག་ལ་དགྱེས་བཞིན་བརྩེ་བས་གཟིགས། །ཁྱེད་འགྲོ་བའི་མོས་པ་
ཇི་བཞིན་དུ། །སྐུ་ཅིར་ཡང་འཆར་ཞིང་སྟོན་པ་ལ། །དུས་དེང་སང་བློ་བཟང་གྲགས་པའི་དཔལ། །སླར་
བྱོན་འདྲ་བླ་མ་མེ་ཏྲི་བ། །སྙིང་རུས་པའི་གཏིང་ནས་གསོལ་འདེབས་ན། །དུས་འདི་ནས་བྱང་ཆུབ་སྙིང་
པོའི་བར། །མགོན་ཁྱོད་ཞབས་པདྨོ་སྤྱི་གཙུག་ཏུ། །དུས་ནམ་ཡང་འབྲལ་མེད་བརྟན་པར་ཤོག །རྗེ་
སངས་རྒྱས་ཀུན་དང་དབྱེར་མེད་དུ། །ཡིད་ཆེས་ནས་ཚུལ་བཞིན་བསྟེན་བྱས་ནས། །གསུང་ཇི་བཞིན་
ཆོས་བརྒྱད་བློས་བཏང་ནས། །ལམ་ཆ་ཚང་སྒྲུབ་པ་མཐར་ཕྱིན་ཤོག །རྟེན་ཁེ་ཉེན་ཆེ་བའི་དལ་འབྱོར་
འདི༑ ༑རྐྱེན་འབྱོར་གུད་ནད་གདོན་ཅི་བྱུང་ཡང་། །ལས་བཟང་ངན་འབྲས་བུར་ཡིད་ཆེས་ནས། །ལམ་
བསྒྲུབ་པའི་གྲོགས་སུ་འཁྱེར་བར་ཤོག །འབྲལ་ངེས་པ་ཚེ་འདིའི་ཕུན་ཚོགས་དང་། །བསླུ་ངེས་པ་
འཁོར་བའི་བདེ་འབྱོར་དང་། །དགྲ་ཕན་ལྟར་བཅོས་པའི་བདག་གཅེས་འཛིན། །འདི་གསུམ་གྱི་རང་
འཚང་རིག་པར་ཤོག །ཟས་ཞིམ་མངར་ཟོས་པའི་འབྲས་བུ་དང་། །གོས་དྲོ་འཇམ་གྱོན་པའི་ལག་རྗེས་
དང༑ ༑གྲོགས་མཛའ་བཤེས་འདུས་པའི་དགའ་རྩེད་ཀྱིས། །མཐའ་མཐོང་ནས་དབེན་གནས་འགྲིམས་
པར་ཤོག །གནས་འདུ་འཛིས་དབེན་པའི་རི་ཁྲོད་ན། །རང་གཅིག་པུ་དཀོན་མཆོག་སྤྱི་བོར་ཁུར། །མ་
འགྲོ་བ་ཀུན་ལ་ཕན་པའི་ཕྱིར། །ཆོས་ཚུལ་བཞིན་སྒྲུབ་པ་སྐལ་བ་བཟང་། །ལར་བགྲང་ཡས་ཕྱི་མའི་སྐྱེ་
484-



.： ༄༅། །གསུང་མགུར་ལེ་ཚན། །༼ཏ༽ .
-- --=
=
==
-----
བར་ས་
བ་ཀུན། །སྒོ་གསུམ་གྱི་བྱེད་སྤྱོད་ཅི་འདྲ་ཡང་། །ཕ་བླ་མའི་ཐུགས་དགོངས་ཇི་ལྟ་བར། །མ་འགྲོ་ཀུན་
གཅེས་པར་འཛིན་པར་ཤོག །
ཅེས་པ་འདི་དགེ་སློང་སྐལ་བཟང་ཆོས་དབང་དང་། བློ་བཟང་ཐོགས་མེད་གཉིས་ཀྱི་འདོད་པ་ལྟར་ཕུར་བུ་ལྕོག་ཏུ་བྱམས་
པས་བྲིས་པ་དགེ་ལེགས་འཕེལ།། །།
༈ བླ་མ་ལ་ཕྱག་འཚལ་ལོ། །དད་ལྡན་སློབ་མ་རབ་འབྱམས་བསྟན་དར་ཁྱོད། །ཐག་རིང་ཡུལ་དུ་
ཕྱིན་ཏེ་དལ་འབྱོར་རྟེན། །དོན་ལྡན་བྱ་ཕྱིར་སྒོ་གསུམ་དགེ་བ་ལ། །བཀོལ་བའི་དམ་བཅའ་མཛད་པ་
ཤིན་ཏུ་ལེགས། །དེ་ཡང་ལམ་རིམ་བདེ་ལམ་ནས་འབྱུང་བའི། །ཐུན་དངོས་ཐུན་མཚམས་ཇི་ལྟར་བྱ་བ་
རྣམས། །བླ་མའི་མན་ངག་ཞལ་ཤེས་ཀྱིས་བརྒྱན་ནས། །ཉམས་སུ་ལེན་ལས་མན་ངག་ཟུར་པ་མེད། །
དེ་ཡི་འགའ་རྐྱེན་༼ལྟ་གྲུབ་མི་མཐུན་པའི་ལྟ་སྤྱོད་རང་ལ་མ་འགོས་པ་བྱས་ན་ཞག་རེ་ཙམ་འགྲོགས་པ་ལ་ངེས་པ་མེད། ཐུན་
དངོས་མ་གཏོགས་ཐུན་མཚམས་གང་ཡིན་ལ་ཆོས་ལྡན་གྱི་གཏམ་དང་དགོས་པ་ཡོད་པའི་ཚིག་སྨྲ་བ་ལ་སྐྱོན་མེད་དམ་སྙམ།༽
ནག་ཆང་གྲོང་ཆོག་དང་། །བསོག་འཇོག་ལོང་གཏམ་སྨྲ་བའི་སྐྱོན་མཐོང་ནས། །དམ་བཅའ་མཛད་པ་ངོ་
མཚར་ཤིན་ཏུ་ཆེ། །རྙེད་དཀའ་འཇིག་སླའི་རྟེན་འདི་དོན་ལྡན་དུ། །བྱ་ཕྱིར་ང་བདག་གཅེས་འཛིན་
འདུལ་བ་ལ། །དྲན་ཤེས་བརྟན་པོས་སེམས་ལ་བྱ་ར་མཛོད། །ལུས་ངག་འདུ་འཛིས་དབེན་ཀྱང་ནང་གི་
སེམས། །དུག་གསུམ་རྣམ་རྟོག་ངན་པས་མ་དབེན་ན། །གཞན་གྱིས་བཟང་པོར་རློམ་ཡང་རྩ་བ་རུལ། །
གང་དུ་འདུག་ཀྱང་ལས་འབྲས་སྡོམ་གསུམ་ལ། །མཆོག་གསུམ་བླ་མར་བཅས་པ་དཔང་དུ་བཞུགས། །
རང་ཞེ་རང་ལ་མ་ཁྲེལ་བ་ཞིག་མཛོད། །ཁྱོད་ཀྱི་ཡིད་སྨོན་ཇི་བཞིན་འགྲུབ་པ་ལ། །མཆོག་གསུམ་ཐུགས་
རྗེ་བསྐུལ་ཞིང་གསོལ་བ་འདེབས། །ལྷ་བཞི་ཆོས་གསུམ་ལྡན་པའི་བྱིན་རློབས་ཀྱིས། །ཡིད་སྨོན་ཇི་
བཞིན་འགྲུབ་པའི་བཀྲ་ཤིས་སྩོལ། །
༈ ཕུར་བུ་སྐྱེངས་བྱེད་འཇམ་དབྱངས་ཆོས་གྲགས་ཀྱི། །འཇམ་དབྱངས་ལྷ་མོ་སྙིང་ལ་ཞུགས་པ་
ཡིས༑ ༑སྙན་ཚིག་སྡེབས་ལེགས་དཔའ་བོ་ལ་འགྲན་པ། །ལྷ་རྫས་རབ་དཀར་འཆི་མེད་དཔལ་སྟེར་
གྱི༑ ༑མཛེས་སྐུ་མཐོང་བས་ཡིད་འཕྲོག་སྐུར་བ་འཕྲོད། །འདི་ན་ངུར་སྨྲིག་གོས་ཀྱིས་ཀླུབས་པ་ཡིས། །རྒན་
པོ་ན་ཚོད་ཤིན་ཏུ་འགྲིབས་གྱུར་ཀྱང་། །དུག་གསུམ་ལང་ཚོ་ཤིན་ཏུ་རྒྱས་གྱུར་ཅིང་། །ཆོས་དང་འཇིག་
རྟེན་འདྲེས་པའི་མུ་ཅོར་གྱིས། །སྨྲ་བ་མང་པོས་གཞན་མགོ་བསྐོར་བཞིན་གནས། །སྔོན་བསགས་
བསོད་ནམས་མཐུ་ལས་གྲུབ་པ་ཡིས། །ཚེ་དང་བསོད་ནམས་ཤེས་རབ་ཕུན་ཚོགས་རྣམས། །ཆོས་བརྒྱད་
- 485-



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །
རླུང་གིས་རེག་པས་ཉེར་བཅོམ་ཏེ། །འབྱུང་ལུས་གོག་པོ་འགྱེལ་ལ་ཤིན་ཏུ་ཉེ། །སྔོན་གྱི་མཐའ་དང་
མཉམ་པའི་ཕྱི་མའི་ལམ། །ཤུལ་རིངས་བསྒྲོད་ཚེ་ཉེར་ལེན་ཕུང་པོའི་ཁུར། །སྐྱེ་རྒ་ན་འཆིའི་འཚེ་བ་མང་
པོ་བཅས། །མཐའ་མེད་འཁྱམས་ལ་སྐྱོ་བ་ཅུང་ཟད་སྐྱེས། །ཁྱོད་ཀྱིས་དད་འདུན་དྲག་པོས་གསོལ་
གཏབ་བཞིན། །བརྗོད་བྱ་ཕལ་ཆེར་དོན་གྱིས་སྟོང་ན་ཡང་། །འདུན་པ་ཇི་བཞིན་རྒྱལ་བའི་བསྟན་པ་
ལ༑ ༑བཤད་སྒྲུབ་བྱ་བ་བྱེད་པའི་མདུན་པ་བྱེད། །སྔགས་མདུད་ལྷ་རྫས་བཅས་ཏེ་ཕུལ་བ་དགེ། །།
༈ སྐྱབས་བསླུ་མེད་རྒྱལ་བ་ཙོང་ཁ་པ། །མགོན་དེ་དང་དབྱེར་མེད་དགེ་ལེགས་མཚན། །དུས་རྟག་ཏུ་
སྙིང་དབུས་འབྲལ་མེད་བཞུགས། །ཁྱེད་མཁྱེན་སྤྱོད་ཡངས་པ་བློ་བཟང་མཚན། །གནས་ས་ཐག་རིང་
པོར་འགྲོ་བ་ལ། །དྲིན་ཆེན་པོའི་བླ་མ་རྗེས་དྲན་ནས། །ཡིད་དད་གདུང་དྲག་པོས་གསོལ་འདེབས་ན། །
སྐྱབས་བསླུ་མེད་ཀུན་གྱི་བྱིན་རླབས་འབྱུང་། །དེས་འདི་ཕྱི་ཀུན་གྱི་ལེགས་ཚོགས་རྣམས། །གནས་གང་
དུ་འདུག་ཀྱང་འགྲུབ་པར་ངེས། །ང་བན་རྒན་ཚིག་ལ་གཏད་མེད་ཀྱང་། །སྔར་ཞུས་རྣམས་རས་སུ་མ་
བོར་མཛོད། །ད་མང་པོ་ཞུས་ཀྱང་དགོས་པ་མེད། །ངས་མ་བརྗེད་མཆོག་གསུམ་ཐུགས་རྗེ་བསྐུལ། །
དུས་རིང་པོར་མི་ཐོགས་དངོས་མཇལ་ནས། །ཆོས་ཟབ་མོའི་འབེལ་གཏམ་བྱེད་པར་སྤྲོ། །ལྷ་རྫ་ས་དང་
བཅས་བྱམས་པས་ཕུལ། །ལྕགས་འབྲུག་ཟླ་༥ཚེས་༡ལ་ལྷ་མགོན་སྐུ་སྐྱེ་ཕེབས་ཁར་གསུངས་པའི་བཀའ་རྩོམ་མོ། །
མངྒལཾ།། །།
༈ འབྲུ་ལ་བླ་མ་མཁན་ཆེན་ལགས་ཀྱི་དྲིས་ལན་ལགས། དྲི་བ་ལེ་ཚན་བཞིའི་དོན་རིམ་པ་བཞིན། དང་པོ་ནི།
སངས་རྒྱས་ཀྱིས། རང་ཉིད་སྤྲུལ་གཞིར་བྱས་ནས། དག་མ་དག་གང་དུ་སྤྲུལ་ཀྱང་། རང་གི་ལས་ཀྱི་
རྣམ་སྨིན་གྱི་འབྲས་བུར་གྱུར་པའི་དབང་པོ་གཟུགས་ཅན་ལྔ་ཀ་ཡོད། དེ་བཞིན་དུ་མི་དང་དུད་འགྲོ་
སོགས་འགྲོ་བ་གཞན་དུ་གྱུར་པ་ལ་ཡང་སོ་སོའི་རྣམ་སྨིན་གྱི་དབང་པོ་རྣམས་ཡོད། དེ་འདྲ་ལ་སྤྲུལ་
བསྒྱུར་གཉིས་ཀྱི་ནང་ནས་བསྒྱུར་བ་ཞེས་བྱ། ཏིང་ངེ་འཛིན་གྱི་མཐུས། སྤྲུལ་གཞི་ལ་མ་བལྟོས་པར།
དག་མ་དག་གི་སྤྲུལ་པ་ལ་སྤྲུལ་པ་ཞེས་བྱ། དེ་འདྲ་ལ། ལས་ཀྱི་རྣམ་སྨིན་དབང་པོ་དང་བདེ་སྡུག་
སོགས་རིགས་འདྲ་སྔ་མ་མེད་པར། གསར་དུ་སྤྲུལ་མི་ཐུབ་པའི་དོན་ཡིན། སོ་སྐྱེའི་སྤྲུལ་པས་དོན་བྱེད་
མི་ནུས་ཟེར་བ་མིན། སྒྱུ་མའི་སྤྲུལ་པས་དོན་བྱེད་ནུས་ཀྱང་། སྤྲུལ་པ་དེ་ལ་གླང་པོ་ཆེ་དང་དེའི་ཤ་
སོགས་དངོས་གནས་ལ་མེད་མོད། སྔགས་རྫས་ཀྱིས་སླད་པའི་གང་ཟག་ལ། དེ་དག་དངོས་གནས་
པར་ (གནང་སྣང་)ཞིང་། སྒྱུ་མ་མ་ཤིག་པ་དེ་སྲིད་དུ་དངོས་གནས་པར་ (གནང་སྣང་)། སྐྱབས་སུ་
486 -



-
-
---------- ------------འག':
=•
ཀ---
=-，་
--- --
---------.---- ：4 --:===
==
) ༄༅། །གསུང་མགུར་ལེ་ཚན། །༼ཏ༽
འགྲོ་བ་སྡོམ་པ་ཐམས་ཅད་ཀྱི་སྒོར་གྱུར་པའི་དོན། འཁོར་བའི་སྡུག་བསྔལ་ལས་ཐར་བའི་ཐབས་ཕྱིན་
ཅི་མ་ལོག་པར་སྟོན་པ་ལ་སྟོན་པ་དང་། དེ་འདྲའི་ཆོས་ལ་སྐྱབས་དངོས་དང་། དེ་སྒྲུབ་པའི་དགེ་འདུན་
ལ་གྲོགས་སུ་འཛིན་པ་མེད་ན། སོ་ཐར་རིགས་བདུན་པོ་གང་ཡང་རྒྱུད་ལ་མི་སྐྱེ་བས་སྡོམ་པ་ཐམས་ཅད་
ཀྱི་སྒོར་གྱུར་པའོ། །ཞེས་གསུངས། དགེ་སློང་གསོལ་བའི་སྐབས། བདག་བསྙེན་པར་རྫོགས་པར་
མཛད་དུ་གསོལ། ཞེས་པས། ཐར་པ་ལ་སྐྱབས་དངོས་སུ་བསྟན་ནས། དེ་སྟོན་པ་ལ་སྐྱབས་སྟོན་པ་པོ་
དང་༑ རྫོགས་པ་མྱང་འདས་ཡིན་པས་དེ་ལ་སྐྱབས་དངོས་དང༌། དེ་སྒྲུབ་མཁན་ལ་གྲོགས་སུ་བཟུང་
བས་སྐྱབས་འགྲོ་བསྟན་པ་ཡིན། མཐོང་ཐོས་སོགས་ཀྱི་དོན། ཇི་ལྟ་བ་བཞིན་མཐོང་ཐོས་སོགས་ཀྱི་
དོན་དང་། དེ་ལྟར་མིན་ཀྱང་སྐུར་འདེབས་ཀྱི་བསམ་པས། དགེ་སློང་ལ་མི་ཚངས་པར་སྤྱོད་པ་མཐོང་
ངོ༑ ༑ཞེས་པ་དང་། ཡིད་ཆེས་པ་ལ་ཐོས་སོ་ཞེས་པ་དང་། ངས་ཇི་བཞིན་དུ་ཤེས་སོ་ཞེས་པ་དང་། ཡུལ་
འདི་ལ་རྣམ་པ་འདི་དང་འདིས་མི་ཚངས་པར་སྤྱོད་དོ་ཞེས་པ་ལྟ་བུ་ལ་ལམ་རིམ་མཆན་བུ་ལས་བཤད།། །།
༈ རྒྱུད་སྤང་རྟོགས་ཡོན་ཏན་མཐར་སོན་ཀྱང་། །མ་ཉམ་ཐག་འགྲོ་བའི་བྲན་གྱུར་པ། །ཐུགས་བརྩེ་
བའི་གཞན་དབང་སངས་རྒྱས་དང་། །སྲས་མཐུ་ཆེན་རྒྱལ་སྲས་རྣམས་ལ་འདུད། །སེམས་བླང་དོར་
རྨོངས་པའི་བྲན་གྱུར་པས། །མ་དྲིན་ཅན་འགྲོ་བ་ཡལ་དོར་ཏེ། །རང་བདེ་ཕྱིར་དྲིན་ཅན་ཡལ་འདོར་
བའི༑ ༑ལས་བླང་དོར་གོ་ལོག་རྣམས་ལ་གཟིགས། །ཁོང་རྒྱལ་བ་སྲས་བཅས་ཐམས་ཅད་ཀྱིས། །དྲིན་
ཆེ་བའི་ཕ་མ་གཅེས་གཟུང་སྟེ། །རང་དབང་བའི་བདེ་དགེ་ལོངས་སྤྱོད་སོགས། །སེམས་བལྟོས་མེད་
གཞན་ལ་སྦྱིན་པར་མཛད། །སེམས་སྤྱང་པོའི་ཁུར་འཛིན་རྨོངས་པ་རྣམས། །རང་བདེ་འདོད་གཞན་ལ་
གནོད་སྐྱལ་བས། །གནས་མཐའ་མེད་འཁོར་བར་ལས་དབང་གིས། །ལས་ཇི་ལྟར་བསགས་ཤིང་སྡུག་
བསྔལ་མྱོང་། །ལམ་རྒྱུད་ལྔའི་སེམས་ཅན་ཉམ་ཐག་རྣམས། །ཁོང་དགྲ་གཉེན་བར་མར་ཡང་ཡང་
གྱུར༑ ༑དོན་དེ་ཕྱིར་ཕ་མར་མ་གྱུར་པའི། །དྲིན་ཆེ་བའི་སེམས་ཅན་མེད་པར་གསུངས་། །མར་གྱུར་
ནས་ཐོག་མཐའ་བར་གསུམ་དུ། །ཁོང་རང་འཁོས་མེད་དང་དྲིན་གྱིས་བསྐྱངས། །དེ་དྲན་ནས་དྲིན་བཟོ་
མི་བྱེད་ན། །ཁོང་ཐུགས་རྗེ་ཅན་རྣམས་མི་ཁྲེལ་ལམ། །རང་རེ་ལྟོས་ཆེན་པོས་བླ་མ་ལ། །ཡིད་གདུང་
དབྱངས་དྲག་པོས་གསོལ་འདེབས་ཤིང་། །དེས་གཅེས་པར་བཟུང་བའི་ཕ་མ་ལ། །གནོད་སྣ་ཚོགས་
སྐྱེལ་བའི་ཕོ་རྒོད་པོ། །རང་གཅེས་པར་གཟུང་ནས་སངས་རྒྱས་ཀྱིས། །སྤྱན་འབྲས་བུ་བཞིན་དུ་བཟུང་
བའི་འགྲོ། །དེ་ལྟོས་མེད་ཡལ་བར་དོར་བྱས་ན། །དུས་ད་དུང་འཁོར་བའི་སྡུག་བསྔལ་མྱོང་། །དོན་དེ་
- 487 -



=
==，
==
-
-----
--
---
-
-
-
---
-
------
-
--
-
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ,
ཕྱིར་ཐུབ་པའི་འཁྲུངས་རབས་རྣམས། །རང་ཡལ་བར་དོར་ནས་གཞན་དོན་སྒྲུབས། །རང་དོར་ནས་
གཞན་ཡང་སྒྲོལ་བར་བྱེད། །སྐྱབས་བསླུ་མེད་དེ་ལ་སྙིང་ནས་འདུད། །སེམས་བླང་དོར་ཤེས་པའི་སེང་
ལམ་འདི། །ཁོང་རྒྱལ་སྲས་འཕགས་པའི་རྣམ་ཐར་ཡིན། །བློ་ཆུང་ངུའི་ཉན་རང་འཕགས་པ་རྣམས། །ཚུལ་
འདི་ལ་ཞུམ་ཞིང་འཇིགས་པ་བསྐྱེད། །ཆོས་མཐར་ཐུག་གཞན་དོན་དོན་གཉེར་ལ། །ཡིད་འཇིགས་
ཤིང་སྐྲག་ནས་ཡལ་བར་འདོར། །རང་གཅེས་འཛིན་སྙིང་གི་དགྲ་བོ་འདི། །བྱམས་སྙིང་རྗེས་འཇོམས་
པར་བྱིན་གྱིས་རློབ། །སེམས་ཉམས་རྟོགས་རོ་ཡིས་དབེན་གྱུར་ཀྱང་། །ཚིག་བུ་རམ་ཤུན་པའི་རོ་ལྟ་
བུ༑ ༑དེ་གླུ་གར་མཁན་ལྟར་སྨྲས་པ་འདི། །ཁྱེད་མཁན་ཆེན་སྙིང་ལ་སིམ་པར་མཛོད། །ཅེས་པ་འདི་མཁན་
ཆེན་རིན་པོ་ཆེས་གསུང་གིས་བསྐུལ་ནས་བྱམས་པས་ཕུར་བུ་ལྕོག་ཏུ་བྲིས་པའོ། །མངྒལཾ།། །།
༈ སྔོན་བསགས་བསོད་ནམས་བྱེ་བས་བསྐྲུན་པའི་ལུས། །རིགས་མཐོ་འབྱོར་ལྡན་ཆེན་པོ་འདི་
རྣམས་ཀྱི། །རང་རྒྱལ་གཞན་འཕམ་བླུན་པོའི་བསམ་སྦྱོར་གྱིས། །གཏན་གྱི་བདེ་བ་བརླག་ལ་ཡིད་རབ་
སྐྱོ༑ གཞུང་ལུགས་མང་ཐོས་མཁས་པའི་ཁུར་འཛིན་རྣམས། །ཚེ་འདིའི་ཆེ་ཐབས་འབའ་ཞིག་སྒྲུབ་པ་
དང༑ ༑གསང་སྔགས་བསྙད་བཏགས་ཚུལ་ཁྲིམས་ཡལ་དོར་ནས། །འཇིག་རྟེན་བསླུ་བར་བྱེད་ལ་ཡིད་
རབ་སྐྱོ། །མཐོ་དམན་འབྱོར་རྒུད་ཀྱིས་འཚོ་འགྲོ་བ་རྣམས། །ཀུན་ཀྱང་གློག་ལྟར་མི་བརྟན་ཚེ་ཐུང་
འདིའི། །དོན་དུ་ཆོས་མིན་སྤྱོད་ལ་དུས་འདའ་ཞིང༌། །སྤྱང་གྲུང་ཁུར་འཛིན་རྣམས་ལ་ཡིད་རབ་སྐྱོ། །དེ་
ཕྱིར་གཏན་བདེ་སྒྲུབ་པའི་རྟེན་བཟང་འདི། །དོན་གཉིས་སྒྲུབ་ལ་བརྩོན་པའི་དོན་ལྡན་མཛོད། །དད་
ལྡན་གཞན་ཡང་དོན་དེའི་རྗེས་བཟུང་སྟེ། །དོན་གཉིས་ལྷུན་གྲུབ་སངས་རྒྱས་ཐོབ་པར་མཛོད། །འདི་
ནི་ཐོན་དར་རྒྱས་ལ་ཞལ་གདམས་གནང་བ་ཡིན།། །།
༈ བླ་མ་དམ་པའི་ཞབས་ལ་ཕྱག་འཚལ་ལོ། །བསྐལ་བཟང་ཕུན་ཚོགས་རྣམ་རྒྱལ་ཚུར་གསན་
དང༑ ༑འཇིག་རྟེན་ཐམས་ཅད་ལས་ཀྱི་གཞན་དབང་ཅན། །དེ་ཕྱིར་ཕྲ་ཞིབ་དཀར་ནག་ལས་འབྲས་ལ།།
བླང་དོར་རྒྱལ་བའི་གསུང་བཞིན་འབད་པར་འཚལ། །ད་རེས་དལ་འབྱོར་ཡར་འགྲོ་མར་འགྲོའི་
མཚམས། །ཚེ་མཇུག་ཉི་མ་ནུབ་ལ་ཉེ་བ་འདིར། །གཏན་གྱི་བདེ་བ་སྒྲུབ་པར་མི་བྱེད་ན། །འཆི་དུས་
འགྱོད་ཅིང་ཤི་ནས་ངན་འགྲོར་འཁྱམས། །དེ་བས་མ་ན་མ་རྒས་རང་དབང་འདུས། །སྟོན་པ་སངས་
རྒྱས་མཁན་སློབ་དཔང་བཞག་ནས། །ཁས་བླངས་ཚུལ་ཁྲིམས་མིག་འབྲས་ལྟ་བུར་སྲུངས། །སྡེ་སྣོད་
གསུམ་ལ་འབད་པ་ཆེན་པོས་སྦྱངས། །ཤེས་ནས་ཚིག་ཙམ་སྙིང་པོར་མི་བྱེད་པར། །གང་ཤེས་ཉོན་
ཕ 488 -



《） ༄༅། །གསུང་མགུར་ལེ་ཚན། །༼ཏ༽
མོངས་གཉེན་པོར་འགྲོ་ངེས་པའི། །དྲན་ཤེས་བག་ཡོད་བརྟན་པོས་སྒོ་གསུམ་ལ། །དུས་དང་རྣམ་པ་
ཀུན་ཏུ་བྱ་ར་མཛོད། །ངོ་ཚ་ཁྲེལ་མེད་གྲོགས་དང་འདུ་འཛི་དང༌། །རིགས་དང་ལོངས་སྤྱོད་ཐོབ་པའི་ང་
རྒྱལ་སྤོངས། །ཀུན་ལ་གུས་ཤིང་ཕན་སེམས་ཆེ་བ་དང་། །སྒོ་གསུམ་བྱ་བ་ཅི་བྱེད་ཆོས་དང་བསྟུན། །ནམ་
འཆི་ཆ་མེད་གར་སྐྱེ་ངེས་མེད་དང་། །འཁོར་བའི་ཕུན་ཚོགས་ཐམས་ཅད་བསླུ་ཆོས་ཅན། །སྒྱུ་མ་མཁན་
གྱི་བློ་བྲིད་ལྟ་བུ་ལ། །ཆགས་ཞེན་དོར་ནས་བསླབ་གསུམ་ཉམས་ལེན་མཛོད། །སེམས་ཅན་ཀུན་ལ་མ་
ལྟར་བྱམས་པའི་བློས། །ཕན་བདེ་འབའ་ཞིག་སྒྲུབ་པའི་བསམ་སྦྱོར་གྱིས། །རྒྱལ་སྲས་དམ་པ་རྣམས་
ཀྱིས་རྗེས་འབྲངས་ཏེ། །ང་བདག་གཅེས་འཛིན་འདུལ་ལ་བརྩོན་པར་མཛོད། །འཁོར་འདས་ཆོས་
རྣམས་རྒྱུ་ཚོགས་བཟང་ངན་གྱིས། །བྱས་པའི་རྟེན་འབྲེལ་རང་ཚུགས་མེད་པ་ལ། །རང་བཞིན་ཡོད་
པར་ཞེན་པའི་འགྲོ་བ་རྣམས། །སྟོང་ཉིད་བདུད་རྩིས་ཁོང་སྐྲན་འདོན་པར་མཛོད། །ཐབས་མཁས་ཟབ་
ལམ་གསང་སྔགས་བླ་མེད་ལམ། །རྒྱུད་དང་དམ་པའི་མན་ངག་ཇི་བཞིན་དུ། །ཉམས་སུ་བླངས་ནས་སྐུ་
གསུམ་བདེ་བ་ཆེ། །རིང་པོར་མི་ཐོགས་མངོན་དུ་འགྱུར་བར་མཛོད། །རྒྱལ་བ་སྲས་བཅས་ཀུན་གྱི་
གཤེགས་ཤུལ་ལམ། །སྙིང་པོར་དྲིལ་ནས་བསྟན་པའི་གདམས་པ་འདི། །དད་ལྡན་བསྐལ་བཟང་ཕུན་
ཚོགས་རྣམ་རྒྱལ་གྱིས། །བསྐུལ་ཚེ་ངག་དབང་བྱམས་པས་བྲིས་པ་དགེ །མངྒལཾ།། །།
༈ (ཀྲེའོཏྲེ་བོ་) བསམ་གྲུབ་དགོན་བློ་བཟང་དཔལ་འབྱོར་གྱི་ལམ། ཐོས་དོན་སྒྲུབ་པ་སྙིང་པོར་མཛད་པ་ཡི། །མཁས་
པ་བློ་བཟང་དཔལ་འབྱོར་སྐུ་དྲུང་དུ། །ཁྱོད་ཀྱི་རྣམ་ཐར་ཚིག་གི་མཚོན་བྱེད་པ། །ཐོས་པའི་མོད་ལ་ཡིད་
ཀྱི་དགའ་སྤྲོ་ཐོབ། །ཚིག་གི་སྦྱོར་བ་ཕུན་སུམ་ཚོགས་པ་ཡི། ཡན་ལག་བདུན་པ་བཀའ་དྲིན་གསོལ་
འདེབས་དང༌། །རིང་དུ་འཚོ་ཕྱིར་ཐུབ་པའི་དབང་པོ་ཡི། །མཛེས་སྐུ་ལྷ་རྫས་བཅས་པ་འབྱོར་པས་སྤྲོ། །
འདིར་ཡང་བན་རྒན་ཆར་མེད་འབྲུག་སྒྲ་སྒྲོགས། །གཞན་ལ་ཟུར་ཟ་གནམ་ལྕགས་སེར་བ་འབེབས། །
ཆོས་ལྟར་བཅོས་པའི་བྲག་རི་མཐོན་པོ་ནས། །ལྷག་མེད་འཇོམས་ལ་སྤོབས་པ་མཐོ་བར་གནས། །ཁྱེད་
རང་འཁོར་བའི་ངང་ཚུལ་ལ་སྐྱོ་ནས། །སྙིགས་དུས་གཞན་གྱི་སྐྱོན་ལ་མི་རྟོག་པར། །རང་སེམས་འདུལ་
ལ་བརྩོན་པ་ལྷུར་ལེན་པ། །དེ་ལ་ཁོ་བོ་རྗེས་སུ་ཡི་རངས་ཐོབ། །ཇི་ལྟར་སྨོན་བཞིན་རིང་དུ་འཚོ་བྱས་
ཏེ༑ །བདེན་རྫུན་འདྲེས་པའི་ཆོས་འཆད་མང་པོ་ཡིས། །ལ་ལ་སྤྲོ་ཞིང་ལ་ལའི་སྙིང་ལ་གཟེར། །ཐམས་
ཅད་མགུ་བའི་སྨྲ་བ་མི་ཤེས་ཀྱང་། །ངོ་འཛིན་མེད་པར་དྲང་པོའི་ཆོས་འཆད་རེམ། །ད་དུང་དེ་བཞིན་
ཡིད་སྨོན་བྱེད་པར་སྨོན། །ལྷ་རྫས་སྔགས་མདུད་བྱིན་རྟེན་ལེ་ཚན་བཅས། །དམ་པས་བྱིན་རླབས་ཕུར་
- 489 -



ནང） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
- -- ， - - -
-
བུ་ལྕོག་ཅེས་པའི། །ཐར་འདོད་འདུ་བའི་བསྟི་གནས་དེ་ནས་ཕུལ།། །།
༈ དགེ་སློང་མཁས་གྲུབ་ལ་གནང་བའི་ཆབ་ཤོག །ཕྱི་མ་ཕན་ཆད་ཀྱི་དོན་ལ་རྩེ་གཅིག་ཏུ་གཞོལ་པ་དགེ་སློང་
མཁས་གྲུབ་དྲུང་དུ། ཁྱེད་རང་གཞོན་ནུ་ནས་ཚེ་འདི་གཙོ་བོར་མི་འཛིན་པར་འཇིག་རྟེན་ཕྱི་མ་ཕན་ཆད་
ཀྱི་གཏན་གྱི་བཙན་ས་འཛིན་པའི་བློ་ཤུགས་དྲག་གིས་ད་ལྟ་བར་དུ་ལམ་རྣམ་དག་ལ་བརྩོན་པ་ལྷུར་
ལེན༑ རྐྱེན་ངན་གྱི་དབང་དུ་མ་སོང་བ་དེ་ནི། སྐྱེ་རབས་སོ་བཞི་པ་ལས། དགེ་དང་མི་དགེའི་ལས་ནི་
གོམས་བྱས་པས། །མི་རྣམས་ལ་ནི་འདྲིས་པ་ཉིད་དུ་འགྱུར། །དེ་ལྟ་བུ་དག་ཆེད་དུ་མ་སྒྲིམས་ཀྱང་། །སྐྱེ་
བ་གཞན་དུ་རྨི་ལམ་བཞིན་དུ་སྤྱོད། །ཅེས་གསུངས་པ་ལྟར་ཡིན་འདུག་པས་རྗེས་སུ་ཡི་རང་ཞིང་། ད་
ལམ་ཆོས་ལ་འབད་ཀྱང་སྔོན་ནས་ཉོན་མོངས་གོམས་པ་ཤས་ཆེ་བས་སེམས་རྒྱུད་ཆོས་དང་མ་འདྲེས་པ་
ལ་སྐྱོ་ནས། གདུང་ཤུགས་དྲག་པོས་གསོལ་འདེབས་དང་། དངོས་ཆས་གང་ཡོད་རིན་པོ་ཆེར་བསྒྲིལ་
ནས་ཕུལ་བའི་དགེ་རྩ་རྣམས་མ་འོངས་པའི་ཚེ་རབས་ཀུན་ཏུ་ཐེག་མཆོག་བཤེས་གཉེན་དམ་པས་རྗེས་
སུ་བཟུང་སྟེ། བཀའ་བཞིན་སྒྲུབ་པའི་མཆོད་པས་མཉེས་པར་བྱེད་པའི་སྔོ་སྨོན་ཡང་དག་བགྱིས་ཤིང་སྤྲོ་
བ་འཕེལ། འདིར་བན་རྒན་ཀྱང་སྔར་ནས་ལམ་རྣམ་དག་ཆ་ཚང་བརྒྱུད་ལ་སྐྱེ་ཚུལ་བཀའ་གདམས་
གསར་རྙིང་གི་ལུགས་ལ་དད་པ་ཅུང་ཟད་ཐོབ་སྟེ། དབེན་གནས་སུ་རྒྱུན་བསྲིངས་པ་ཡིན་ཀྱང་། སློབ་
དཔོན་ཙནྡྲ་གོ་མིས། མཛེ་ཅན་རྐང་པ་ལག་པ་ཆད་པ་ལ། །ཐང་འགའ་སྨན་བསྟེན་པ་ཡི་ཅི་ཕྱིར་
བགྱིས། །ཞེས་གསུངས་པ་ལྟར། ཁ་ཕྱིར་བལྟས་ཀྱི་གོ་ཡུལ་རེའི་སྟེང་ནས་ཆོས་བཤད་རྒྱུན་རིང་དུ་བྱས་
ཤིང་༑ ངེས་འབྱུང་སོགས་ལམ་རྣམ་དག་གི་མྱོང་བ་ཡིད་སྨོན་ཙམ་ལས་མེད་ཀྱང་། ས་ཟད་རྡོ་ཐུག་གི་
དཔེ་ལྟར་བསྟན་པའི་བདག་པོར་རེ་བ་བྱེད་མཁན་མང་དུ་མཆིས་རུང༌། སྐབས་རེ་ཙ་ན་ནམ་འཆི་ཆ་མེད་
(ཏེ་རེ་)དྲན་པ་དེ་སེམས་ལ་ཕན་ཆེ་བར་འབྱུང་འདུག་ལགས། སྐབས་དོན་སྙིང་པོར་དྲིལ་ན། ཁྱེད་རང་
ཚེ་སྟོད་ཐོས་པ་ཆེན་པོ་བྱེད་རྒྱུ་མ་བྱུང་ཡང་འབན་གུང་རྒྱལ་གྱི་ཞལ་ནས། ཁོང་མི་ཚེ་རིལ་པོ་ཐོས་པ་ལ་
སྦྱངས་ཀྱང་ཐོས་རྟགས་ཞི་ཞིང་དུལ་བ་དེ་མ་བྱུང་འདུག །ང་རང་བླ་མའི་མན་ངག་གིས། ཉོན་མོངས་
པའི་མཁར་སྒོར་གཉེན་པོའི་མདུང་ཐུང་རེ་བཟུང་ནས། ཁོ་སྒྲིམ་ན་ང་སྒྲིམ་ཁོ་(སློད་ལྷོད་)ན་ང་《སྤྱོད་
ལྷོད་)། ཞེས་བདེ་ལམ་ནས་འབྱུང་བ་བཞིན། བཤེས་གཉེན་བསྟེན་ཚུལ་ནས། ལྷག་མཐོང་གི་བར་
ལ་དམིགས་རྣམ་བསྐྱངས་པས། སྐབས་རེ་ཡིད་འགྱུར་ནས་བ་སྤུ་ལྡང་། མཆི་མ་འཁྲུག་པ་སོགས་
འབྱུང་བ་དེ། རྩོལ་བཅས་ཀྱི་མྱོང་བ་ཅུང་ཟད་ཡིན་འདུག་པས་ཤིན་ཏུ་ལེགས། ཐུན་མཚམས་སུ་ཡང་།
ག 490 -



» ༄༅། །གསུང་མགུར་ལེ་ཚན། །(ཏེ)
བསྲུང་སྡོམ་དག་པ་གཞིར་བཟུང་ནས། སྡོམ་གསུམ་གྱི་བཅས་མཚམས་ལ་དྲན་པ་བསྟེན་ནས་འབད་
ཅིང༑ ཉེས་ལྟུང་གི་གོས་པ་རྣམས་བཤགས་སྡོམ་བསགས་སྦྱངས་གཞུང་ཆེན་མོ་རྣམས་ལ་ལྟ་བ་སོགས་
རྒྱུ་ཚོགས་ཚང་བ་ལ་འབད་པས། ཐོག་མ་མེད་པ་ནས་གོམས་པའི་ཉོན་མོངས་པ་བཟློག་དཀའ་བ་དང་།
གཉེན་པོ་སྟོབས་ཆུང་བས། ད་དུང་འཁོར་བ་མཐའ་མེད་དུ་འཁྱམས་དགོས་ཚུལ་ལ་སྙིང་ཐག་པ་ནས་སྐྱོ་
ཞིང་༑ ལམ་གྱི་གཙོ་བོ་གསུམ་གྱི་མཚོན་ལམ་གྱི་ལུས་ཡོངས་སུ་རྫོ་གས་པ་ལ་ད་ལྟ་ཡིད་སྨོན་ཙམ་ཡིན་
ཀྱང་འདི་གོམས་པ་ལ་བསྟེན་ནས་ལམ་རྣམ་དག་རྒྱུད་ལ་སྐྱེ་ངེས་པ་ནི། ཞལ་ལུང་ལས། ཉམས་མྱོང་
གོ་ཡུལ་ཤར་བའི་མྱུ་གུ་དག །དཀའ་སྤྱད་རླན་གཤེར་དྲོད་ཀྱིས་ཉེར་སྨིན་པས། །རྟོག་པ་ཚད་མའི་
འབྲས་བུ་གཡུར་ཟ་བ། །ཐེག་གསུམ་སྐྱེ་འཕགས་བགྲོད་པ་གཅིག་པའི་ལམ། །ཞེས་གསུངས་པ་ལ་
འཁྲུལ་པ་མི་མངའ་བས། སྔར་རྒྱུན་ལྟར་གོམས་པ་རྒྱུན་བསྲིངས་རྟགས་མཚན་ངོ་མཚར་ཅན་ལ་རེ་མ་
ཆེ༑ ཞི་གནས་སྐབས། སེམས་ཧ་ཅང་གཡོ་ན་སྐྱོ་བ་སྒོམས། ཧ་ཅང་ཞུམ་ན་དགེ་བ་སྣ་རེ་ཙམ་གྱི་ཡང་
ཕན་ཡོན་བསམ་ལ་སྤྲོ་བ་བསྐྱེད། ལྷག་མཐོང་སྐབས་ངར་འཛིན་ལྷན་སྐྱེས་ཀྱི་འཛིན་སྟངས་ཀྱི་ཡུལ་གྱི་
ང་དེ་མྱོང་སྟོབས་ཀྱིས་ངོས་ཟིན་ན། དེ་ཉིད་གཅིག་དུ་བྲལ་གྱིས་མེད་པར་ངེས་པ་ན། ངེས་ཤེས་དེ་ཉིད་
ཀྱི་འཛིན་སྟངས་ཀྱི་ཡུལ་ན། ང་སྣང་ཙམ་པ་དེ་མི་འཆར། དེ་མ་ཤར་བས་ཆད་ལྟར་མི་འགྲོ། ངེས་ཤེས་
དེས་ང་རང་བཞིན་མེད་པ་གཅིག་པུ་ལས། སྒྲུབ་པའི་རྣམ་པས་གང་ཡང་མི་འཆར། རྗེས་ཐོབ་ཏུ་འཕོས་
པ་ན། ང་རང་བཞིན་མེད་པ་ཞེ་ཕུག་ཏུ་བཞག་ནས། གདགས་གཞིའི་སྟེང་ན་ང་སྣང་ཙམ་པ་དེ་ཉིད་ཚད་
མས་གྲུབ་པ་ལ་ངེས་པ་རྙེད་པ་ཞིག་དགོས་པ་ཡིན། མདོར་ན་ཀུན་རྫོབ་དང་། དོན་དམ་པའི་བྱང་ཆུབ་
ཀྱི་སེམས་ལ་ཡིད་འགྱུར་གང་ཐུབ་མཛད་ནས། ད་རེས་ཀྱི་ཚེ་ཐུང་འདི་ལ་འགོང་པོ་འདི་ཅི་ཐུལ་ཞིག་བྱ་
འཚལ།
མི་ཁོམ་བརྒྱད་དུ་སྐྱེས་པའི་འགྲོ་བ་རྣམས། །ཉོན་མོངས་གདོན་ཀྱིས་དཀྲུགས་པའི་ཉེས་སྤྱོད་ལ། །
དགག་མེད་ཅི་དགར་འཇུག་པ་ལོས་ཀྱང་བདེན། །དེང་དུས་དབུས་ཀྱི་མི་རྣམས་ཉོན་མོངས་པའི། །གདོན་
གྱིས་མྱོས་པའི་འདི་སྣང་ཁོ་ན་ལ། །ཧ་ཅང་ཞེན་པས་ཉོན་མོངས་ཉེས་སྤྱོད་ལ། །མི་རུང་སྙམ་པ་ཙམ་ཡང་
མེད་འདི་མཚར། །ཁྱེད་རང་རང་ (ཤོམ་ཤོང་)ཁང་བུར་རང་རྒྱུད་ལ། །ཞིབ་ཏུ་བརྟགས་ཏེ་ཆོས་དང་མཐུན་
མི་མཐུན། །ཤེས་ནས་བླང་དོར་བྱེད་ལ་རྗེས་ཡི་རང་། །སྔགས་མདུད་ལྷ་རྫས་ཆུང་ཇ་སྦག་དང་བཅས། །
ཕུར་བུ་ལྕོག་ནས་ཟླ་ཚེས་དགེ་བར་ཕུལ།། །།
- 49-



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
-- “….
..
--
----
-
，----
༈ མ་མཁའ་མཉམ་འགྲོ་བ་མ་ལུས་པར། །ཐུགས་བརྩེ་བའི་རང་གཟུགས་པད་དཀར་འཆང་། །ལྷ་སྤྱན་
རས་གཟིགས་དབང་ཞེས་གྲགས་པ། །སྐྱབས་ཟླ་མེད་དེ་ལ་གུས་ཕྱག་འཚལ། །ཁྱེད་ཚེ་སྔོན་བསོད་
ནམས་བསགས་པའི་མཐུས། །ཚེ་འདི་ (ནང་སྣང་)ཟིན་མེད་བྱ་བ་ལ། །ཐུགས་སུན་ནས་སྒྲུབ་པ་ལྷུར་
ལེན་མཚར། །སྟོབས་མངའ་ཐང་མཐོ་དམན་འབྱོར་རྒུད་ཀུན། །དུས་ཞག་རེ་ལོ་རེའི་འགྱུར་ལྡོག་ལ། །
ཁོང་སྙིང་མེད་པོ་རྣམས་སྙིང་པོར་འཛིན། །ཁྱོད་སྙིང་པོའི་ལྷ་ཆོས་རྩེ་གཅིག་ངོས། །ང་བན་རྒན་བཅོལ་
ཆུང་རྒད་པོ་ལ། །སེམས་དག་སྣང་ཆེན་པོས་ཡང་དང་ཡང་། །གོས་དྲོ་འཇམ་འབྲས་ལྟང་ལྷ་རྫས་
བཅས། །རྒྱ་མ་ཉམས་འབྱོར་བ་བཀའ་དྲིན་ཆེ། །འདིར་དལ་འབྱོར་མི་ལུས་རྒས་ཤིང་འཁོགས། །ཚེ་
སྣུམ་ཟད་མར་མེ་ལྷབ་ལྷབ་འབར། །དེ་ད་ལྟ་གསལ་ཡང་མྱུར་དུ་འཆི། །ཚུལ་དེ་ལ་འཇིགས་ཤིང་སྐྲག་
པའི་བློས། །ལས་སྡིག་ལྟུང་བཤགས་སྡོམ་བྱེད་པ་དང་། །སྔར་བསོད་ནམས་ཅི་བསགས་བསྔོ་སྨོན་
གྱི༑ ༑དཔལ་བྱང་ཆུབ་ཆེན་པོར་བསྔོ་ཞིང་གནས། །ཁྱེད་སྔར་གྱི་སྒྲུབ་པ་མ་གཡེལ་མཛོད། །དེ་ཇི་
བཞིན་འགྲུབ་པའི་སྐྱབས་འཇུག་ཞུ། །རྟེན་བཀྲ་ཤིས་རེ་ཁས་མཚན་པ་ཡི། །གོས་གངས་རིའི་མདངས་
ལྡན་བཟང་ཇ་སྦག །རྟེན་དེ་བཞིན་བཅས་ཏེ་སྤྲོ་བཞིན་ཕུལ།། །།
༈ ན་མོ་གུ་རུ་བཛྲ་དྷ་རཱ་ཡ། མ་དྲིན་ཅན་ཀུན་ལ་ཐུགས་བརྩེ་བས། །དེ་རྣམས་ལ་ཕན་པ་སྒྲུབ་པའི་
ཕྱིར༔ དུས་གྲངས་མེད་གསུམ་དུ་ཚོགས་བསགས་ཏེ། །སྐུ་གཉིས་ཀྱི་གོ་འཕང་མངོན་མཛད་ནས། །སྒོ་
གསུམ་གྱི་འབད་རྩོལ་ཉེར་ཞི་སྟེ། །ཁོང་གང་ལ་གང་འདུལ་དེར་སྟོན་པའི། །སྐྱབས་བསླུ་བ་མེད་པའི་
བླ་མ་མཆོག །མཐའ་མི་མངོན་སེམས་ཅན་མ་ཟད་བར། །དུས་རྒྱུན་ཆད་མེད་པའི་མཛད་པ་ལ། །ང་
བན་རྒན་ཡིད་ཆེས་དད་པ་ཡིས། །སྙིང་རུས་པའི་ཁོང་ནས་སྐྱབས་སུ་མཆི། །ད་ལང་ཚོ་ཇི་ལྟར་རྒྱས་པ་
བཞིན། །ལས་ཉོན་མོངས་ཆེས་ཆེར་རབ་རྒྱས་ཏེ། །སེམས་དུག་གསུམ་རྦ་ཀློང་འཁྲུགས་པ་འདི། །ད་
མྱུར་དུ་ཞི་བར་བྱིན་གྱིས་རློབ། །ལས་དཀར་ནག་འདྲེས་པའི་བདེ་སྡུག་རྣམས། །ཆུའི་རྦ་རླབས་བཞིན་
དུ་འགྲན་པ་ལ། །རྒྱུད་མི་དགེའི་ཚོགས་རྣམས་སྟོབས་ཆེ་ཞིང་། །གཞན་དེ་ལས་བཟློག་པ་འདི་ལས་
སྐྱབས། །དུས་ད་ལྟ་འབྱུང་བཞི་ཕལ་ཆེར་སྙོམས། །དེ་འོན་ཀྱང་དུག་གསུམ་རྦ་རླབས་འཁྲུགས། །དུས་
རྟག་ཏུ་ཐུགས་རྗེའི་ལྕགས་ཀྱུས་བཟུང་། །མི་བདག་གི་སྐྱིད་སྡུག་གནས་ཚུལ་ཀུན། །ཁྱེད་ཡེ་ཤེས་སྒྲོན་
མེས་རྟག་གསལ་ཡང་། །སེམས་དང་བའི་ཅུང་ཟད་གནས་ཚུལ་ཙམ། །རྟེན་ལྷ་རྫས་བཅས་ཏེ་བྱམས་
པས་ཕུལ། །ཟླ་༨ཚེས་༡ལ།། །།
- 492 -



དང་
།།
༄༅། །གསུང་མགུར་ལེ་ཚན། །/ཏ༽
༈ དགེ་སློང་ཡེ་ཤེས་རྒྱལ་མཚན་ལ། །བདེ་ལེགས་ཀུན་གྱི་རྩ་བ། །བྱང་ཆུབ་སེམས་ལ་ཕྱག་འཚལ། །
དུས་གསུམ་རྒྱལ་དང་སྲས་བཅས། །གང་ལས་འཁྲུངས་པའི་བྱང་སེམས། །ཉམས་སུ་ལེན་ཚུལ་གསལ་
བ༑ ༑ཨ་ཏི་ཤ་ཡི་གདམས་ངག །རྒྱལ་བ་བློ་བཟང་གྲགས་པའི། །ཐུགས་ཀྱི་ཉིང་ཁུ་གཙིར་བ། །བྱང་
ཆུབ་ལམ་རིམ་ཆེ་ཆུང་། །ཇི་བཞིན་གོ་བ་དཀའ་ན་ཡང་། །ཉམས་སུ་ལེན་པ་ལྟ་ཅི། །འོན་ཀྱང་དེ་ལ་
མོས་པ། །སྔོན་བསགས་བསོད་ནམས་མཐུ་ཡིན། །ཟབ་མོའི་ཆོས་ལ་གཞི་བྱས། །ནོར་དང་གོ་རིམ་
འཁྲུགས་པའི། །ཁ་ཕོ་ཆེན་པོའི་ཆོས་ཀྱི། །དེང་དུས་མི་རྣམས་མགོ་འཁོར། །ཆོས་སྐད་སེང་གེའི་ང་རོ། །
ཝ་སྐྱེས་རྣམས་ཀྱིས་བསྒྲགས་སོ། །རང་ཅག་ཆོས་ལ་མོས་ནས། །ཆོས་ཀྱི་རྩ་བ་འཛུགས་པ། །རྒྱལ་བའི་
གསུང་ལ་ཆ་བཞག །སྡོམ་ཁྲིམས་རྣམ་དག་རེམས་ནས། །རིམ་གྱི་གོ་འཕང་མཐོན་པོར། །འཛེགས་པའི་
བཀའ་གདམས་ཆོས་ལུགས། །འདི་དང་ཕྲད་པ་ངོ་མཚར། །དེ་ཕྱིར་བློ་དང་ནུས་པ། །གང་ཡོད་སྤྲུགས་
ནས་འབད་འཚལ། །ལྷ་རྫས་སྔགས་མདུད་རྒྱ་ཇ། །རྟེན་དང་བཅས་ཏེ་དབེན་གནས། ཕུར་བུ་ལྕོག་
ནས་ཕུལ་ལོ།། །། །
༈ ལི་ཐང་མགོ་ལོག་ཚེ་རིང་རྒྱལ་ལ་གནང་བ། མི་ཁོམ་གནས་ནི་ཤིན་ཏུ་རྒྱ་ཆེ་ཞིང་། །ཆོས་ལྡན་ལུས་ནི་ཉིན་
མོའི་སྐར་མ་འདྲ། །དེ་ཡང་རླུང་དམར་ནང་གི་མར་མེ་བཞིན། །དེ་ཕྱིར་ཚེ་འདིར་མ་ཆགས་ཆོས་ལ་
འབད། །རྒྱལ་བའི་གསུང་བཞིན་སྡིག་སྤོང་དགེ་སྒྲུབ་རེམས། །ལས་རླུང་དྲག་པོས་གར་སྐྱེ་ཆ་མེད་ལ། །
རྟག་ཏུ་དལ་འབྱོར་རྟེན་བཟང་རིམ་བརྒྱུད་ནས། །གཏན་གྱི་བདེ་བ་སྒྲུབ་ལ་བརྩོན་པར་མཛོད།། །།
༈ ཞ་ལུ་མཁན་ཆེན་ཐུ་ཀུན་ཞབས་དྲུང་ལ། རྗེ་བླ་མ་མཁྱེན་བརྩེ་ནུས་ལྡན་ལ། །ཡིད་རྩེ་གཅིག་གུས་པས་
གསོལ་བ་འདེབས། །ཁྱེད་བློ་བཟང་བསྟན་པའི་ཉི་མ་ཡིས། །དུས་དེང་སང་སྐྱེ་བོའི་ངང་ཚུལ་རྣམས། །
དོན་ཇི་ལྟར་གནས་བཞིན་སྐུར་བ་འབྱོར། །གནས་འདི་ན་སེར་གཟུགས་རྒད་པོ་ཡང་། །སྣུམ་ཟད་པའི་
མར་མེ་ཇི་བཞིན་གནས། །གནས་དབེན་སར་སྡོད་ཡུན་རིང་བ་དང་། །ཚིག་ཆོས་མཐུན་འགའ་རེ་སྨྲ་བ་
ལ༑ ༑མི་ཕལ་ཆེར་རེ་བལྟོས་ཆེ་ན་ཡང་། །ཆོས་སྡེ་སྣོད་གསུམ་དང་བསྟུན་པ་ན། །རྒྱུད་བསླབ་གསུམ་
གང་དང་མི་མཐུན་ཞིང་། །སེམས་ངོ་ཚ་ཁྲེལ་ཡོད་གོས་དང་བྲལ། །དྲན་ཤེས་བཞིན་ལྕགས་ཀྱུས་མ་ཟིན་
པའི༑ ༑ཡིད་གླང་ཆེན་སྨྱོན་པ་ཅི་དགར་སྤྱོད། །ཁོང་བརྩེ་ཆེན་ཐུགས་རྗེའི་བདག་ཉིད་རྣམས། །མི་གཞན་
གྱི་འདྲེན་པར་རློམས་པ་བདག །ཚུལ་དེ་འདྲའི་ངང་ཚུལ་གཟིགས་ནས་སྐྱོ། །དུས་དེང་སང་སྙིགས་མའི་
ངང་ཚུལ་འདི། །ཤུགས་དྲག་པོའི་རླུང་དམར་འཚུབས་པ་འདྲ། །རྗེ་རྒྱལ་བའི་བསྟན་པ་ནུབ་ལ་ཉེ། །ད་
-493-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
རང་རང་ཐད་ནས་དམ་ཆོས་རེམས། །དུས་སྙིགས་པའི་སེམས་ཅན་སུ་ཡིས་འཆོས། །ཆོས་ཀུན་གྱི་གནས་
ཚུལ་གཟིགས་པ་ཁྱེད། །འདིར་མ་ཞེན་ཕྱི་མའི་ལམ་པོ་ཆེར། །དུས་རིང་པོ་འཁྱམས་པ་ཐུགས་ལ་
དགོངས། །དུས་རྟག་ཏུ་རང་སེམས་དུལ་བར་མཛོད། །སེམས་འདུལ་ཕྱིར་བག་ཡོད་རྟག་ཏུ་བསྟེན། །
རྟེན་ལྷ་རྫས་སྔགས་མདུད་དང་བཅས་ཏེ། །གནས་ཕུར་བུ་ལྕོག་ནས་བྱམས་པས་ཕུལ།། །།
༈ ཆུ་རྟ་ལོར་ལྕང་སྐྱ་རིན་པོ་ཆེར་ཞུ་ཡིག་ཕུལ་བའི་གསུང་རྩོམ། དུས་གསུམ་གྱི་ཤེས་བྱ་ཐམས་ཅད་ལ་ལྐོག་ཏུ་མ་
གྱུར་པའི་སྤྱན་མངའ་ཞིང་། བསྟན་པ་དང་འགྲོ་བ་ལ་གང་གིས་ཕན་པའི་ཐབས་ཚུལ་ཇི་སྙེད་པ་ཐམས་
ཅད་མངོན་སུམ་དུ་གཟིགས་ཤིང་། ཐབས་དེ་དག་སྒྲུབ་པ་ལ་འབད་རྩོལ་ལ་མི་ལྟོས་པ་གསུམ་ལྡན་རྡོ་
རྗེ་འཛིན་པ་གང་གི་ཞབས་ཀྱི་པདྨོའི་དྲུང་དུ། ཡན་ལག་མཆོག་གི་གུས་པས་བཏུད་ནས་གསོལ་བ་ནི།
དེང་སང་སྙིགས་མ་ལྔ་ཧ་ཅང་བདོ་བའི་དུས་འདིར། མཐའ་དབུས་ཀྱི་སྐྱེ་འགྲོ་མཐའ་དག་ཐུབ་པའི་
དབང་པོའི་དགོངས་པ་མི་ཤེས་ཤིང་རང་རང་གི་བསམ་ཚོད་དང་མོས་པ་ལྟར་གཙོ་བོར་འཛིན་ཅིང་།
བློ་ལྡན་གཟུར་གནས་གདུལ་བྱའི་ཁམས་དང་དབང་པོ་སྣ་ཚོགས་པ་ཤིན་ཏུ་རྟོགས་དཀའ་བས།
འདོམས་མེད་རང་དགར་སྤྱོད་པའི་སྐྱེ་བོ་རྣམས་ཀྱི་དབུས་སུ། ཐུབ་པའི་བསྟན་པའི་གནད་རྣམས་ཇི་ལྟ་
བ་བཞིན་དུ་མཁྱེན་པ་སྐྱབས་མགོན་བླ་མ་དམ་པ་ཉིད་ལྟ་བུ་རེ་རེ་ཙམ་བྱོན་ཀྱང་། ཆོས་རྣ་བར་མི་འགྲོ་
ཞིང༑ ཆོས་དེ་ཉིད་ཀྱི་སླར་ཡང་དུག་སྦྲུལ་ལ་འོ་མ་བླུད་པ་ལྟར་འགྱུར་བའི་སྐབས་འདིར་སེམས་ཅན་
བྱེད་ངན་པ་ལ་སྙིང་སྟོབས་ལྷག་པར་བསྐྱེད་ནས་གོ་ཆ་ཆེན་པོ་བགོས་ཏེ། བསྐལ་པ་བགྲངས་ལས་
འདས་པའི་བར་དུ་ཞབས་པད་བརྟན་ཅིང་། ཇི་སྐད་དུ། ཇི་ལྟར་སྨན་པ་མཁས་གྱུར་པས། །ནད་པ་སྒྲུབ་
མེད་དཀོན་དེ་བཞིན། །བྱང་ཆུབ་སེམས་དཔའི་སྟོབས་སྙེད་ནས། །གདུལ་བྱ་མ་ཡིན་ཤིན་ཏུ་དཀོན། །
ཞེས་གསུངས་པ་ལྟར། དབང་ཐོབ་པའི་བྱང་ཆུབ་སེམས་དཔའ་ལ་ལོག་པར་སྒྲུབ་པ་དང་། བློ་ཇི་ལྟར་བརྟག
ཡང༑ ཐབས་མཁས་པས་བསྐལ་བ་དང་འཚམས་པའི་མཛད་པས་རིམ་གྱིས་གོ་འཕང་མཆོག་ལ་འགོད་
མི་ནུས་པ་མི་སྲིད་པས། ནམ་མཁའི་མཐར་ཐུག་གྱུར་པ་ཇི་ཙམ་པ། །ཞེས་གསུངས་པ་ལྟར། སེམས་
ཅན་གྱི་ཁམས་མ་ཟད་ཀྱི་བར་དུ་རྒྱལ་བ་གཉིས་པའི་མདོ་སྔགས་ཀྱི་བསྟན་པ་འཛིན་ཅིང་སྤེལ་བ་དང་།
ཕྲན་བུ་ཚིག་སྤྱིའི་དགེ་སྦྱོང་རྟགས་ཙམ་འཛིན་པ་ཡང་འགྲོ་བ་མཐོ་དམན་གང་དུ་སྐྱེས་ཀྱང་ཐུགས་བརྩེ་
བའི་གྲིབ་བསིལ་ནས་མི་འདོར་བ་མཁྱེན་ཅིང་། ཕྲན་བུ་དུས་ཕྱིས་ཧ་ཅང་ན་ཚོད་མཐོ་བ་དང་། འབྱུང་བ་
རྒུད་པས། རང་དང་གཞན་ལ་ཕན་པའི་འདི་ཕྱིའི་བྱ་བ་གང་ཡང་སྒྲུབ་མི་ནུས་ཤིང་། ཁ་འདོན་དགེ་སྦྱོར་
- 494 -



༄༅། །གསུང་མགུར་ལེ་ཚན། །༼ཏ༽
ཅུང་ཟད་བྱེད་པ་ཡང་། སྒྲ་མི་དག་ཅིང་། ཆད་ལྷག་གི་རང་བཞིན་ལས་མི་འདུག་པས། མ་འོངས་པའི་ཚེ་
རབོས་ཐམས་ཅད་དུ་གཟུངས་དང་སྤོབས་པ་ཕུན་སུམ་ཚོགས་པ་འཇམ་དཔལ་དབྱངས་ལྟ་བུར་འགྱུར་
བར་བྱིན་གྱིས་བརླབ་ཏུ་གསོལ་ཞེས་གསོལ་བ་འདེབས་རྟེན་གསེར་སྲང་གང་། དྲི་བཟང་ཐུམ། མཛོད་
བཏགས་དྲི་མེད་དང་བཅས་ཕུར་བུ་ལྕོག་ནས་ཟླ་ཚེས་བཟང་པོར་ཕུལ།། །།
༈ རྡོ་རིང་ནས་ལོ་གསར་འབུལ་གནང་གི་ལན་གསུང་རྩོམ། སྔོན་བསགས་བསོད་ནམས་བྱེ་བའི་ཆུ་གཏེར་
ལས༑ ༑ལེགས་འཁྲུངས་དལ་བརྒྱད་འབྱོར་བཅུ་ལྷུན་པོ་ནི། །མཁྱེན་བརྩེ་ཉི་ཟླའི་རྣ་ཆ་གཡོ་བཞིན་
དུ༑ ༑ལུགས་ཟུང་གླིང་བཞིའི་རྒྱན་གྱུར་གང་དེའི་དྲུང་། །གཉིས་སྐྱེས་རྒན་པོ་དང་བའི་དྲི་བཞོན་གྱིས། །ཡང་
ཡང་སྐྱོད་པའི་སོར་མོའི་ཆུ་སྐྱེས་ནི། །སྙིང་གར་མགོ་ལྕོགས་ལྡེམ་བཞིན་སྙན་ཚིག་གི། །དྲི་བསུང་ཅུང་
ཞིག་འཐུལ་འདི་གསན་པར་རིགས། །བླང་དོར་གནས་ཀུན་གཟིགས་པའི་ཀུན་གསལ་ངོས། །འགྲོ་ལ་
རྗེས་ཆགས་ཆུ་ཤེལ་ཉ་གང་བ། །འདོད་ལྷའི་གཙུག་གི་རྒྱན་དུ་ཆེ་བའི་འོད། །གངས་ཅན་ཕན་བདེའི་
ཀུན་མུད་རྒྱས་པ་ནས། །དམ་པའི་ཆོས་ཀྱི་བཀའ་དྲིན་ཕྲ་མོ་ཡང་། །རྗེས་སུ་དྲན་པའི་སྲིད་ཞིའི་ལེགས་
ཚོགས་ཀྱིས། །རྩ་བར་གྱུར་པ་བླ་མ་དགྱེས་ཕྱིར་དུ། །རྟགས་བརྒྱད་མཚན་མས་སྨྲས་པའི་ལྷ་རྫས་
དང་༑ ༑རོ་བརྒྱའི་བཅུད་ལྡན་ཁ་དོག་དྲི་བསུང་རྣམས། །མྱངས་པ་ཙམ་གྱིས་ཐུབ་པ་སྲེད་བྲལ་ཡང་། །སྲེད་
པས་ཡིད་དབང་འགུགས་པར་བྱེད་ནུས་པའི། །བཟའ་བཅའ་སྣ་ཚོགས་གཞན་འཕྲུལ་དབང་བྱེད་ཀྱི། །
འབྱོར་བ་ཟིལ་གྱིས་གནོན་པའི་མཆོད་པའི་ཚོགས། །འདོད་དགུ་ཆར་དུ་སྙིལ་བས་ཡིད་རབ་ཚིམ། །
འདི་ན་ཐུབ་བསྟན་པདྨོའི་ཚལ་སྐྱེས་པའི། །རྐང་དྲུག་རྒན་པོ་མདོ་རྒྱུད་བསྟན་བཅོས་ཀྱི། །སྙན་ཚིག་
སྒྲོག་ཅིང་ཆོས་ཀྱི་བདུད་རྩིས་འཚོ། །རིགས་རུས་ཆོ་འབྲང་ལྡན་པའི་ས་སྐྱོང་མཆོག །བལྟོས་བཅས་དྲག་
གཞན་ཐམས་ཅད་སྔར་ལོའི་ནང་། །ཕྱི་ནང་ཉེར་འཚེ་ཕྲ་མོས་མ་རེག་པར། །ཆོས་ལྡན་རེ་བ་ཡིད་བཞིན་
འགྲུབ་པ་ཡི། །ལེགས་ཚོགས་ཕུན་སུམ་ཚོགས་པའི་རྟེན་འབྲེལ་དུ། །དཀྱུས་རིང་ཞིང་ཆེ་ལྷ་རྫས་སྐུ་ངོའི་
གྲངས། །ཡིད་རབས་དང་བས་ཕུལ་བ་འདི་བཞེས་ནས། །སླར་ཡང་ཡ་རབས་སྐྱེ་བོ་བློ་ལྡན་གྱི། །བསྟོད་
བསྔགས་མེ་ཏོག་འཐོར་བའི་འོས་གྱུར་པ། །ལུགས་གཉིས་མཛད་བཟང་དབྱར་མཚོ་ལྟར་འཕེལ་མཛོད།།
གཡོ་ཟོལ་མེད་པའི་ལྷག་བསམ་མཚོན་བྱེད་དུ། །ནག་ནོག་མེད་པའི་ལྷ་རྫས་དྲི་མེད་བཅས། །ཕུར་བུ་
ལྕོག་གི་དབེན་གནས་དམ་པ་ནས། །བྱམས་པའི་མིང་ཅན་དགེ་སྦྱོང་རྒད་པོས་ཕུལ།། །།
༈ དགེ་སློང་སྐལ་བཟང་ཆོས་དབང་རིན་པོ་ཆེར་འབུལ་བ། ཁམས་བཟང་ཞིང་འདི་ (ནང་སྣང་)གི་འཁྲི་བ་
- 495 -



༄༅ ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
བཅད་ནས། ལྟོ་གོས་ལ་གྱོང་བསྐུར་ཏེ་སངས་རྒྱས་ཀྱི་གསུང་དཔང་པོར་བཞག་པའི། རང་རྒྱུད་ཆོས་
དང་མཐུན་མི་མཐུན་སྤྱད་པ་ན། བྱས་པ་དོན་མེད་དུ་མི་འགྲོ་བའི་ཆོས་ཚང་ལ་མ་ནོར་བ། ཨ་ཏི་ཤ་དང་
རྗེ་ཡི་བཞེད་པ་ལྟར། སྐྱེས་བུ་གསུམ་དང་། མདོ་སྔགས་གཉིས་དང་། རིམ་པ་གཉིས་ཀྱི་ལམ་རྣམས།
འོག་མ་འོག་མར་རྟེན་ནས། གོང་མ་གོང་མར་འགྲོ་བའི་གོ་རིམ་དང་། དེ་ཐམས་ཅད་ཀྱི་རྩ་བ་བླ་མ་ལ་
ཡིད་ཆེས་ཀྱི་དད་པ་དང་། རྩིང་ཆོས་སྤངས་ཏེ་ལས་འབྲས་ལ་ཕྲ་ཞིབ་ཀྱི་སྤང་བླངས་བྱེད་པ་དང་། དེ་
ཡང་ད་ལྟ་ཉམས་སུ་ལོངས་པ་རྣམས་ཉམས་སུ་ལེན་ཅིང་། མི་ནུས་པ་རྣམས་ཀྱང་སྨོན་ལམ་གྱི་ཡུལ་དུ་
བྱས་ཏེ། ཉིན་རེ་བཞིན། ཐུན་བཞིའི་རྣལ་འབྱོར་ལམ་རིམ་གཙོ་བོར་བྱས། ལྷ་དང་བླ་མ་ལ་གསོལ་
འདེབས། བསགས་སྦྱངས་ལམ་ཆ་ཚང་གི་དམིགས་རྣམ་སྐྱོང་བའི་གོ་རིམ་རྣམས་ཤིན་ཏུ་ལེགས་འདུག །
སླད་ནས་ཀྱང་ཇོ་བོའི་སློབ་མ་དགོན་པ་བས། སྣེའུ་ཟུར་པ་ལ། ཡེ་འབར། ད་བཟོད་ཙ་ན། ཁྱེད་ཀྱི་དགེ་
བཤེས་པ་དེ་ཀུན་ཐུགས་དམ་གྱི་མཐིལ་གང་ལ་བྱེད་ཟེར་འདྲི་ཙ་ན། མངོན་ཤེས་རྒྱ་ཆེ་བའམ། ཡི་དམ་
ལྷའི་ཞལ་མཐོང་བ་ལ་བྱེད་ཟེར་དུ་འོང་གི། དེ་ཅུག་ཟེར་བ་མིན། ལས་རྒྱུ་འབྲས་ཇེ་ངེས་སོང་ནས་ཚུལ་
ཁྲིམས་དག་པར་བསྲུང་བ་ལ་བྱེད་ཟེར་བ་ཡིན། དེས་ན་སྒོམ་པའི་གྲུབ་རྟགས་ཀྱང་། ཉོན་མོངས་པ་ཇེ་
ཆུང་དུ་སོང་བ་ལ་བྱེད་གསུང་པ་དེ་སྙིང་ལ་བཅངས་ནས། ཚེ་མཇུག་ཟོག་པོར་མ་སོང་བ་ཞིག་མཛོད།
ཆོས་དགའ་རབ་ཡོང་ཙ་ན་རྙེད་བཀུར་གྱི་ཕྱེ་གཏོར་མ་འགམ། བཀའ་གདམས་སྐུ་མཆེད་གསུམ་ཞལ་
འཛོམ་ཙ་ན། རང་ཅག་རྣམས་བནེ་མོའི་རྙེད་བཀུར་མི་ཟ་གསུང་བ་དེ་ཚོ་འགག་ཆེ་བར་སྣང་། བློ་ཆོས་
སུ་འགྲོ་ན་བླ་མ་མཇལ་བ་དེ་ཀ་རང་ཡིན། ངེད་འདིར་གསར་འཚེ་མེད་ཅིང་། གཞན་གྱི་རེ་ཆེ་ཡང་ཤེས་
རྒྱུད་ཇི་ལྟར་སོང་གི་གསལ་ཆ་ཞུ་བ་ངོ་གནོང་། ནམ་འཆི་ཆ་མེད་ཡང་ཡང་དྲན་པར་མཛོད། རྟེན་སྔགས་
མདུད། ལྷ་རྫས། སྤུ་ཇ་སྦག་བཅས་ཕུར་བུ་ལྕོག་ནས་ཟླ་ཚེས་ལ་ཕུལ།། ། །
༈ དལ་བརྒྱད་འབྱོར་བཅུའི་ལུས་རྟེན་བཟང་པོ་འདིར། །ཆ་ཚང་ལམ་གྱི་སྙིང་པོ་མ་ལོན་ན། །རིན་
ཆེན་གླིང་ཕྱིན་ཚོང་པ་ལག་སྟོང་གིས། །རང་གི་ཁྱིམ་དུ་ལོག་དང་མཚུངས་སོ་ཞེས། །དམ་པ་རྣམས་ཀྱི་
གསུང་ལ་ཡིད་ཆེས་ནས། །ཚེ་འདིར་མ་ཞེན་མངོན་མཐོ་ངེས་ལེགས་ཀྱི། །སྙིང་པོ་ལེན་ལ་བརྩོན་པ་
གང་ཆེ་མཛོད། །དེ་ཡི་གེགས་ཀྱི་གཙོ་བོ་ཚེ་འདི་ལ། །སྙིང་པོར་ཞེན་ནས་ཆོས་བརྒྱད་འབའ་ཞིག་གི །ཚེ་
འདིའི་སྣང་ཤས་བཟློག་ནས་ཕྱི་མའི་དོན། །སྒྲུབས་ལ་ལེ་ལོ་རྣམ་གསུམ་སྤང་བར་མཛོད། །ཕྱི་མའི་དོན་
གྱི་གཙོ་བོ་རང་དོན་དང་། །གཞན་དོན་ཕུན་སུམ་ཚོགས་པའི་རྒྱུ་ཡི་མཆོག །བྱང་ཆུབ་སེམས་གཉིས་ཐུགས་
- 496 -



༄༅། །གསུང་མགུར་ལེ་ཚན། །(ཏ༽
དམ་མཐིལ་དུ་མཛོད། །རང་དོན་མ་ཉམས་གཞན་དོན་སྒྲུབ་པ་ལ། །ཚུལ་ཁྲིམས་རྣམ་གསུམ་ཇི་ལྟར་
ཁས་བླངས་བཞིན། །ངོ་ཚ་ཁྲེལ་ཡོད་བག་ཡོད་ལ་གནས་ནས། །རང་ཞེ་རང་ལ་མ་ཁྲེལ་བ་ཞིག་མཛོད། །
ཕྱིན་དྲུག་རིམ་གཉིས་གང་གི་ཉམས་ལེན་ལའང་། །དམུ་རྒོད་སེམས་འདི་རང་གི་དབང་གྱུར་པའི། །རྩེ་
གཅིག་འཇོག་དང་སོ་སོར་དཔྱོད་པ་ཡི། །ཤིན་སྦྱངས་བདེ་བས་མི་ཚེ་དོན་ཡོད་མཛོད། །འབྲས་བུ་རྒྱུ་
ཡི་རྗེས་སུ་བྱེད་གསུངས་པས། །དོན་གཉིས་ལྷུན་གྲུབ་སངས་རྒྱས་ཐོབ་པའི་ཐབས། །མདོ་སྔགས་
གཞུང་ནས་ཇི་ལྟར་བཤད་པ་བཞིན། །ཐབས་ཤེས་ཟུང་འབྲེལ་ཉམས་ལེན་མཐར་ཕྱིན་མཛོད། །རང་
རྒྱུད་འདུལ་བའི་ཚིག་བཤད་མཐའ་ཡས་ཀྱང་། །རང་སེམས་ལམ་གྱི་གཙོ་བོ་རྣམ་གསུམ་ལ། །རང་རྒྱུད་
འདྲེས་པར་ཉམས་སུ་མ་བླངས་ན། །གར་མཁན་གླུ་ལ་མཁས་དང་ཁྱད་མེད་གསུངས། །དེ་ཕྱིར་མི་ཚེ་
དགུན་ཉི་ཙམ་འདི་ལ། །རང་གི་རང་ལ་དྲན་ཤེས་ཀྱིས་བསྐུལ་ནས། །ཕྱོགས་རེར་མ་སོང་ལམ་གྱི་
ཉམས་ལེན་མཛོད། །མཁས་པའི་དབང་གི་གསུང་གིས་ལེགས་བསྐུལ་ནས། །མཁས་མཆོག་རྣམས་ཀྱི་
གསུང་བཞིན་གདམས་པ་འདི། །མཁས་པའི་དབང་པོ་ཉིད་ཀྱི་ཉམས་ལེན་དང་། །མཁས་མཆོག་
གཟུར་གནས་གཞན་ལའང་སྟོན་པར་མཛོད།། །།
༈ ལགས་གཞན་དང་སྣང་བ་མི་བསྟུན་ཅིང་། ཀླུ་སྒྲུབ་ཀྱི་དགོངས་པ་རྗེ་ཡབ་སྲས་ཀྱི་ཇི་ལྟར་བཀྲལ་
བའི་དོན་རྣལ་འབྱོར་བླ་མེད་ཀྱི་དགོངས་པ་སྐུ་གསུམ་ལམ་ཁྱེར་གྱི་གནད་ལ་ཉམས་ལེན་སྙིང་པོ་མཛད་
པ་གཏམ་ཤིན་ཏུ་སྙན། འདི་ལ་མོས་ངོར་ལམ་གྱི་སྐུ་གསུམ་ལམ་ཁྱེར་དང་། དངོས་གནས་ཀྱི་ལམ་ཁྱེར་
གཉིས་ཡོད་འདུག་པས། བསྐྱེད་རིམ་གྱི་སྐབས་ནས་བཟུང་སྟེ། རྟོག་པ་རིམ་པ་གསུམ་པ་ལ་མ་སླེབ་
པར་མོས་པ་ཡིད་ཆེས་དང་། བདག་བྱིན་རླབས་ཀྱི་དཔེའི་འོད་གསལ་མཐར་ཐུག་ནས་ལམ་དུས་ཀྱི་
ཆོས་སྐུ་དང་། དེ་ལས་སྒྱུ་ལུས་དངོས་གནས་པར་བཞེངས་པ་ནི་ལམ་གྱི་ལོངས་སྐུ་དང་། དེས་ལུས་རག་
པ་དངོས་སུ་འཛིན་པ་ལམ་དུས་ཀྱི་སྤྲུལ་སྐུ་ཡིན་ལ། དེ་འདྲ་བའི་སྐུ་གསུམ་ཡིད་ལ་བཞག་ནས། སྭཱ་བྷ་
ཝའི་སྔགས་དོན་དྲན་པའི་ཚེ། གཟུང་བ་རང་བཞིན་མེད་པ་དང་། ཤུ་ཅུ་ཏའི་སྔགས་དོན་དྲན་པའི་ཚེ་
ཡུལ་སྟོང་པ་ཉིད་དང་། ཡུལ་ཅན་དབྱེར་མེད་པའི་ཆོས་སྐུ་དེ་ངའོ་སྙམ་པའི་ཆོས་སྐུ་ལ་ང་རྒྱལ་འཇོག་པ་
དང༑ དེའི་ངང་ནས་རྟེན་བརྟེན་པ་ཐམས་ཅད་འབྲས་དུས་ཀྱི་ཡེ་ཤེས་ཆོས་སྐུའི་རྣམ་རོལ་དུ་ལྟ་བ་ནི།
ལམ་དང་འབྲས་དུས་ཀྱི་སྐུ་གསུམ་དངོས་ཡིན་སྙམ་དུ་ང་རྒྱལ་འཇོག་པ་ནི་མོས་ངོའི་སྐུ་གསུམ་ལམ་
ཁྱེར་ཡིན། དེ་ལ་གནད་ཆེ་བ་ཡུལ་དང་ཡུལ་ཅན་ཆུ་ལ་ཆུ་བཞག་གི་ཚུལ་དུ་སོང་བར་སྒོམ་པ་འོད་
- 497-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
གསལ་བུ་དང་། འཆི་དུས་སུ་འཆི་བ་འོད་གསལ་དངོས་གནས་ལ་འཆར་བ་དེ་ངོས་ཟིན་པར་བྱས་ནས་
རྩེ་གཅིག་ཏུ་མཉམ་པར་འཇོག་པ་ནི་འོད་གསལ་མ་བུ་འཕྲོད་པ་ཞེས་བྱ་ལ། ཚུལ་འདི་ལ་མཐར་ཐུག་གི་
བཤད་པའི་སྐབས་སུ་རླུང་མཐར་ཐུག་པ་དག་པའི་སྒྱུ་མའི་སྐུ་དང་། སེམས་མཐར་ཐུག་པ་དོན་གྱི་འོད་
གསལ་དུ་གྱུར་པ་ན། སྲིད་པའི་རྩ་བ་རླུང་གི་ཉེར་ལེན་བྱས་ནས་དག་པའི་སྒྱུ་མའི་སྐུ་དང་། སེམས་ཀྱི་
ཉེར་ལེན་བྱས་ནས་དོན་གྱི་འོད་གསལ་གྲུབ་པ་ན། བླུན་པོ་འཁོར་བར་འཆིང་བའི་རླུང་སེམས་གཉིས།
མཁས་པ་ལ་ཆོས་གཟུགས་གཉིས་ཟུང་དུ་འཇུག་པའི་སྐུར་འགྱུར་པ་ཡིན་འདུག །དེ་འདྲ་བའི་གསང་བ་
མཐར་ཐུག་པ་ནི། རྗེ་རིན་པོ་ཆེ་རང་གི་ཁྱད་ཆོས་ཡིན་ལགས་སོ། །ཞིབ་ཏུ་སྤྱོད་པ་ཞུ།། །།
- 498-



༄༅། །བླ་མའི་མན་ངག་སྐྱེས་བུ་ཆེན་པོའི་སྐོར། །༼ཐ༽ ..
༄༅། །བླ་མའི་མན་ངག་སྐྱེས་བུ་ཆེན་པོའི་
སྐོར་བཞུགས་སོ། །
༈ རྗེ་བཙུན་བླ་མ་དམིགས་པ་མེད་པའི་ཐུགས་རྗེ་ཅན་དེ་ཡི་ཞབས་ལ་ཕྱག་འཚལ་ལོ། །སྐྱེས་བུ་ཆུང་
འབྲིང་དང་ཐུན་མོང་བའི་ལམ་ལ་བློ་ལེགས་པར་སྦྱངས་ནས། སྐྱེས་བུ་ཆེན་པོའི་ལམ་ལ་བློ་སྦྱོང་ཚུལ་ནི།
གནས་ཁང་བྱི་དོར་བྱ་བ་དང་། སྐུ་གསུང་ཐུགས་རྟེན་བཀྲམ་པ་སོགས་སྔར་ཟིན་པ་ཡིན་ན། རྟེན་གྱི་
ཐལ་བ་ཕྱིས་ནས་མཆོད་པ་བཟང་བར་བཤམས། བདེ་བའི་སྟན་ལ་འཁོད་དེ་རང་རྒྱུད་ལ་བརྟགས།
དགེ་སེམས་ཁྱད་པར་ཅན་གྱི་ངང་ནས་སྐྱབས་འགྲོ་སེམས་བསྐྱེད་རྒྱུད་དང་འདྲེས་ངེས་བྱས་ལ། ཚོགས་
ཞིང་གསལ་བཏབ་སྟེ། ཡན་ལག་བདུན་པ་དང་མཎྜལ་ཕུལ་ནས། དོན་ཆེན་པོ་གསུམ་གྱི་སྒོ་ནས་
གསོལ་བ་གདབ། དེ་ནས་ལུས་གློད་དྲགས་ན་བྱིང་བ་སྐྱེ། གྲིམ་དྲགས་ན་རྒོད་པ་སྐྱེ་བས་རང་གི་སེམས་
ལ་བལྟས་ནས། གྲིམས་ལྷོད་རན་པར་འདུག་ཅིང་སེམས་འཕྲོ་རྒོད་ལས་བསླན་ཏེ། དམིགས་པ་དངོས་
ལ་འཇུག །དེ་ཡང་རང་ཉིད་གཅིག་པུ་ཞི་བ་དོན་དུ་གཉེར་བའི་སྐྱོན་དང༌། གཞན་དོན་གཙོ་བོར་སྒྲུབ་
པའི་ཕན་ཡོན་དང་། གཞན་དོན་སྒྲུབ་པའི་ཁུར་འཁྱེར་བའི་ཚེ་ཉེ་རིང་དང་སྐྱོ་ངལ་མེད་པའི་དཔེ་དོན་ཉི་
ཟླ་དང་ས་ཆེན་པོ་ལྟར་དང་། ཐེག་ཆེན་གྱི་འཇུག་སྒོ་དང་། སངས་རྒྱས་ཀྱི་རྒྱུ་ཐུན་མོང་མ་ཡིན་པ་ནས་ཀྱི་
ས་བོན་དང་བྲམ་ཟེའི་རིགས་ཀྱི་ཕ་ལྟ་བུ་བྱང་ཆུབ་ཀྱི་སེམས་དང་། ཆུ་ལུད་སོགས་དང་རྗེའུའི་རིགས་ཀྱི་
མ་ལྟ་བུ་སྟོང་ཉིད་རྟོགས་པའི་ཤེས་རབ་ཐུན་མོང་བའི་རྒྱུ་ཡིན་ཚུལ་ལ་ངེས་པ་དྲངས། རྐྱེན་བཞི་དང་།
རྒྱུ་བཞི་དང་། སྟོབས་བཞི་སོགས་ཀྱི་སྒོ་ནས་སེམས་བསྐྱེད་པའི་རྣམ་གྲངས་མང་དུ་གསུངས་ཀྱང་།
སྐབས་འདིར་མངོན་རྟོགས་རྒྱན་ལས་གསུངས་པ་ལྟར་སེམས་ཅན་གཞན་སྡུག་བསྔལ་གྱིས་མནར་བ་
མ་བཟོད་ནས་སངས་རྒྱས་ཐོབ་འདོད་ཀྱི་སེམས་རྒྱུ་འབྲས་མན་ངག་བདུན་ལ་བརྟེན་ནས་བསྐྱེད་པ་
ཡིན་པས། དེའི་ཚུལ་ནི། གཞན་དོན་དུ་སངས་རྒྱས་ཐོབ་དགོས་ན། དེ་གང་ལས་འབྱུང་བརྟགས་པ་ན།།
རང་རྒྱུད་ཀྱི་བྱང་ཆུབ་ཀྱི་སེམས་ལས་འབྱུང་། དེ་རང་རྒྱུད་ཀྱི་ལྷག་བསམ་ལས། ཐམས་ཅད་ལ་རང་
- 499 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
རྒྱུད་སྦྱར་ནས། ལྷག་པས་སྙིང་རྗེ་ལས། དེ་བྱམས་པ་ལས། དེ་དྲིན་གཟོ་ལས། དེ་དྲིན་དྲན་པ་ལས། དེ་
མར་ཤེས་པ་ལས་འབྱུང་ཞིང་། བྱང་སེམས་ཀྱི་རྩ་བ་སྙིང་རྗེ་ཆེན་པོ་དང་། མར་ཤེས་ནས་བྱམས་པའི་
བར་སྙིང་རྗེའི་རྒྱུ་དང་། ལྷག་བསམ་དང་སེམས་བསྐྱེད་སྙིང་རྗེའི་འབྲས་བུར་འགྱུར་ཚུལ་གྱི་རྒྱུ་འབྲས་
མན་ངག་བདུན་ནང་ཕན་ཚུན་གྱི་རྒྱུ་འབྲས་ལ་ངེས་པ་དྲངས། དེ་ནས་དགེ་བཤེས་སྤྱན་སྔ་བས། ང་ཡི་
བྱམས་པས་མ་སྙོམས་ན་བཏང་སྙོམས་ཀྱིས་མི་སྙོམས་གསུངས་ཀྱང་། རྗེ་བླ་མས། ཀ་མ་ལ་ཤཱི་ལས་
མར་ཤེས་ཀྱི་སྔོན་དུ་བཏང་སྙོམས་བསྒོམ་པར་གསུངས་པ་གནད་ཆེ་བར་བཞེད་པས། རང་གི་མདུན་དུ་
ཚེ་འདི་ལ་བལྟོས་པའི་དགྲ་གཉེན་གང་ཡང་མིན་པའི་བར་མ་ཞིག་ལ་དམིགས་ནས་ཆགས་སྡང་གང་སྐྱེ་
བརྟགས་པ་ན། ཆགས་སྡང་ཆེན་པོ་རང་མི་འོང་ཡང་། རྒྱུན་ཞིག་བསྲིངས་པ་ན་ཅུང་ཟད་འོང་བས། དེ་
ཡི་ཚེ་འདིས་ཚེ་རབས་སྔོན་མ་རྣམས་སུ་བདག་གི་མ་བྱས་པ་ཡང་གྲངས་ཀྱིས་མི་ཆོད། དགྲ་བྱས་ནས་
གནོད་པ་བསྐྱལ་པ་ཡང་གྲངས་གྱིས་མི་ཆོད། ཁོ་རང་གི་ངོས་ནས་བདེ་བ་འདོད་སྡུག་བསྔལ་མི་འདོད།
འདི་ལ་ཆགས་སྡང་བྱས་པས་ཅི་ཞིག་བྱ། ཆགས་སྡང་མེད་པའི་སེམས་སྙོམས་པ་ཞིག་བྱའོ་སྙམ་དུ་
བསམ། དེ་ལ་སྙོམས་ནས་བར་མ་དེའི་གཡས་སུ་ཤིན་ཏུ་ཉེ་བའི་གཉེན་ཞིག་དང་
། གཡོན་དུ་ཤིན་ཏུ་
སྙིང་ན་བའི་དགྲ་ཞིག་དམིགས་ནས། དེ་གཉིས་ལ་ཐུན་མོང་དུ་དམིགས་ཏེ་བཏང་སྙོམས་བསྒོམ། དེ་ལ་
སྙོམས་ནས་རང་ཉིད་གང་ལ་མི་དགའ་བའི་འགྲོ་བ་ཐམས་ཅད་དགྲ་དེའི་རྒྱབ་དང་། གཉེན་ཐམས་ཅད་
གཉེན་དེའི་རྒྱབ་དང་། སེམས་ཅན་དམངས་མ་ཐམས་ཅད་བར་མའི་ཁོངས་སུ་ཡོང་བས་བར་མ་དེ་ཡི་
རྒྱབ་ཏུ་བཞག་སྟེ་ཐུན་མོང་དུ་བཏང་སྙོམས་བསྒོམས་པས་བྱ་བརྒྱ་འུར་རྡོ་གཅིག་གིས་འདེད་པ་ལྟར་འོང་།
དེ་ལྟར་བསྒོམས་པས་སེམས་སྙོམས་པ་མ་བྱུང་ན། མ་བྱུང་བྱས་བསྡད་བཏང་བས་མི་འོང་བས་རིགས་
མི་གཅིག་པ་མང་པོ་ལ་སྤོས་ཀྱིན་སྒོམས་གསུངས་པ་ཡིན།
དེ་ནས་མར་ཤེས་སྒོམ་པ་ནི་རང་གི་ཚེ་འདིའི་མས་ཚེ་འདིའི་མ་བྱས་པ་བསྒོམ་མི་དགོས་ཀྱང་། མ་
དེས་ཚེ་རབས་སྔ་མ་རྣམས་སུ་མིའི་རྟེན་ལ་མ་བྱས་པ་དེ་སྐབས་འདིར་བསྒོམ་དགོས་པས། རང་གི་
མདུན་དུ་ཚེ་འདིའི་མའི་བྱད་དབྱིབས་སོགས་རང་གིས་ངེས་ན་དེ་བཞིན་དང་། ཤི་ནས་མི་ཤེས་ན་གཞན་
ལ་དྲིས་ནས་བྱད་དབྱིབས་སོགས་ངེས་པར་བྱས་ཏེ། པོ་ཏོ་བའི་བཞེད་པ་ལྟར་སྐྱེ་སླ་བའི་ཆེད་དུ། མ་དེ་
ཉིད་ན་ཚོད་རྒན་པའི་གནས་སྐབས་གསལ་བཏབ། དེ་ནས་མདོ་ནས་ཡུམ་སྒྱུ་མ་ལྷ་མཛེས་ཀྱིས་སྔོན་
སློབ་པ་ལམ་གྱི་གནས་སྐབས་སུ་ཐུབ་པའི་དབང་པོའི་ཡུམ་མང་དུ་བྱས་པར་གསུངས་པ་ལ་རྗེས་སུ་
ནདབ
-500 -



：：： ༄༅། །བླ་མའི་མན་ངག་སྐྱེས་བུ་ཆེན་པོའི་སྒོར། །༼ཐ༽
་ - - ་..----
=
-...-
: ་ ... --...:---，
---，
དཔགས་ཏེ། མ་ཡི་ཐུག་མཐའ་རྒྱ་ཤུག་ཚི་གུ་ཙམ། །ཞེས་སོགས་ཀྱི་ལུང་ཚད་མ་དཔང་པོར་བྱས་ནས།
ང་ཡི་མ་འདིས་ཀྱང་སྔོན་མིའི་རྟེན་ལ་བདག་གི་མ་གྲངས་མེད་པ་ཞིག་བྱས་ཡོད་དེ། འཁོར་པ་ལ་མཐའ་
མེད་པ་བཞིན་དུ་བདག་ལས་ཉོན་གྱི་དབང་གིས་སྐྱེས་པ་ལ་ཡང་མཐའ་མེད་པས་སོ་སྙམ་དུ་བསམ། དེ་
ལྟ་བུ་ལ་སོགས་པ་རིག་པའི་རྣམ་གྲངས་དུ་མས་ཆེ་འདིའི་མས་སྔོན་མིའི་རྟེན་ལ་མ་གྲངས་མེད་བྱས་པ་
ལ་ངེས་པ་དྲངས། དེ་ལ་ངེས་པ་རྙེད་ནས་རང་གི་ཕ་ལ་ཡང་རིག་པ་དེ་ཁུར་ནས་བསམ། དེ་བཞིན་དུ་ཉེ་
དུ༑ བར་མ། དགྲ་བོ་སོགས་རིགས་དྲུག་གི་འགྲོ་བ་ཐམས་ཅད་ལ། རིག་པ་དེས་སྔོན་མིའི་རྟེན་ལ་མ་
གྲངས་མེད་བྱས་པ་ལ་ལོ་ཟླ་བའི་བར་དུ་ཐུན་བཅད་ནས་བསྒོམ། དེའི་ཚེ་ཞི་གནས་ཀྱི་རྟོགས་པ་བཟང་
པོ་ཡོད་པ་ཞིག་ཡིན་ན། སེམས་ཅན་ཐམས་ཅད་ཀྱིས་མིའི་རྟེན་ལ་མ་བྱས་པའི་གནས་སྐབས་ཀྱི་བྱད་
དབྱིབས་སྤྱོད་ལམ་སོགས་ཡིད་ངོ་ན་ཤར་བ་ལ་དམིགས་ནས་བསྒོམས་པས་མར་ཤེས་ཀྱི་ཏིང་ངེ་འཛིན་
དུ་ཧྲིལ་གྱིས་འགྲོ། ད་མིག་གིས་བལྟས་ན་ཡོད་དམ་སྙམ་པ་འོང་། བྱིང་རྒོད་མ་སྤངས་ན་ངེས་ཤེས་
འདྲེན་ཐུབ། གསལ་སྣང་དེ་ཙམ་འོང་མི་ཉན་གསུངས། མར་ཤེས་ལ་ནན་ཏན་བྱས་ཏེ་མྱོང་བ་རྣལ་མ་
ཞིག་མ་སྐྱེས་ན། རྒྱུ་འབྲས་འོག་མ་རྣམས་མི་སྐྱེ་སྟེ། དེ་རྣམས་ཀྱི་གཞི་མེད་པའི་ཕྱིར་རོ་ཞེས་ལམ་རིམ་
ལས་གསུངས་པས། འདི་ལ་མན་ངག་བདུན་གྱི་ནང་ནས་གཙོ་བོར་སྦྱོང་དགོས། འདི་སྐྱེས་ན་འོག་མ་
རྣམས་ལ་ཁ་སྤོས་པས་ཆོག་གསུངས། དེ་དག་གི་སྐབས་སུ་འབད་ནས་བསྐྱངས་ཀྱང་རྒྱུད་ལ་སྐྱེ་མ་ཉན་
ན༑ བོགས་འདོན་ནི། ཚོགས་ཞིང་གསལ་བཏབ་སྟེ་ཡན་ལག་བདུན་པ་དང་། མཎྜལ་ཕུལ་ནས། ཡོན་
ཏན་གཞིར་གྱུར་མའི་སྒོ་ནས་གསོལ་བ་ཤུགས་དྲག་ཏུ་གདབ། བཀའ་གདམས་གོང་མའི་ལུགས་ཡིན་
པས༑ གུང་སངས་ལ་མི་མེད་ས་རུ་ཕྱིན་ནས་ལག་པ་འགྲམ་པ་ལ་གཏད་ནས་ང་ཡི་མ་རྒན་མོ་ཟེར་དུ་
སྐད་བཏོན་ནས་ངུ་། དམིགས་རྣམ་སྐྱོང་བ་ལ་འབད། དེ་ལྟར་བྱས་པས་ཀྱང་མ་བྱུང་ན། སྤོག་ཆོག་གི་
དམིགས་པ་རང་སེམས་ལ་ཕྱིན་ཁ་ལོག་བྱས་ནས། མགོ་ནས་གོ་རིམ་ལྟར་མི་སྒོམ་པར་ལྷག་མཐོང་
ནས་ཡར་ལ་བསྒོམ། སེམས་ཅན་ཐམས་ཅད་ཀྱིས་ཁྱོད་ཀྱི་མ་བྱས་པ་མི་བདེན། དེ་མ་བྱས་ཁྱེད་རང་
གང་འདོད་འདོད་ཡིན་ཟེར་ནས་རང་གིས་རང་ལ་ལབ་བཤད་ནས་བསྒོམས་ན་སྐྱེ་འོང་། དཔེར་ན་ངེད་
རང་ཚོ་རང་བབས་ལ་བཞག་ནས་བུད་མེད་ལ་ཆགས་པ་དྲག་པོ་སྐྱེ། མི་ཞིག་གིས་བུད་མེད་ཅིག་ཁྲིད་
ནས་ད་ཁྱོད་འདི་ལ་མི་ཚངས་སྤྱོད་གྱིས་ཟེར་ན་མི་ཕོད། དེ་བཞིན་དུ་སྤོག་ཆོག་བྱས་ན་དམིགས་པ་
གསལ་དུ་འགྲོ། མ་སྐྱེས་ནའང་མ་སྐྱེས་ཟེར་མཁན་འདྲ་མོ་བྱས་ནས་ཟོས་བདེ་མོ་བྱས་བསྡད་བཏང་ན་
- 501-



ས
=7:
=
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
མི་འོང་། མདོར་ན་མ་སྐྱེས་ཀྱང་ཐབས་སྣ་ཚོགས་ཀྱི་སྒོ་ནས་འབད། ལམ་རྒྱུད་ལ་མ་སྐྱེས་པ་ལ་སྡུག་
བསྔལ་ཆེན་པོ་དགོས་གསུངས། འཇིག་རྟེན་གཏམ་དཔེ་ལ། ཁས་བརྒྱ་ལབ་མ་ལབ་མེད། མཇུག་གུ་
སྟོང་དབྱུགས་མ་དབྱུགས་མེད། དོན་ལ་འདི་འདྲ་ཞིག་བྱུང་ན་བྱེད་མ་བྱུང་ན་མི་བྱེད་ཟེར་བ་བཞིན་དུ།
ཆོས་སྐྱེས་བུ་གསུམ་གྱི་ལམ་གྱི་རིམ་པ་དེ་ལུང་གི་ཆོས་དཀོན་མཆོག །དེའི་དོན་རྒྱུད་ལ་སྐྱེས་པ་རྟོགས་
པའི་ཆོས་དཀོན་མཆོག །དེ་བྱུང་ན་ལམ་སྣ་ཟིན། ཉོན་མོངས་མངོན་འགྱུར་སྤངས་པ་ལ་འཕགས་པ་
ཟེར༑ སེམས་ཅན་སྡུག་བསྔལ་གྱིས་མནར་བ་བློ་ཕུགས་སུ་བཅུགས་ནས་ཚོགས་རྒྱ་ཆེར་གསོག་པས་
ཚོགས་ལམ་ཟེར། དེ་འདྲ་ཞིག་བྱུང་ན་ལས་སླ། སྐྱེས་བུ་གསུམ་གྱི་ལམ་གྱི་རིམ་པ་རྒྱུད་ལ་སྐྱེས་ན། ཁ་
ནས་ལབ་གཏོང་མི་ཤེས་ཀྱང་། ཕ་ཡུལ་དུ་ཕྱིན་ནའང་འདྲ། ཡུལ་གང་འདྲ་ཞིག་ཏུ་ཕྱིན་ནའང་ཕན་
ཐོགས་ཡོང་། འཕགས་པ་རྣམས་ནི་མཐོང་བ་བདེ། །དམ་པ་དག་དང་འགྲོགས་པ་བདེ། །བྱ་བ་ཡིན་
པས༑ འགྲོགས་པ་ཙམ་གྱིས་ཕན་ཐོགས། ཤེས་རྒྱུད་རྭ་ཅོ་འདྲ་བ་ཞིག་བྱས། རྣམ་གྲངས་མང་པོ་ཤེས་
པར་བྱས་ཏེ་ཕ་ཡུལ་དུ་ཕྱིན་ན། མངོན་ཤེས་མེད་ཙ་ན་མི་མགུ་སྲིད་དེ་ལྷ་མི་མགུ། དཀོན་མཆོག་གསུམ་
མི་མགུ་གསུངས། མར་ཤེས་འདི་རྒྱ་ཆེ། སངས་རྒྱས་ཁོ་ནའི་མངོན་གསུམ་གྱི་སྤྱོད་ཡུལ་ཡིན་པས་ངེད་
རང་ཚོ་ལ་འདྲ་དྲངས་ཚད་མ་སྐྱེས་ཀྱང་འབད་ན་སྐྱེ་འོང་། སངས་རྒྱས་རྣམས་ཀྱང་སངས་རྒྱས་ཟིན་ཞིག་
གིས་ལམ་བགྲོད་པ་མིན། ངེད་རང་ཚོ་འདྲ་མོ་ཞིག་བར་སྐབས་སུ་ཚོགས་བསགས་ནས་སངས་རྒྱས་པ་
ཡིན་གསུངས། མར་ཤེས་ལ་མྱོང་བ་ཐོན་ནས་དྲིན་དྲན་པ་ནི། རང་གི་མདུན་དུ་ཚེ་འདིའི་མ་ཡི་མཐའ་
སྐོར་དུ་ཕ་དང་ཉེ་དུ་བར་མ་དགྲ་རིགས་དྲུག་གི་སེམས་ཅན་ཐམས་ཅད་མིའི་རྟེན་ལ་མ་བྱས་པའི་གནས་
སྐབས་གསལ་བཏབ་ནས། དེ་དམིགས་ཡུལ་ནས་བུད་དེ་མ་ཤོར་བ་བྱས་ནས། དེ་ལ་དྲིན་དྲན། དེ་ལ་
དྲིན་གཟོ། དེ་ལ་བྱམས་པ། དེ་ལ་སྙིང་རྗེ། དེ་ལ་ལྷག་བསམ། དེ་ལ་དམིགས་ནས་བྱང་ཆུབ་ཀྱི་སེམས་
བསྒོམ་དགོས་པས།
ཐོག་མར་ཚེ་འདིའི་དྲིན་དྲན་པ་ནི། མ་འདིས་བདག་ཟླ་བ་བཅུའི་བར་དུ་མངལ་དུ་བཟུང་འདུག །
ངེད་རང་ཚོས་ད་ལྟ་ཟས་མང་དྲགས་པ་ཞིག་ཟོས་ན་གང་འདྲ་འདུག །ཟླ་བ་བཅུ་ཕར་ཞོག །མིའི་
གཟུགས་སྒང་པོ་ཞིག་ཉི་མ་གཅིག་ཁོག་པར་བཟུང་ནའང་ཧང་སངས། མངལ་ན་གནས་པའི་སེམས་
ཅན་ལ་གནོད་དོགས་ནས། སྐེ་རགས་དམ་པར་བཅིང་མ་ཕོད། དེ་ལ་གནོད་ན་རང་ལྟོགས་ཀྱང་ལྟོ་མི་
ཟ༑ སྐོམ་ཡང་བཏུང་བ་མི་འཐུང་། འགྲོ་འདུག་སོགས་སྤྱོད་ལམ་ཅི་བྱེད་ཀྱང་རང་གི་བདེ་བ་ཁྱད་དུ་
- 502 -



.:
༄༅། །བླ་མའི་མན་ངག་སྐྱེས་བུ་ཆེན་པོའི་སྐོར། །༼ཐ༽
བསད་ནས། དེ་ལ་ཕན་པའི་ཐབས་འབའ་ཞིག་བྱས་ཏེ། དལ་འབྱོར་གྱི་མི་ལུས་བྱིན་པས་ཐོག་མར་
དྲིན་ཆེ། མི་སྤྱང་པོ་ཡིན་པས་ཟོན་ཆེན་པོ་ལོས་ཡོང་། རྟ་བོང་བ་ལང་ཚོ་ཡང་མངལ་ནང་གི་སེམས་ཅན་
ལ་གནོད་དོགས་ནས་ཟོན་ཆེན་པོ་ཤེས་ཀྱིན་འདུག །མངལ་ནས་བཙས་ཟིན་ནས། མ་རང་གི་ཁ་ཚོད་
ལ་དཔགས་པའི་འཇམ་པའི་གོས་སྟན་ལ་བཞག །བརྩེ་བའི་སེམས་ཀྱིས་བསྐྱངས། བྱམས་པའི་མིག་
གིས་བལྟས། དགའ་བའི་འཛུམ་གྱིས་བསུས། སྙན་པའི་མིང་ནས་བོས། མངར་བའི་ནུ་ཞོ་བསྣུན།
སྣབས་ལག་པས་ཕྱིས་པས་ཆོག་སྟེ། དེ་ལ་ཟུག་ཡོང་གི་དོགས་ནས་ཁས་ཕྱིས། ཟས་ལག་པས་བྱིན་
པས་ཆོག་སྟེ། དེ་ལ་ཟུག་ཡོང་གི་དོགས་ནས་ལྕེས་སྙོད། མི་གཙང་བ་ཤིང་ཚག་གིས་བྲད་པས་ཆོག་སྟེ།
དེ་ལ་ཟུག་ཡོང་གི་དོགས་ནས་ལག་པས་ཕྱིས། འཁྱགས་ཀྱི་དོགས་ནས་ཤའི་དྲོད་ལ་བཅར། མེ་ཆུའི་
ནང་དུ་ལྷུང་གི་དོགས། གཡང་ལ་འཆོར་གྱི་དོགས། ནུབ་མོ་ཉལ་ཙ་ན་ནུ་མས་ཁ་འགག་ནས་ཤི་ཡི་
དོགས། འོག་ལ་ཚུད་ཀྱི་དོགས། ཆམ་པ་ཙམ་ཞིག་ན་ན། འདིའི་ན་ཚ་དེ་ང་ལ་བྱུང་ན་བསམ། ཤི་ན་ཁོ་
ཡི་ཚབ་ཏུ་ང་ཤི་ན་སྙིང་ཐག་པ་ནས་བསམ། མདོར་ན་སྲིན་བུ་ལྟ་བུར་དམར་རྒྱང་རྒྱང་པ། སྤུ་སེར་ཟིང་
ཟིང༔ ཀླད་པའི་དཀྱིལ་ལྷེམ་ལྷེམ་པ། ཡན་ལག་ཐམས་ཅད་འཇག་མ་ལྟ་བུ། རྐང་པས་ཀྱང་ཚོ་མི་ཐུབ།
ལག་པས་ཀྱང་ཚོ་མི་ཐུབ། མཇིངས་པས་ཀྱང་ཚོ་མི་ཐུབ་པ། བསྣམ་གུ་ནི་སྐྱུག་བྲོ་བ་ཞིག་ལ་ལས་ཀྱི་
དབང་གིས་བརྩེ་སེམས་སྐྱེས་ཏེ། སྣམ་བུ་མཐུག་པོས་གཡས་གཡོན་ནས་སྐྱོར། འགྲོ་ནའང་རྒྱབ་ཏུ་
འཁུར། འདུག་ནའང་རྒྱབ་ཏུ་འཁུར། ཡིད་བཞིན་གྱི་ནོར་བུ་རྙེད་པ་འདྲ་མོ། རིན་པོ་ཆེའི་གཏེར་རྙེད་པ་
འདྲ་མོ་བྱས་ནས། སེམས་ཚད་བསམ་གྱིས་མི་ཁྱབ་པས་བསྐྱངས་བསྐྱངས་བས་བར་དུ་དྲིན་ཆེ། དེ་ལྟར་
བསྐྱངས་པས་གོམ་པ་རེ་པ་གཉིས་པ་འདོར་ཤེས་ཙམ། ལབ་རེ་གཉིས་གཏོང་ཤེས་ཙམ་བྱུང་བ་ན།
ལག་པ་ནས་སྐྱོར་ཏེ་འགྲོ་ལུགས་བསླབས། ལབ་ལུགས་བསླབས། ཟས་ཚ་མོ་ལ་ཁ་ཚིག་དོགས་ནས་
ཕུ་བརྒྱབ་སྟེ་བྱིན། ཁོ་རང་ལ་དཔགས་པའི་ཞྭ་མོ་བཅོས། གོས་བཅོས། ལྷམ་བཅོས། སྐེ་རགས་
བཅིངས་ལུགས་བསླབས། བུའི་ཆེད་དུ་ཟས་གོས་སོགས་ཀྱང་འབད་མེད་དུ་རྙེད་པ་མ་ཡིན་པར། སྡིག་
པ་སྡུག་བསྔལ་གཏམ་ངན་ཁྱད་དུ་བསད། ཤ་ཐང་ཐང་དུ་བཙལ་ནས་བྱིན། བུའི་བསྟོད་ར་བཏང་བཏང་
ནས་ཁྱིམ་མཚེས་པ་སུན་པ་ཙམ་བྱས་ཏེ་བསྐྱངས། ལག་ཏུ་འཕྲོད་འཕྲོད་པོར་བྱས་ནས་ས་ཁང་ནོར་
རྫས་སྙིང་ལྟར་གཅེས་པ་ཐམས་ཅད་བྱིན་པས་ཐ་མར་དྲིན་ཆེ། དེ་ལྟར་བསམས་པ་ན་ལུས་ཀྱི་བ་སྤུ་
ལྡང་༑ མིག་ནས་འཆི་མ་འཁྲུག །སེམས་རྩེ་ཡམ་ཡམ་པ་བློང་བློང་བ་བྱུང་ན་དྲིན་དྲན་པའི་རྟོགས་པ་
བློ
- 503 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ལན་གཅིག་སྐྱེས་པ་ཡིན། དེ་བསམས་ན་ངེད་རང་ཚོས་ད་ལྟ་མ་ལ་ཞག་གཅིག་ཕན་བཏགས་པ་མི་
འདུག །དེ་ཡང་ཚེ་འདིར་ཐོག་མཐའ་བར་གསུམ་དུ་དྲིན་གྱིས་ཇི་ལྟར་བསྐྱངས་པ་དེ་འདྲ་བ་ཤ་སྟག་
བྱས་ནས། ཚེ་རབས་སྔོན་མ་རྣམས་སུ་མིའི་རྟེན་ལ་མ་བྱས་པའི་གནས་སྐབས་ཐམས་ཅད་དུ་བསྐྱངས་
པས་ཤིན་ཏུ་དྲིན་ཆེ། དེ་བཞིན་དུ་ཚེ་འདིའི་ཕ་དང་། གཉེན་བདུན་བརྒྱུད་ཚུན་ཆད་དང་། བར་མ་དང་།
ཚེ་འདིའི་དགྲ་དང་། རིགས་དྲུག་གི་སེམས་ཅན་ཐམས་ཅད་ཀྱིས་ཚེ་སྔོན་མ་མིའི་རྟེན་ལ་མ་བྱས་པའི་
གནས་སྐབས་ཐམས་ཅད་དེ་འདྲ་བ་ཤ་སྟག་བྱས་ནས་ཐོག་མཐའ་བར་གསུམ་དུ་དྲིན་གྱིས་བསྐྱངས་
པས་ཤིན་ཏུ་དྲིན་ཆེ་བར་འདུག་སྙམ་དུ་བསྒོམ། དེ་ལ་མྱོང་བ་ཐོན་ནས་མ་ལ་སོགས་པའི་སེམས་ཅན་
ཐམས་ཅད་ཀྱིས་འདོད་ལྷའི་རྟེན་ལ་མ་བྱས་ནས་དྲིན་གྱིས་བསྐྱངས་པ་དང་། ལྷ་མ་ཡིན་དང་། དུད་
འགྲོ་དང་། ཡི་དྭགས་ཀྱི་རྟེན་ལ་མ་བྱས་ནས་དྲིན་གྱིས་བསྐྱངས་པ་རྣམས་ཞིབ་ཏུ་བསམས་ནས་དྲིན་
དྲན༑ ཞར་བྱུང་དུ་སེམས་ཅན་རེ་རེའི་ངོས་ནས་ཀྱང་རང་ལ། རྟ་གླང་པོ། བང་མཛོད། འབྲུ།
གསེར་དངུལ། ཟངས་ལྕགས། བཟའ་བཏུང་། ལུས་ཀྱི་རྒྱན་ཆ་ཕུན་སུམ་ཚོགས་པ། དཔག་བསམ་གྱི་
གོས་བྱིན་པ་རེ་རེ་ཡང་འཛམ་བུའི་གླིང་དུ་མི་ཤོང་བས་དེ་དག་གི་དྲིན་ཡང་དྲན་དགོས། དེ་དག་གི་
སྐབས་སུ་རང་ཉིད་སེམས་ཅན་ཐམས་ཅད་ཀྱི་མངལ་དུ་གནས་པའི་གནས་སྐབས་གསལ་བཏབ་ནས།
ཐོག་མའི་དྲིན་དྲན། རང་ཉིད་མངལ་ནས་བཙས་མ་ཐག་པ་སེམས་ཅན་ཐམས་ཅད་ཀྱི་བར་དུ་ཡོད་པ་
ལ༑ མས་འཇམ་པའི་གོས་སྟན་ལ་འཇོག་ལུགས་སོགས་ཀྱི་གནས་སྐབས་གསལ་བཏབ་ནས་བར་གྱི་
དྲིན་དྲན། རང་ཉིད་གོམ་པ་འདོར་ཤེས་ཙམ་པའི་གནས་སྐབས་ལ་མས་འགྲོ་ལུགས་སློབ་པ་སོགས་ཀྱི་
གནས་སྐབས་གསལ་བཏབ་ནས་ཐ་མའི་དྲིན་དྲན་པ་བྱེད་པ་ཡིན་ཡང་གསུངས། དེ་ལྟ་བུའི་དྲིན་ཆེ་ཚུལ་
བསམས་ནས། ངེད་རང་ཚོས་མ་ཡིས་མདུན་དུ་ཕྱིན་ནས་ཟས་གོས་ཀྱིས་ཕན་བཏགས་པ་ལས། བཟང་
སོད་ཚར་གཅིག་མ་འམ་དམིགས་ནས་བཏོན་ཏེ་ཉལ་བསྙད་པ་དགའ། ཁོང་རང་ཚོས་ཀྱང་ཚངས་པ།
བརྒྱ་བྱིན། གསེར་དངུལ་ཟངས་ལྕགས་ཀྱི་འཁོར་ལོས་སྒྱུར་བ་ཙམ་བྱས། ཕན་པ་ཅང་མ་བྱུང་བ། དེ་
ལྟར་དྲིན་ཆེ་ཚུལ་དེ་བསམ་ནས་ངེད་ཚོ་སངས་རྒྱས་ན་མ་གཏོགས་སེམས་ཅན་གཅིག་གི་ཡང་དྲིན་ལན་
བསབ་མི་ཐུབ། སེམས་ཅན་ཐམས་ཅད་སངས་རྒྱས་ཀྱི་ས་ལ་བཀོད་ཐུབ་ན་སེམས་ཅན་ཐམས་ཅད་ཀྱི་
དྲིན་ལན་མཐར་ཐུག་བསབ་ཐུབ་པ་ཡིན། ཉན་རང་དགྲ་བཅོམ་པའི་གོ་འཕང་ལ་བཀོད་ཀྱང་དྲིན་ལན་
མཐར་ཐུག་བསབ་མ་ཐུབ། སེམས་ཅན་ཐམས་ཅད་དྲིན་ཆེ་ཚུལ་འདི་བསམས་པ་ན་བྱང་སེམས་ལས་
- 504 -



(༧) ༄༅། །བླ་མའི་མན་ངག་སྐྱེས་བུ་ཆེན་པོའི་སྐོར། །༼ཐ༽ -
དང་པོ་བས། ཉན་རང་དགྲ་བཅོམ་ལ། དེའང་མ་བྱུང་ཕ་མ་དྲིན་ཅན་རྣམས་དོར་ནས་སྟོང་ཉིད་ཀྱི་ཏིང་
འཛིན་ལ་གནས་པ་དེ། ནང་ཚང་དྲུག་ཡོད་པ་ལྟོགས་གཟའ་ཐེབས་པ་ལ། རང་ཉིད་ཀྱིས་ཟས་རྙེད་པ་
ལྐོག་ཟས་བྱས་པ་ལྟར་འདུག་སྙམ་པ་འོང་བ་ཡིན་གསུང་། དེ་ལ་མྱོང་བ་ཐོན་ནས་དྲིན་གཟོ་ནི་སེམས་
ཅན་ཐམས་ཅད་སྐྱེས་རབས་ཀྱི་ཐོག་མཐའ་བར་དང་ལོ་ཟླ་བ་ཞག་གི་ཐོག་མཐའ་བར་གསུམ་དུ་དྲིན་ཆེ་
བས༑ སེམས་ཅན་རེ་རེའི་ངོས་ནས་ཀྱང་རང་ཉིད་དཀོར་གྱི་ཕུང་པོ་ཆེན་པོར་འདུག་པས། དྲིན་གཟོ་
དགོས་ཏེ། ཚེ་འདིར་ཇ་སུན་གཅིག་བླུད་པ་ལའང་། ཁ་ལན་མ་འཇལ་ན། ངོ་ཚ་མེད་དང་། གདོང་མེད་
དུ་བརྩི། དེ་ལ་བྱིན་པ་ལས་ཁྱི་ལ་བྱིན་པ་དགའ། ཁྱི་ལའང་ཟས་བྱིན་ན་མཇུ་གུ་བསྒྲིལ་འོང་ཟེར་ན།
ཐེག་པ་ཆེན་པོ་བ་ངོ་ཚ་ཁྲེལ་ཡོད་ཀྱི་རང་བཞིན་ཅན་ཡིན་པས། དྲིན་གཟོ་དགོས་པ་སྨོས་ཅི་འཚལ།
ཀླུའི་རྒྱལ་པོ་རྔ་སྒྲའི་ཚིགས་བཅད་ལས། རྒྱ་མཚོ་དང་ནི་རི་རབ་དང་། །ས་རྣམས་བདག་གི་ཁུར་མིན་
གྱི༑ ༑བྱས་པ་མི་གཟོ་གང་ཡིན་པ། །དེ་ནི་བདག་གི་ཁུར་ཆེན་ཡིན། །གསུང་པ་བཞིན་སེམས་ཅན་
ཐམས་ཅད་ཀྱི་དྲིན་བསམས་ན། བྱས་པ་མི་གཟོ་བའི་ཁུར་དེ་ཤིན་ཏུ་ཆེ་བ་ཞིག་རེད། རྒྱ་མཚོ་དང་རི་
རབ་འཁུར་བ་ལ་དཀའ་ལས་ཅི་ཡོད། རྫུ་འཕྲུལ་ཐོབ་པ་ཞིག་གི་སྐབས་སུ་ཕུ་བཏབ་ཀྱང་འགྲོ། དྲིན་
གཟོ་མ་བྱས་ན་རྒྱ་ཆེན་སྤྱོད་བརྒྱུད་དང་ཟབ་མོ་ལྟ་བརྒྱུད་ཀྱི་བླ་མ་ཐམས་ཅད་ཐུགས་ཁྲེལ། དེ་ཁྲེལ་ན་
དེའི་ནང་དུ་བླ་མ་སངས་རྒྱས་ཐམས་ཅད་འདུས་པས་དེ་ཐམས་ཅད་ཐུགས་ཁྲེལ། ཉན་རང་དགྲ་བཅོམ་
ལའང་དེ་རྣམས་ཐུགས་ཁྲེལ་ཐུགས་མ་ཁྲེལ་བ་མིན། འོ་ན་དྲིན་གཟོ་བ་ལ་སེམས་ཅན་ཐམས་ཅད་
སངས་རྒྱས་ཀྱི་ས་ལ་འགོད་དགོས་ན། དེའི་ནུས་པ་བདག་ལ་མེད་པས་ཇི་ལྟར་བྱེད་སྙམ་ན། དཀོན་
མཆོག་གསུམ་ལ་རྒྱབ་རྟེན་བཅོལ་ན་རིམ་གྱིས་རང་ཉིད་སངས་རྒྱས་ཐོབ་པའི་དུས་ཤིག་འོང་། དེ་བྱུང་
ན་སེམས་ཅན་ཐམས་ཅད་ཀྱིས་ཚོགས་བསག་སྒྲིབ་སྦྱོང་བྱས་པ་ལ་བསྒུགས་ནས་རིམ་གྱིས་སེམས་ཅན་
ཐམས་ཅད་ལ་རང་རང་གི་དབང་པོ་དང་འཚམས་པའི་ཆོས་བཤད་ནས་སངས་རྒྱས་ཀྱི་ས་ལ་འགོད་
ཐུབ་ཡོང་། དུས་གཅིག་ལ་སུས་ཀྱང་སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་མི་ཐུབ།
སེམས་ཅན་ཐམས་ཅད་ཀྱི་ངོས་ནས་ཚོགས་བསག་སྒྲིབ་སྦྱོང་ལ་མ་བལྟོས་པར་སྟོན་པ་ཤཱཀྱ་ཐུབ་པས་
ཀྱང་སངས་རྒྱས་ཀྱི་ས་ལ་འགོད་མི་ཐུབ། དེ་ཐུབ་ན་ངེད་རང་ཚོ་སངས་རྒྱས་ཚར། འཁོར་བར་འཇོག་
དོགས་མེད། དེས་ན་སེམས་ཅན་ཐམས་ཅད་ལ་གནས་སྐབས་སུ་གང་ཕན་དང་། ཕུགས་སུ་སངས་
རྒྱས་ཀྱི་ས་ལ་འགོད་དགོས་སྙམ་དུ་དྲིན་གཟོ་བསྒོམ། །
- 505 -



-''ཀ
་ -
---
--
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ,
དེ་ནས་བྱམས་པ་སྒོམ་པ་ནི། དམིགས་པ་ནི། སེམས་ཅན་ཐམས་ཅད་ལ་དམིགས་ནས། རྣམ་པ་
ནི་བདེ་བ་དང་ལྡན་འདོད་ཀྱི་རྣམ་པ་ཅན་ཏེ། དེ་ཡང་བདག་གི་མ་རྒན་འདི་རྣམས་ལ་ཟག་བཅས་ཀྱི་
བདེ་བ་ཙམ་ཡང་མི་འདུག་ན་ཟག་མེད་ཀྱི་བདེ་བ་ག་ལ་ཡོད་དེ། ཟག་མེད་ཀྱི་བདེ་བ་ནི་ལམ་གྱིས་
བསྒྲུབ་དགོས་ན། འདི་རྣམས་ཀྱི་རྒྱུད་ལ་ལམ་སྐྱེ་མ་མྱོང་བས་ཟག་མེད་ཀྱི་བདེ་བ་མི་འདུག །དེས་ན་
འདི་རྣམས་བདེ་བ་དང་བདེ་བའི་རྒྱུ་ཐམས་ཅད་དང་ལྡན་ན་ཅི་མ་རུང་། ལྡན་པར་གྱུར་ཅིག །ལྡན་པ་
ཞིག་བདག་གིས་བྱའོ་སྙམ་དུ་བསམ། དེའི་ཚེ་སངས་རྒྱས་འཕགས་པའི་རྒྱུད་ཀྱི་ཟག་མེད་ཀྱི་བདེ་བ།
ཉན་རང་དགྲ་བཅོམ་གྱི་རྒྱུད་ཀྱི་ཟག་མེད་ཀྱི་བདེ་བ་སོགས། བདེ་བ་སྣ་ཚོགས་པ་ཡིད་ལ་བྱས་ཏེ། དེ་
རྣམས་དང་ལྡན་ན་ཅི་མ་རུང་སྙམ་པ་སོགས་སུ་བསྒོམ། །
དེ་ནས་སྙིང་རྗེ་ནི། དམིགས་པ་བྱམས་པ་དང་འདྲ་བ་ལ། རྣམ་པ་སྡུག་བསྔལ་དང་འབྲལ་འདོད་
ཀྱི་རྣམ་པ་ཅན་ཏེ། དེ་ཡང་སྐྱེས་བུ་ཆུང་ངུའི་སྐབས་ཀྱི་ངན་སོང་གི་སྡུག་བསྔལ། འབྲིང་གི་སྐབས་ཀྱི་སྐྱེ་
རྒ་ན་འཆི་སོགས་ཀྱི་སྡུག་བསྔལ་བརྒྱད། འདོད་ལྷ་དང་། ལྷ་མ་ཡིན་དང༌། ཁམས་གོང་མའི་སྡུག་
བསྔལ། སྡུག་བསྔལ་གསུམ་དང་རིགས་དྲུག་ཐུན་མོང་གི་སྡུག་བསྔལ་དྲུག་རྣམས་རང་ཐོག་ཏུ་བབས་
ན་མི་བཟོད་པའི་ཚུལ་ལ་དཔགས་ནས། བདག་གི་མ་རྒན་སེམས་ཅན་ཐམས་ཅད་སྡུག་བསྔལ་འདི་
དག་དང་བྲལ་ན་ཅི་མ་རུང༌། བྲལ་བ་གྱུར་ཅིག་བྲལ་བ་ཞིག་བདག་གིས་བྱའོ་སྙམ་དུ་བསྒོམ། །
དེ་གཉིས་ཀྱིས་དྲངས་པའི་ལྷག་བསམ་སྒོམ་ཚུལ་ནི། ཀྱེ་མ་བདག་གི་མ་རྒན་སེམས་ཅན་འདི་
རྣམས་བདེ་བ་ལ་སྦྱོར་བ་དང་། སྡུག་བསྔལ་ལས་ཐར་པར་བྱེད་པའི་ཁུར་དེ་ཡང་བདག་གི་འཁྱེར་རོ་
སྙམ་སྟེ། མ་རྒན་སེམས་ཅན་འདི་རྣམས་ཐམས་ཅད་བདེ་བ་དང་ལྡན་པ་ཞིག་བདག་གིས་བྱའོ། །མ་
རྒན་སེམས་ཅན་འདི་ཐམས་ཅད་སྡུག་བསྔལ་དང་བྲལ་བ་ཞིག་བདག་གིས་བྱའོ་སྙམ་དུ་བསམ། འདི་
དག་གི་སྐབས་སུ་མ་རྒན་གསུང་པ་ནི་ན་ཚོད་རྒན་པའི་དོན་མིན་གྱི་མ་ཡང་ཡང་བྱས་པའི་དོན་ཡིན་
གསུངས། ལྷག་བསམ་གྱི་སྐབས་སུ་སངས་རྒྱས་བྱང་སེམས་སུ་ལའང་རོགས་མི་འཚོལ་བར། རང་
གཅིག་པུས་སེམས་ཅན་ཐམས་ཅད་བདེ་བ་ལ་སྦྱོར་བ་དང་སྡུག་བསྔལ་དང་བྲལ་བ་ཞིག་མི་བྱེད་རེ་ཟེར་
ནས་མནའ་ཐོན་པའི་ཡིད་ངོ་ན་ཐག་ཆོད་དགོས་གསུངས། དེ་ཡན་ཆད་གཞན་དོན་དོན་གཉེར་ལ་བློ་
སྦྱོང་བ། དེ་ལྟ་བུ་ཞིག་བྱུང་ཡང་རྟོགས་པ་ནི་ནམ་མཁའ་དང་མཉམ། ཐེག་པ་ཆེན་པོའི་རིགས་ཀྱི་ནུས་
པ་རྒྱས། བསོད་ནམས་རྒྱ་ཆེ་སྟེ། ཐེག་པ་ཆེན་པོའི་ལམ་སྣ་ནི་མ་ཟིན། །
-506 -



» ༄༅། །བླ་མའི་མན་ངག་སྐྱེས་བུ་ཆེན་པོའི་སྐོར། །ཐ༽
དེ་ནས་བྱང་ཆུབ་དོན་གཉེར་ནི། དེ་ལྟར་སེམས་ཅན་ཐམས་ཅད་བདེ་བ་ལ་སྦྱོར་བ་དང་། སྡུག་
བསྔལ་ལས་སྒྲོལ་བར་ཁས་ནི་བླངས། དེའི་ནུས་པ་ཡོད་དམ་མེད་སྙམ་དུ་བསམས་པ་ན། ད་ལྟའི་
གནས་སྐབས་སུ་ནི་སེམས་ཅན་ཐམས་ཅད་པར་ཞོག །སེམས་ཅན་གཅིག་གི་དོན་ཡང་ནུས་པ་མི་འདུག །ད་
དེ་ལྟ་བུའི་ནུས་པ་སུ་ལ་ཡོད་སྙམ་དུ་བསམ་པ་ན། མདུན་གྱི་ནམ་མཁར་ཚོགས་ཞིང་གསལ་བཏབ་ནས་
སྔར་སྐྱབས་འགྲོའི་སྐབས་ལྟར། ཁྱོད་སྐུ་མཚན་གྱིས་སྤྲས་གྱུར་པ། །ཞེས་སོགས་ཐུབ་པའི་དབང་པོའི་
སྐུ་གསུང་ཐུགས་འཕྲིན་ལས་དང་བཅས་པའི་ཡོན་ཏན་སྟོན་པའི་ལུང་རྣམས་ཀྱི་དོན་ལ་དཔྱད་པས་ཁོང་
སྐྱོན་གྱི་རིགས་མཐའ་དག་ཟད། ཡོན་ཏན་གྱི་རིགས་མཐའ་དག་རྫོགས་པས་སྐུ་ལས་འོད་ཟེར་རེ་རེ་
ཙམ་སྤྲོས་པས་ཀྱང་སེམས་ཅན་དཔག་མེད་སངས་རྒྱས་ཀྱི་ས་ལ་འགོད་ནུས། སེམས་ཅན་གྲངས་མེད་
པ་བཞིན་དུ། སྐུ་ཡང་གྲངས་མང་བར་སྟོན་ནུས་སེམས་ཅན་གྲངས་མང་བ་ལྟར་གསུང་རེ་རེས་ཀྱང་
སེམས་ཅན་དཔག་མེད་ཀྱི་དོན་བྱེད་ནུས། སེམས་ཅན་རྒྱ་ཆེ་བ་ལྟར་ཁོང་གི་མཁྱེན་པ་ཡང་རྒྱ་ཆེ། ཁོང་
གི་གོ་འཕང་དེ་ཐོབ་ན་ནུས་པར་འདུག་སྙམ་དུ་བསམ། དེ་ཙམ་མ་བྱུང་ཡང་། སྐབས་གསུམ་པ་ལས།
ཁྱོད་ཀྱི་སྐུ་གསུང་ཐུགས་ཀྱི་གསང་བ་ཡི། །ཞེས་སོགས་ཀྱི་དོན་ལྟར་སངས་རྒྱས་ཀྱི་སྐུ་གསུང་ཐུགས་ཀྱི་
ཡོན་ཏན་ལ་ངེས་པ་དྲངས་ནས། བདག་གི་ལུས་འདི་སངས་རྒྱས་ཀྱི་སྐུ་ལྟ་བུ། ངག་འདི་ཡང་སངས་
རྒྱས་ཀྱི་གསུང་ཚངས་པའི་དབྱངས་ལྟ་བུ། སེམས་འདི་སངས་རྒྱས་ཀྱི་ཐུགས་རྒྱུད་ཀྱི་རྣམ་མཁྱེན་ལྟ་
བུར་གྱུར་སོང་ན། སེམས་ཅན་ཐམས་ཅད་འདྲེན་པ་ལ་དཀའ་ལས་མི་འདུག་སྙམ་ནས། སེམས་ཅན་
ཐམས་ཅད་སྡུག་བསྔལ་གྱིས་མནར་བ་མ་བཟོད་ནས་སངས་རྒྱས་ཐོབ་འདོད་གཏིང་ཐག་པ་ནས་སྐྱེས་
པ་ན། ཐེག་པ་ཆེན་པོའི་ལམ་སྣ་ཟིན། གྲངས་མེད་གསུམ་གྱི་མགོ་རྩོམ་བདེན་རང་ཡིན་གསུངས།
དེས་ན་སྐྱེས་བུ་གསུམ་གྱི་ལམ་གྱི་རིམ་པའི་སྐབས་སུ་གཡས་བསྐོར་ནས་བཤད། གཡོན་བསྐོར་ནས་
བཤད་པ་དེ་བྱང་ཆུབ་སེམས་ཀྱི་ཐོག་ཏུ་ཐག་ཆོད་དགོས། དེ་མ་བྱུང་ན་ཉན་བཤད་བྱས་པ་ཐམས་ཅད་
དོན་མེད་ཡིན། དེས་ན་སེམས་བཟང་བ་རང་ཞིག་གི་གཞི་ཅི་ཚུགས་བྱེད་དགོས། སེམས་བཟང་པོ་བྱང་
ཆུབ་སེམས་ཀྱི་གཞི་གཅིག་ཚུགས་ན། སྤྱོད་འཇུག་ལས། བྱང་ཆུབ་སེམས་སྐྱེས་གྱུར་ན་སྐད་ཅིག་གིས། །
ཞེས་སོགས་ཀྱི་དོན་ལྟར། དམྱལ་བ། ཡི་དྭགས། དུད་འགྲོ་སོགས་ཇི་ལྟར་ཐབས་རྡུག་གཅིག་ཡིན་ཡང་
བྱང་ཆུབ་སེམས་དཔའ་ཡིན། ཉན་རང་དགྲ་བཅོམ་དང་ལྷ་མི་ཐམས་ཅད་ཀྱི་ཕྱག་ཐོབ། བཀའ་
གདམས་པ་རྣམས་ཀྱི་གསུང་ལས་ཀྱང་། ནད་དུ་མཛེ་ཕོག །མིག་ལོང་། གོས་ཧྲུལ་པོ་གྱོན། ལྟོ་ལམ་
- 507 -



ག;
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ..
ཟན་སློང་ཡང་། བྱང་ཆུབ་ཀྱི་སེམས་ཤིག་ཡོད་ན་དེ་སྐལ་བ་བཟང་གསུངས། དེ་ཐུགས་བདེན། གཞན་
གྱིས་བལྟས་ན། མཛེ་པོ་ཞིག་འདུག །ལོང་བ་ཞིག་འདུག་བསམ་ཡོང་སྟེ། ཁོང་གི་ཐུགས་ལ་བྱང་ཆུབ་
ཀྱི་སེམས་བསྒོམས་ནས་སྤྲོ་སིང་ངེ་ཡོད་པ་རེད་གསུང་། མདོར་ན་འདི་དག་འདྲ་དྲང་ཚད་རྒྱུད་ལ་མ་
སྐྱེས་ཀྱང་། རྒྱུད་ལ་སྐྱེ་བའི་རྒྱུར་དཀོན་མཆོག་ལ་མཆོད་པ་ཕུལ། རྗེས་སུ་ཡི་རང་རེ་བསྒོམས། མ་
འོངས་པ་ན་སྐྱེ་བའི་སྨོན་ལམ་རེ་བཏབ་ན་བཟང་དུ་འགྲོ། དེ་ལྟར་མ་བྱས་པར་སྣང་རུང་མེད་པར་སོང་
ན༑ མ་འོངས་པ་ན་ཡང་སྡུག་ཏུ་རང་འགྲོ། ད་ལྟ་ཐེག་པ་ཆེན་པོའི་ཆོས་དང་མཇལ། དེ་སྟོན་པའི་བླ་མ་
སངས་རྒྱས་དང་མཇལ་བའི་དུས་སུ་སྣང་རུང་མ་བྱས་པར་བཞག་པ་ཡིན་ཙ་ན། ཐེག་པ་ཆེན་པོའི་ཆོས་
ལ་བློ་དྲེད་དུ་སོང་ནས་སྡུག་ཏུ་རང་འགྲོ། དེས་ན་རང་གིས་རང་ལ་རང་བསྐུལ་དགོས། རང་གིས་རང་
ལ་མ་བསྐུལ་ན། བླ་མས་ཀྱང་བསྐུལ་མི་ཐུབ། ཁོ་ལྐོག་ཏུ་སྡིག་གསོག་མཁན་ཡིན་ཙ་ན། སུ་གང་གིས་
བསྐུལ་མི་ཐུབ། སངས་རྒྱས་ཀྱིས་ཀྱང་ཆོས་བཤད་ནས་བསྐུལ་བ་ལས་བསྐུལ་ཐབས་གཞན་མེད།
ཐུབ་རྣམས་སྡིག་པ་ཆུ་ཡིས་མི་འཁྲུ་ཞིང་། །འགྲོ་བའི་སྡུག་བསྔལ་ཕྱག་གིས་མི་སེལ་ལ། །ཉིད་ཀྱི་རྟོགས་
པ་གཞན་ལ་སྤོ་མིན་ཏེ། །ཆོས་ཉིད་བདེན་པ་བསྟན་པས་གྲོལ་བར་མཛད། །ཅེས་གསུངས་པ་ཡིན།
འདི་གདམས་ངག་རང་ཡིན། རང་གིས་ཉམས་ལེན་མ་བྱས་ན། སངས་རྒྱས་ཀྱིས་ཆུ་བུམ་པ་གང་མགོ་
ཐོག་ཏུ་བླུགས་པས། ངེད་རང་ཚོའི་རྒྱུད་ཀྱི་སྡིག་པ་འདག་མི་ཉན། ཚེར་མ་འདོན་པ་ལྟར་སངས་རྒྱས་ཀྱི་
ཕྱག་གིས་ངེད་རང་ཚོའི་རྒྱུད་ཀྱི་སྡུག་བསྔལ་སེལ་མི་ཐུབ། སྐྱེས་བུའི་ལག་པ་གཡས་གཡོན་སྤོ་བ་ལྟར།
ཁོང་གི་ཐུགས་རྒྱུད་ཀྱི་རྣམ་མཁྱེན་ངེད་རང་ཚོའི་རྒྱུད་ལ་སྤོ་མི་ཉན་གསུངས་སོ། །
རང་ལ་གཅེས་པར་འཛིན་པའི་བློ་དོར་ནས། །གནོད་ལན་ཕན་པས་འཇལ་བའི་ལྡེ་མིག་གིས། །དོན་
གཉིས་ལྷུན་གྱིས་གྲུབ་པའི་ཕན་བདེའི་སྒོ། །གཅིག་ཅར་འབྱེད་མཛད་བླ་མར་གུས་ཕྱག་འཚལ། །རྒྱལ་
བའི་སྲས་པོ་ཞི་བ་ལྷའི་གཞུང་ལ་བརྟེན་ནས། བདག་གཞན་བརྗེ་བའི་བྱང་ཆུབ་ཀྱི་སེམས་སྒོམ་ཚུལ་ནི།
སྦྱོར་བའི་ཆོས་དྲུག་སྔོན་དུ་བཏང་ནས། སྐྱེས་བུ་ཆུང་འབྲིང་གི་དམིགས་རྣམ་རྒྱས་བསྡུས་གང་རུང་
ལེགས་པར་བསྐྱངས་ཏེ། གནས་ཁང་རྒྱ་ཆེ་རུ་ཡང་མ་སོང་ཆུང་དུ་ཡང་མ་སོང་བར་རྣལ་འབྱོར་པ་རང་
གིས་དཔྱད་སྒོམ་གྱི་ཡིད་ངོ་ན། སེམས་ཅན་ཐམས་ཅད་ཀྱིས་མིའི་རྟེན་ལ་རང་གི་མ་བྱས་པའི་གནས་
སྐབས་གསལ་བཏབ་ནས། ད་དེའི་ནང་ནས་ཚེ་འདི་ལ་བལྟོས་པའི་བར་མ་ཞིག་ལ་དམིགས་ནས་བཏང་
སྙོམས་བསྒོམ་པ་སོགས་དྲིན་གཟོའི་བར་མན་ངག་བདུན་གྱི་སྐབས་ལྟར་ལ། དྲིན་གཟོའི་སྟེང་དུ།
-508 -



༄༅། །བླ་མའི་མན་ངག་སྐྱེས་བུ་ཆེན་པོའི་སྐོར། །(a) .
---
1=-
-
--
--
--
-
སེམས་ཅན་ཐམས་ཅད་ལ་རང་གི་བདེ་དགེ་ཐམས་ཅད་བཏང་བས་བྱམས་པ་ཚང་། སེམས་ཅན་ཐམས་
ཅད་ཀྱི་སྡིག་སྒྲིབ་ཐམས་ཅད་རང་ལ་བླངས་པས་སྙིང་རྗེ་ཚང་བས། གཏོང་ལེན་ལ་མན་ངག་བདུན་
ཁྲིག་གེ་ཚང་བ་ཡིན་གསུང་། དེ་ཡང་གཏོང་ལེན་གྱི་ཁུངས་ནི་མཛའ་བོའི་བུ་མོ་དང་། དམྱལ་བའི་ཤིང་
རྟ་འདྲེན་པའི་གྱད་ལ་བྱེད་གསུངས་ནས་དེའི་ལོ་རྒྱུས་རྒྱས་པར་གསུངས། གདམས་ངག་འདི་བླ་མ་གང་
ལས་བརྒྱུད་པ་ནི། ཇོ་བོ་ཆེན་པོས་བླ་མ་གསེར་གླིང་པ་ཆོས་ཀྱི་གྲགས་པ་ལ་ཞུས། ཇོ་བོས་འབྲོམ་སྟོན་
པ་ལ་གནང་། དེས་པོ་ཏོ་བ་ལ། དེས་ཤ་ར་བ་ལ། དེས་འཆད་ཁ་བ་ལ་གསུངས། འཆད་ཁ་བས་
གདམས་ངག་འདི་མ་གསན་གོང་དུ། པུ་ཏི་བརྒྱ་ཙམ་ཐུགས་ལ་མངའ་ཡང་། འཚང་རྒྱ་བའི་ཆོས་ཤིག་
གཞན་ན་ཡོད་སྙམ་ནས་ཐུགས་མ་ཁེངས་པ་ལ། བློ་སྦྱོང་ཚིག་རྐང་བརྒྱད་མའི། ཁྱེ་དང་རྒྱལ་ཁ་གཞན་
ལ་བྱིན། །གྱོང་དང་བུབ་ཁ་རང་གིས་ལེན། །ཟེར་བ་དེ་གཟིགས་ནས་རིམ་གྱིས་རྩད་བཅད་པས། ཤ་ར་
བ་ལ་གདམས་ངག་དེ་ཡོད་པར་ཤེས་ནས། དེ་ལ་འདི་གསན་པས་ཐུགས་ཚིམ། ཐུགས་ཉམས་སུ་
བསྟར་བས་ལས་དང་པོ་བ་ནས་བདག་འཛིན་སྤངས་པ་ཞིག་བྱུང་ཞིང་། ཁོང་ཡན་ཆད་དུ་གདམས་ངག་
འདི་ལྐོག་ཆོས་སུ་མཛད་པ་ལ། ཁོང་གི་ཉེ་གནས་གཤིས་ངན་པ་ཞིག་ཡོད་པ་ན་བ་ན། ཁོང་གི་ཉེ་གནས་
དེས་ཅི་བྱེད་ཅིང་ཡོད་དགོངས་ཏེ་ལྐོག་ནས་གཟིགས་པས། ཉེ་གནས་ཀྱིས། བླ་མས་འདི་ཙུག་མཛད་པ་
ཡིན་སྙམ་ནས་གཏོང་ལེན་བསྒོམ་པ་གཟིགས་པས། འདིས་འོང་དང་འདིས་མི་འོང་གི་ཚོད་ཤེས་པ་མི་
འདུག་གསུངས་ནས། ཚོགས་སུ་གསུངས་པས་དེའི་ཕྱག་ལེན་ད་ལྟའི་བར་གནས་པ་ཡིན་གསུངས་ཏེ།
འཆད་ཁ་བས་ཤ་ར་བ་ལ་འདི་རྩད་བཅད་ཚུལ་དང་། ཞུས་ནས་ཉམས་སུ་བླངས་ཚུལ་རྒྱས་པར་གསུངས།
འཆི་ནད་དྲག་པོས་ཐེབས་ནས་བྱ་ཐབས་ཟད་པ་ན། ངེད་རང་ཚོ་ལ་གནས་ཀྱིས་མ་བྱུང་བ་འདྲ་མོ།
གྲོགས་ཀྱིས་མ་བྱུང་བ་འདྲ་མོ། བླ་མས་མ་བྱུང་བ་འདྲ་མོ། སྨན་པས་མ་བྱུང་བ་འདྲ་མོ། ནད་གཡོག་
གིས་མ་བྱུང་བ་འདྲ་མོ་ཡོང་སྟེ་དེ་ཚོ་ལ་ལེ་ལན་འདེད་རྒྱུ་ཅང་མེད། ན་ཚ་དེ་ཚོས་ནི་མ་བཏང་། དེ་ཚོ་ལ་
ལེ་ལན་བདས་ནས་ཁོང་ཁྲོ་སྐྱེས་ཏེ། ད་མ་བྱུང་། དེའི་གོང་དུ་གནས་འདི་ན་མ་བསྡད་ན་དགའ་མོ་འོང་
བ་ཡོད་པས། གནས་འདི་ན་བསྡད་པས་ལན་སྙམ་ན། གནས་དེ་ན་བསྡད་ནས་བསགས་པའི་དགེ་རྩ་
ཐམས་ཅད་འཇོམས། ཁོང་ཁྲོ་བྱས་པས་དགེ་རྩ་ཐམས་ཅད་ལ་ཕྱགས་ཤིང་བརྒྱབ་ནས་འགྲོ་ས་དམྱལ་
བ་ལས་མེད། དེ་ལྟ་བུའི་ཚེ་རང་གི་སྔར་བྱས་ཀྱི་ལས་བཟང་པོའི་འབྲས་བུ་ཟད་པའི་དབང་གིས། སྔར་
གྱི་གྲོགས་སྙིང་ཉེ་བ་རྣམས་ཀྱང་འཁོར་མི་འདོད་པ་ཞིག་ཡོང་། དེ་ཡི་ཚེ་རང་གིས་རང་ལ་ལབས་ནས།
དུ09 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
འོ་ནད་གཡོག་གིས་ཕན་ན། སེམས་ཅན་ཐམས་ཅད་ཀྱིས་ཁྱོད་ཀྱི་ནད་གཡོག་མ་བྱས་པ་སུ་ཡོད། ཁྱོད་
ལ་ན་མི་དགོས་པ་དང་འཆི་མི་དགོས་པ་ཞིག་བྱུང་ངམ། བརྒྱ་བྱིན་དང་ཚངས་པ་སོགས་སུ་སྐྱེས་ནས་
མཐུན་རྐྱེན་འཛོམ་པ་ཇི་ཙམ་བྱས། ཁྱོད་ལ་ཕན་པ་ཅང་བྱུང་ངམ་ཟེར་ནས་རྐྱེན་ངན་ཅི་བྱུང་ཡང་རང་གི་
ལས་ངན་པའི་འབྲས་བུར་ཤེས་པར་བྱས་ཏེ། ལས་འབྲས་མི་བསླུ་བའི་ཚུལ་བསམ་ནས། འཆད་ཁ་
བའི་ཉེ་གནས་ལྟར་གཏོང་ལེན་བསྒོམ་པ་མན་ངག་ཡིན། དགེ་བཤེས་འཆད་ཁ་བ་དེ་ཉིད་ཀྱིས་མཛེ་
ནད་ཅན་མང་པོ་ལ་གཏོང་ལེན་གྱི་གདམས་ངག་བསྟན་པས་མཛེ་ནད་དྲག་པ་མང་དུ་བྱུང་སྟེ། གདམས་
ངག་འདི་བ་འཆད་ཁ་བའི་མཛེ་ཆོས་སུ་ཡང་གྲགས། དེ་ལྟ་བུའི་གཏོང་ལེན་བསྒོམ་པའི་སྔོན་དུ་རང་
གཅེས་འཛིན་གྱི་སྐྱོན་དང་། གཞན་གཅེས་འཛིན་གྱི་ཡོན་ཏན་བསམ་པ་ལ། སྤྱོད་འཇུག་ལས། གང་
ཞིག་བདག་དང་གཞན་རྣམས་ནི། །མྱུར་དུ་བསྐྱབ་པར་འདོད་པ་དེས། །བདག་དང་གཞན་དུ་བརྗེ་བྱ་
བ༑ ༑གསང་བའི་དམ་པ་སྤྱད་པར་བྱ། །ཞེས་པའི་གསང་བའི་དམ་པ་ཞེས་པ་ནི། བདག་གཞན་བརྗེ་
བའི་སྐོར་འདི། ཐེག་ཆེན་གྱི་སྡེ་སྣོད་ཐམས་ཅད་ལས་མི་འབྱུང་ཞིང་། བྱང་སེམས་ཀྱང་དབང་རྣོན་མ་
གཏོགས་པ་ལ་མི་སྟོན་པས་གསང་བའི་དམ་པ་གསུང་བ་ཡིན། འཇིག་རྟེན་བདེ་བ་ཇི་སྙེད་པ། །དེ་ཀུན་
གཞན་བདེ་འདོད་ལས་བྱུང་། །འཇིག་རྟེན་སྡུག་བསྔལ་ཇི་སྙེད་པ། །དེ་ཀུན་བདག་བདེ་འདོད་ལས་
བྱུང་༑ ༑མང་དུ་བཤད་ལྟ་ཅི་དགོས་ཏེ། །བྱིས་པ་རང་གི་དོན་བྱེད་དང༌། །ཐུབ་པ་གཞན་གྱི་དོན་མཛད་
པ༑ ༑འདི་གཉིས་ཀྱི་ནི་ཁྱད་པར་ལྟོས། །བདག་བདེ་གཞན་གྱི་སྡུག་བསྔལ་དག །ཡང་དག་བརྗེ་བར་
མ་བྱས་ན། །སངས་རྒྱས་ཉིད་དུ་མི་འགྲུབ་ཅིང་། །འཁོར་བ་ན་ཡང་བདེ་བ་མེད། །ཅེས་གསུངས་པའི་
དོན་ནི་སེམས་ཅན་ལ་གནོད་འཚེ་སྤངས་ན། གཤིན་རྗེ་ཆོས་ཀྱི་རྒྱལ་པོ་མགུ་ནས་བདེ་འགྲོར་གཏོང་
ཞིང་༑ ལྷ་མིའི་ལུས་འཐོབ། གཞན་གྱིས་གནོད་འཚེ་མེད། སེམས་ཅན་གྱི་སྲོག་བཅད་ཅིང་། གནོད་
འཚེ་བྱས་ན་གཤིན་རྗེ་ཁྲོས་ནས་དམྱལ་བར་གཏོང་། དམྱལ་སྲུང་རྣམས་ཀྱིས་སྲོག་གཅོད། སེམས་ཅན་
ལ་སྦྱིན་པ་བཏང་ན་ལོངས་སྤྱོད་ཕུན་སུམ་ཚོགས་པར་འོང་། སེར་སྣ་བྱས་ན་ཡི་དྭགས་སུ་སྐྱེ་བ་སོགས།
མདོར་ན་རང་ལ་སྐྱེས་རབས་ཐམས་ཅད་དུ་མི་འདོད་པ་ཅི་བྱུང་བ་ཐམས་ཅད་སེམས་ཅན་གྱི་སྲོག་བཅད་
པ་དང་། སེམས་ཅན་གྱི་ཆས་ཀ་མ་བྱིན་པར་བླངས་པ་དང་། སེམས་ཅན་ལ་མི་ཚངས་པར་སྤྱད་པ་དང་།
སེམས་ཅན་ལ་རྫུན་སྨྲས་པ་སོགས་སེམས་ཅན་ལ་གནོད་པ་བྱས་པའི་འབྲས་བུ་དང་། ཕན་བདེ་ཅི་བྱུང་
ཐམས་ཅད་སེམས་ཅན་གྱི་སྲོག་མ་བཅད་པ་སོགས། སེམས་ཅན་ལ་ཕན་པའི་འབྲས་བུ་ཡིན། འོག་མ་
བཅས་
- དུ10 -



» ༄༅། །བླ་མའི་མན་ངག་སྐྱེས་བུ་ཆེན་པོའི་སྐོར། །༼༧༽
གི་ན། གཤིན་རྗེ་དང་དམྱལ་སྲུང་རྣམས་ཁྲོས་པ་ཡང་། སེམས་ཅན་ལ་གནོད་འཚེ་བྱེད་མཁན་ལ་ཁྲོས།
ཕན་འདོགས་མཁན་ལ་མ་ཁྲོས། རྒྱལ་བ་སྲས་བཅས་རྣམས་ཀྱིའང་ཡུམ་ཆེན་མོ་ཡིན་པས། ཁོང་རྣམས་
ཀྱང་སེམས་ཅན་ལ་ཕན་འདོགས་པ་ལ་དགྱེས། གནོད་པ་སྐྱེལ་བ་ལ་མི་དགྱེས། དེ་ན་རང་གི་སེམས་
ཅན་ཐམས་ཅད་ལ་གུས་པོ་བྱས་ཏེ་མཆོད་ན། སེམས་ཅན་ཐམས་ཅད་ཀྱིས་ཀྱང་རང་ལ་གུས་པོ་བྱས་
ནས་མཆོད་པ་བྱེད་དེ། ཅི་འདྲ་བ་ཡི་ལས་བྱས་པ། །འབྲས་བུ་དེ་འདྲ་ཐོབ་པར་འགྱུར། །ཞེས་གསུངས་
པ་ཡིན། མིག་གི་བལྟས་པས་ཀྱང་ཤེས་པར་འདུག་སྟེ། དཔེར་ན། སྡེ་དཔོན་ཡུལ་མི་ཐམས་ཅད་ལ་
གནོད་པ་ཞིག་བྱུང་ན། འབངས་ཐམས་ཅད་ཀྱིས་དེ་ལ་གནོད་ཅི་འཁྱོལ་བྱེད། དེ་མེད་ན་དགའ་བ་
དཔག་མེད་བྱེད། ཡུལ་མི་ཐམས་ཅད་ལ་བྱམས་པའི་སྡེ་དཔོན་ཞིག་བྱུང་ན། དེ་ལ་གུས་ཤིང་ཕན་ཅི་
ཐོགས་བྱེད། དེ་བཞག་སོང་ན་ཐབས་སྣ་ཚོགས་ཀྱིས་ཡུལ་དཔོན་དུ་ཞུ་བར་འདུག་པ་དེ་ཡིན། ངེད་རང་
ཚོ་གནས་སྐབས་སུ་རི་ཁྲོད་གཅིག་ཏུ་འདུག་ནའང་། སེམས་ཅན་ལ་བརྟེན་ནས་འདུག་དགོས་ཏེ། གོས་
ཤིག་གྱོན་ནའང་སེམས་ཅན་གྱི་སྤྱ། ཟས་ཤིག་ཟ་ནའང་སེམས་ཅན་ལ་བརྟེན་པའི་ཟས། གནས་ཁང་
ཞིག་ཏུ་འདུག་ནའང་སེམས་ཅན་གྱིས་ལས་བྱས་པའི་གནས་ཡིན། ད་ལྟ་ངེད་རང་རྣམས་ཞིང་ལག་
མཐིལ་ཙམ་ཞིག་མ་བཏབ། ཚོང་སྨན་ཙེ་ཁ་གང་མི་བརྒྱབ་པར་རི་ཁྲོད་དུ་འབོལ་ལེ་ཤིག་གེ་ཡོང་བ་འདི་
སེམས་ཅན་གྱི་ཐུགས་རྗེ་ཡིན། བསམ་མནོ་མ་བཏང་བས་ངེད་རང་ཚོ་ལ་ད་ལྟ་ཐུགས་དམ་མ་བྱུང་བ་
ཐམས་ཅད་སེམས་ཅན་གྱིས་མ་བྱུང་བ་འདྲ་མོ། གྲོགས་སོགས་ལ་ལེ་ལན་འདེད་རྒྱུ་མང་པོ་འདུག་སྟེ།
དེས་མི་འོང་རང་གི་སྐྱབས་ཐམས་ཅད་ཀྱང་སེམས་ཅན་ལ་གུས་པོ་མཛད་ནས་གོ་འཕང་མཆོག་ཐོབ་པ་
ཡིན༑ རང་ཡང་ས་ལམ་གྱི་རྟོགས་པ་གང་འདྲ་ཞིག་རྫོ་གས་ཀྱང་། སེམས་ཅན་ལ་བརྟེན་ནས་རྫོགས་
དགོས་པས། སེམས་ཅན་སྤྱི་བོར་ཁུར་ནས་གུས་པོ་མི་བྱེད་ཀ་མེད་ཡིན། དགེ་བཤེས་འབྲོམ་གྱི་ཞལ་
ནས༑ སེམས་ཅན་གྱི་ནང་ན་བྱང་ཆུབ་སེམས་དཔའ་ལས་དབང་ཆུང་བ་མེད། དམྱལ་བ་པ་རྣམས་ཡིན་
ཏེ་ཡང་། ངས་མ་ལན་ཟེར་པ་སྲིད། བྱང་ཆུབ་སེམས་དཔའ་ལ་དེ་ཙམ་ཡང་ཟེར་ས་མེད་གསུང་ཞིང་།
རྒྱལ་སྲས་བཀའ་འབུམ་ལས། ང་རྒྱལ་སྦྲང་བུའི་གཤོག་རྒྱང་གིས། །འཁོས་མེད་བློ་འཕང་མ་བསྟོད་
པར༑ ༑སེམས་ཅན་ཡིད་བཞིན་ནོར་བུ་རྣམས། །གུས་པས་སྤྱི་བོར་ལོངས་ཤིག་ཨང་། །གསུང་པ་ཡིན།
རང་གིས་གུས་པོ་བྱས་ཏེ་མཆོད་ན། རང་གི་ཚོགས་རྫོགས་པའི་ཞིང་དུ་སེམས་ཅན་དང་སངས་རྒྱས་
མཉམ། ཡོན་ཏན་གྱི་ངོས་ནས་སེམས་ཅན་ཐམས་ཅད་ཁ་ལོག་ཀྱང་། སངས་རྒྱས་ཀྱི་བ་སྤུའི་བུ་ག་
- དུu -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ,
གཅིག་ལའང་མི་སླེབ་སྟེ། སྤྱོད་འཇུག་ལས། སེམས་ཅན་རྣམས་དང་རྒྱལ་བ་ལས། །སངས་རྒྱས་ཆོས་
འགྲུབ་འདྲ་བ་ལ། །རྒྱལ་ལ་གུས་བྱེད་དེ་བཞིན་དུ། །སེམས་ཅན་ལ་མིན་ཅི་ཡི་ཚུལ། །ཞེས་དང་། བླ་མ་
མཆོད་པ་ལས། རང་ཉིད་གཅེས་འཛིན་རྒུད་པ་ཀུན་གྱི་སྒོ། །མ་རྣམས་གཅེས་འཛིན་ཡོན་ཏན་ཀུན་གྱི་
གཞི༑ ༑ཞེས་གསུངས་པ་ཡིན། མདོར་ན། ཐུབ་པའི་དབང་པོས་རང་ཡལ་བར་དོར། སེམས་ཅན་
ཐམས་ཅད་གཅེས་པར་བཟུང་ནས་སེམས་ཅན་ཐམས་ཅད་ཀྱི་དོན་བསྒྲུབས་པས། ཆེས་སྔ་བར་སངས་
རྒྱས་ནས་རང་གཞན་གྱི་དོན་ཕུན་སུམ་ཚོགས་པར་བྱུང་འདུག །ངས་ཀྱང་རང་ཡལ་བར་དོར་ནས་
གཞན་གཅེས་པར་བཟུང་ན། ཆེས་སྔ་བར་སངས་རྒྱས་ནས་རང་གཞན་གྱི་དོན་ཕུན་སུམ་ཚོགས་པར་
འགྱུར་བ་ལ། དེ་ལྟར་མ་བྱས་པས་མཐའ་མེད་ཀྱི་འཁོར་བ་འདིར་འཁོར་ཏེ། དཀའ་ལ་དོན་མེད་པས་
དུས་འདས་འདུག་སྙམ་དུ་བསམ། དེ་ཡང་ཐོག་མར་རང་རྒྱུད་ལ་བརྟགས་པ་ན། རང་གཅེས་པར་
འཛིན་ཅིང་། གཞན་ཡལ་བར་འདོར་བའི་བློ་ངང་ངམ་ཤུགས་ཀྱིས་སྐྱེ་བས། དེའི་ཚེ་བཤད་མ་ཐག་པའི་
སྐྱོན་ཡོན་རྣམས་བསམ་སྟེ། རང་གཅེས་འཛིན་རྒུད་པ་ཀུན་གྱི་སྒོ་དང་། གཞན་གཅེས་འཛིན་ཡོན་ཏན་
ཀུན་གྱི་གཞིར་འདུག་ཅིང་། གཞན་གྱིས་རང་གཅེས་པར་བཟུང་ན་རང་དགའ་བ་བཞིན་དུ། རང་གིས་
ཀྱང་གཞན་གཅེས་པར་བཟུང་ན་གཞན་དགའ་བར་འདུག་པ་དང་། སེམས་ཅན་ཐམས་ཅད་ཀྱང་བདེ་
བ་འདོད་ཅིང་སྡུག་བསྔལ་མི་འདོད་པར་མཚུངས་པས། སྔར་རང་གཅེས་པར་འཛིན་པའི་ཚབ་ཏུ་གཞན་
གཅེས་པར་འཛིན། སྔར་གཞན་ཡལ་བར་དོར་བའི་ཚབ་ཏུ། ད་རང་ཡལ་བར་འདོར་གཏོང་སྙམ་དུ་
སྙིང་ཐག་པ་ནས་བསམ་སྟེ། གོམས་ན་བློ་གཉིས་གོ་ས་འཕོ་ཐུབ་པ་ལ་གོ་བ་ཆགས་པར་བྱས་ནས།
གཏོང་ལེན་གྱི་དམིགས་པ་དངོས་ལ་འཇུག་པ་ནི། བཏང་སྙོམས་བསྒོམས་པ་ནས་བཟུང་སེམས་ཅན་
ཐམས་ཅད་ཀྱིས་མིའི་རྟེན་ལ་རང་གི་མ་བྱས་པའི་གནས་སྐབས་གསལ་བཏབ་ནས། དེ་དམིགས་ཡུལ་
ནས་བུད་དེ་མ་བཏང་བའི་མུ་ནས། རང་གི་ཚེ་འདིའི་མ་མདུན་དུ་གསལ་བར་དམིགས་ནས། དེའི་སྣང་
ཚུལ་མཐའ་དག་གསལ་བཏབ་སྟེ། དེ་ལ་དམིགས་པའི་སྙིང་རྗེ་ཆེན་པོ་དང་བཅས་ཏེ། ལེན་པའི་གོ་
རིམ་རང་ནས་བརྩམ། །བྱ་བ་ཡིན་པས། ད་ནང་ཞོགས་ཁའི་ཐུན་ལྟ་བུ་ལ། དེ་རིང་གི་ཉི་མ་ལ་རང་ཐོག་
ཏུ་འབྱུང་རྒྱུའི་སྡུག་བསྔལ་ཐམས་ཅད་ཞོགས་ཁ་བླང་། རང་རྒྱུད་ཀྱི་བདེ་བ་ཐམས་ཅད་མ་ལ་བཏང་།
དེ་ནས་རིམ་གྱིས་ཞག་གཅིག་ལ་མྱོང་རྒྱུའི་སྡུག་བསྔལ་དང་། ཟླ་བ་དང་། ལོ་དང་། ཚེ་འདི་དང་། མ་
འོངས་སྐྱེས་རབས་ཐམས་ཅད་དུ་རང་ལ་འབྱུང་རྒྱུའི་སྡུག་བསྔལ་ཐམས་ཅད་ཞོགས་ཁའི་ཐུན་ལ་རང་
-512-



=
=
=
= --
，
-
-
--
-----，-
» ༄༅། །བླ་མའི་མན་ངག་སྐྱེས་བུ་ཆེན་པོའི་སྐོར། །༼ཐ༽
རྒྱུད་ལ་བླང་། བདེ་དགེ་ཐམས་ཅད་མ་ལ་གཏོང་སྟེ། འདི་ཐོག་མ་ནས་གཞན་གྱི་སྡུག་བསྔལ་བདག་ལ་
ལེན་པ་ལ་བློ་འགྲོ་དཀའ་བ་འདུག་ན་རིམ་གྱིས་བློ་གོམས་པའི་ཆེད་དུ་བྱེད་པ་ཡིན་གཞན་དུ་མ་བྱས་
ཀྱང་ཆོག་གསུངས། དེ་ནས་རང་གི་སྣ་བུག་གཡས་པ་ནས་རླུང་སངས་ཀྱིས་བུད་པ་དང་སྙམ་དུ་རང་
རྒྱུད་ཀྱི་ཟག་བཅས་ཀྱི་བདེ་དགེ་ཐམས་ཅད་འོད་དཀར་པོའི་རྣམ་པར་སོང་བ་མ་དེའི་སྣ་བུག་གཡོན་པ་
ནས་ཞུགས་པས་བདེ་བ་ཁྱད་པར་ཅན་དང་ལྡན་པར་བྱས་སོང་སྙམ་དུ་བསྒོམ། རླུང་ཚུར་བརྔུབ་པ་དང་
མཉམ་དུ་མ་དེའི་རྒྱུད་ཀྱི་སྡིག་སྒྲིབ་ཐམས་ཅད་དེའི་སྣ་བུག་གཡས་ནས་རླུང་གིས་དྲངས་ཏེ། སྐྱ་གྲིས་སྐུ་
བཞར་བའམ། སྐྱི་གྲིས་ཀོ་བ་བཞར་བ་བཞིན་དུ་ནག་ཕུང་ཕུང་བྱུང་ནས། རང་གི་སྣ་བུག་གཡོན་པ་
ནས་ཞུགས། དེ་ཡང་རང་གི་ལོགས་སུ་བཞག་པ་ལྟ་བུ་མ་ཡིན་པར། སྙིང་གི་ནང་དུ་ང་ང་སྙམ་པའི་
གཅེས་འཛིན་གྱི་མགོ་ཐོག་ཏུ་ཐིམ་སོང་སྙམ་དུ་བསམ། དེ་ལྟར་བྱེད་པའི་རྒྱུ་མཚན་ཅི་ཡིན་ན། གཅེས་
འཛིན་འདུལ་བ་ཡིན། གཅེས་འཛིན་གྱིས་ང་ན་དོགས། ང་ཤི་དོགས། ཁོ་ལ་དོགས་པ་མང་པོ་འདུག་
པས་ཁོས་མི་འདོད་པ་དེ་བྱས་ནས་ཁོ་ལ་ཕྱིན་ཁ་ལོག་བྱེད་རྒྱུ་ཡིན་གསུང་། དེ་ལྟར་མ་ལ་གཏོང་ལེན་
ཉེར་གཅིག་ཙམ་མམ། བརྒྱ་ཙམ་གང་མོས་བྱ། དེ་ནས་ཚེ་འདིའི་ཕ་དང་། ཉེ་དུ་གཞན་རྣམས་དང༌།
བར་མ་རྣམས་དང་། དགྲ་རྣམས་དང་། རིགས་དྲུག་གི་སེམས་ཅན་རྣམས་ལ་གཏོང་ལེན་བྱེད། དེའི་ཚེ་
རང་གི་སྣ་བུག་གཡས་པ་ནས་རླུང་ལ་འཁྲིལ་བའི་འོད་དཀར་པོའི་རྣམ་པ་ཅན་གྱི་བདེ་དགེ་སེམས་ཅན་
གྱི་གྲངས་དང་མཉམ་པ་རེ་རང་གི་སྣ་བུག་གཡས་པ་ནས་རླུང་ཕྱིར་འཕྲོས་པ་དང་། མཉམ་དུ་སེམས་
ཅན་རྣམས་ཀྱི་སྣ་བུག་གཡོན་པ་ནས་ཕར་གཏོང་། ཚུར་བརྔུབ་པ་དང་མཉམ་དུ་སེམས་ཅན་ཐམས་ཅད་
ཀྱི་རྒྱུད་ཀྱི་རྒྱུ་དུས་ཀྱི་སྡིག་པ། འབྲས་དུས་ཀྱི་སྡུག་བསྔལ་ཐམས་ཅད་སེམས་ཅན་རྣམས་ཀྱི་སྣ་བུག་
གཡས་པ་ནས་བྱུང་། རང་གི་སྣ་བུག་གཡོན་པ་ནས་ཞུགས། སྙིང་ནང་གི་གཅེས་འཛིན་གྱི་ཐོག་ཏུ་ཐིམ་
སོང་སྙམ་དུ་བསམ་ཞིང་། དེའི་མཐར་ལམ་གཏོང་བའི་དམིགས་པ་ནི། དགེ་བ་བཅུ་འབྲས་བུ་དང་
བཅས་པ་ཕར་གཏོང་། མི་དགེ་བ་བཅུ་འབྲས་བུ་དང་བཅས་པ་ཚུར་བླང་། བསླབ་པ་གསུམ་ཕར་
གཏོང་། རྩ་ཉོན་བཅུ་དང་ཉེ་ཉོན་ཉི་ཤུ་ཚུར་བླང་། ཉན་རང་རྣམས་ལ་ཐེག་པ་ཆེན་པོའི་ལམ་རྣམས་ཕར་
གཏོང་། ཤེས་སྒྲིབ་ཚུར་བླང་། བྱང་སེམས་ཚོགས་སྦྱོར་བ་རྣམས་ལ་མཐོང་ལམ་དང་། ས་དང་པོ་བ་ལ་
ས་གཉིས་པ་གཏོང་བ་ནས། ས་བཅུ་པ་བ་ལ་སངས་རྒྱས་ཀྱི་སའི་སྤངས་རྟོགས་ཀྱི་ཡོན་ཏན་ཐམས་ཅད་
ཕར་གཏོང་། མཐོང་སྤངས་དང་། སྒོམ་སྤངས་ཉོན་མོངས་དང་། ཤེས་སྒྲིབ་ཐམས་ཅད་རིམ་གྱིས་ཚུར་
- 513 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ -
- ཀཨས +E - - ---- -
-
བླང༑ མཐར་སེམས་ཅན་ཐམས་ཅད་སྤྲུལ་སྐུ་ཤཱཀྱ་ཐུབ་པ་ལྟ་བུ་འབའ་ཞིག་ཏུ་སོང་སྙམ་དུ་དེ་ལ་
དམིགས་པ་གཏད་ནས་དགའ་བ་བསྒོམ། རེས་འགའ་སེམས་ཅན་རེ་རེའི་མདུན་དུ་རང་གི་སྤྲུལ་པ་ཡང་
རེ་རེ་འདུག་པར་མོས་ནས་གཏོང་ལེན་གྱི་དམིགས་པ་དེ་རྣམས་བསྒོམ། དེ་ཡང་བླ་མ་ནི་སངས་རྒྱས་ཀྱི་
ཁོངས་སུ་འདུས་ཤིང་། སངས་རྒྱས་ནི་སྐྱོན་ཀུན་ཟད། ཡོན་ཏན་ཀུན་ལྡན་ཡིན་པས། བླ་མ་དང་སངས་
རྒྱས་ལ་ཚུར་ལེན་རྒྱུ་མེད། ཕར་གཏོང་རྒྱུ་ཡོད། རང་རྒྱུད་ཀྱི་བདེ་དགེ་ཐམས་ཅད་བླ་མའི་སྐུ་ཚེ་དང་
མཛད་འཕྲིན་རྒྱས་པའི་ཆེད་དུ་ཕུལ་བས་ཆོག །བླ་མའི་ཞབས་བརྟན་ནི་སློབ་མའི་ཚེ་སྒྲུབ་ཀྱི་མཆོག་
ཡིན་གསུང་། དེ་ནས་སྤྱི་བོའི་བླ་མ་ཐུབ་པའི་དབང་པོ་ལས་རང་འདྲ་གཉིས་པ་ཞིག་ཆད་ནས་རང་ལ་
ཐིམ་པས་རང་ཡང་ཐུབ་པའི་དབང་པོར་གྱུར་སོང་སྙམ་དུ་བསམ། རང་དང་སེམས་ཅན་ཐམས་ཅད་
ཐུབ་པའི་དབང་པོར་གསལ་བའི་ཐུགས་ཀར་མུ་ནེའི་སྔགས་བཀོད་ནས་བཟླས་པ་རེ་ཡང་བྱ། དེ་ནས་
སྣོད་ཐམས་ཅད་འོད་དུ་ཞུ་ནས་ཐུབ་པའི་དབང་པོ་རྣམས་ལ་ཐིམ། ཐུབ་པའི་དབང་པོ་རྣམས་ཀྱང་རང་
ལ་ཐིམ། རང་ཡང་འོད་སེར་པོ་ཕུབ་ཙམ་ཞིག་ཏུ་གྱུར། དེ་ཡང་ཆུང་དུ་སོང་ནས་མེ་ལོང་ཙམ་དང་། དེ་
ཡང་ཆུང་དུ་སོང་ནས་སེན་མོ་ཙམ་དང་། དེ་ཡང་ཆུང་དུ་སོང་ནས་ནམ་མཁའ་ལ་འཇའ་ཡལ་བ་བཞིན་དུ་
སོང་སྟེ། ལྟ་བ་དྲན་ནས་ལྟ་ཐོག་དུ་མཉམ་པར་བཞག་ནས་ཞི་ལྷག་ཟུང་འབྲེལ་གྱི་དམིགས་པ་སྐྱོང་ཞིང་།
རང་དང་སེམས་ཅན་ཐམས་ཅད་སྒྱུ་མ་ལྟ་བུར་ཤེས་པའི་སྒོ་ནས་གཏོང་ལེན་གྱི་དམིགས་རྣམ་བསྐྱངས་
པས་ཀྱང་། ཞི་ལྷག་ཟུང་འབྲེལ་གྱི་དམིགས་པ་བསྐྱངས་པར་འགྲོ་གསུང་། དེ་ལྟ་བུ་ལ་ཟླ་བ་ལོ་སོགས་
མདོར་ན་མྱོང་བ་མ་ཐོན་གྱི་བར་དུ་བསྒོམ་གསུང་། ཡང་རེས་འགའ་ནི་ཚ་དམྱལ་བ་རྣམས་ཀྱི་ཚ་བའི་
སྡུག་བསྔལ་རང་ལ་བླང་། རང་གི་བདེ་དགེ་རྣམས་དེ་དག་ལ་བཏང་བས་བདེ་བ་ཁྱད་པར་ཅན་དང་
ལྡན་པར་བསམ་ཞིང་། དེ་རྣམས་ཀྱི་གནས་ལྕགས་ཁང་མེ་འབར་བ་སོགས་གནས་མ་དག་པ་རྣམས་
ཀྱང་རང་ལ་བླངས་པས། གནས་དེ་རྣམས་དག་པའི་ཞིང་ཁམས་བདེ་བ་ཅན་ལྟ་བུར་གྱུར་སོང་སྙམ་དུ་
བསམ། དེ་བཞིན་དུ་གྲང་དམྱལ་བ་རྣམས་ཀྱི་གྲང་བའི་སྡུག་བསྔལ་དང་གནས་གངས་རིའི་སྦུབས་མུན་
ནག་མི་བཟད་པ་དང། ཡི་དྭགས་རྣམས་ཀྱི་བཀྲེས་སྐོམ་གྱི་སྡུག་བསྔལ་དང་། གནས་ཟངས་ཁོག་ཉི་
མས་ཚིག་པ་ལྟ་བུ། དུད་འགྲོ་རྣམས་ཀྱི་གཅིག་ལ་གཅིག་ཟ་དང་། གླེན་ལྐུགས་དང་། གཞན་དབང་དུ་
གྱུར་པའི་སྡུག་བསྔལ་སོགས་དང་། གནས་གླིང་བར་གྱི་མུན་པ་སོགས་དང་། མི་རྣམས་ཀྱི་སྐྱེ་རྒ་ན་འཆི་
སོགས་ཀྱི་སྡུག་བསྔལ་དང་། གནས་ངམ་གྲོག་སོགས་དང༌། ལྷ་མ་ཡིན་དང་། འདོད་ལྷ་རིགས་དྲུག་
- 514 -



(： ༄༅། །བླ་མའི་མན་ངག་སྐྱེས་བུ་ཆེན་པོའི་སྐོར། །ཐ༽
དང་༑ གཟུགས་གཟུགས་མེད་ཀྱི་ལྷ་རྣམས་ཀྱི་སྡུག་བསྔལ་རྣམས་དང་། གནས་མ་དག་པའི་སྐྱོན་ཡོད་
པ་ཐམས་ཅད་རང་ལ་བླང་། རང་གི་བདེ་དགེ་རྣམས་དེ་དག་ལ་བཏང་བས་དེ་རྣམས་བདེ་བ་ཁྱད་པར་
ཅན་དང་ལྡན་ཞིང་། གནས་རྣམས་དག་པའི་ཞིང་བདེ་བ་ཅན་ལྟ་བུར་གྱུར་སོང་སྙམ་དུ་བསམ་སྟེ། མི་
དགེ་བཅུ་དང་། ཉོན་མོངས་རྣམས་ཚུར་ལེན་པ་དང་། དགེ་བཅུ་དང་བསླབ་པ་གསུམ་ཕར་གཏོང་།
ཉན་རང་དང་བྱང་སེམས་ཚོགས་སྦྱོར་ནས་ས་བཅུ་པ་ལ་གནས་པའི་བྱང་སེམས་ཚུན་གྱི་སྒྲིབ་གཉིས་ཅི་
རིགས་པ་རང་ལ་བླང་། རང་རྒྱུད་ལ་ས་ལམ་གྱི་རྟོགས་པ་དེ་དང་དེ་ཡོད་པར་མོས་ནས་ཕར་བཏང་བས་
མཐར་སེམས་ཅན་ཐམས་ཅད་སངས་རྒྱས་པར་བསམ་སྟེ་སྡུག་བསྔལ་ཆེ་རིམ་ནས་གཏོང་ལེན་བསྒོམ།
རེས་འགའ་རང་ཐུབ་པའི་དབང་པོར་གསལ་བའི་སྐུ་ལས་འོད་ཟེར་དང་བདུད་རྩི་གྲང་བའི་རང་བཞིན་
ཅན་སྤྲོས། ཚ་དམྱལ་བ་རྣམས་ཀྱི་ཚ་བའི་སྡུག་བསྔལ་དང་ལྕགས་ཁང་མེ་འབར་བ་ཞི་བར་བྱས་ནས།
སྣོད་བཅུད་ཐམས་ཅད་བདེ་བ་ཅན་ལྟ་བུར་སྦྱངས། གྲང་དམྱལ་བ་རྣམས་ལ་འོད་ཟེར་དང་བདུད་རྩི་ཚ་
བའི་རང་བཞིན་ཅན་སྤྲོས་ནས་སྣོད་བཅུད་སྦྱོང་བ་སོགས་གང་ལ་གང་འོས་ཀྱི་འོད་དང་བདུད་རྩི་སྤྲོས་
ནས་རིགས་དྲུག་སོ་སོའི་སྣོད་བཅུད་སྦྱོང་བའི་དམིགས་པ་དང་། རེས་འགའ་ནི་སེམས་ཅན་ཐམས་ཅད་
ཀྱི་མགོ་ཐོག་ཏུ་རང་ཐུབ་པའི་དབང་པོ་རེ་རེ་བཞུགས་ནས་སྐུ་ལས་བདུད་རྩིའི་རྒྱུན་བབས་པས་དེ་
རྣམས་ཀྱི་སྡིག་སྒྲིབ་སྦྱངས་ནས། སངས་རྒྱས་ཀྱི་ས་ལ་བཀོད་པའི་དམིགས་པ་དང་། རེས་འགའ་ནི་
སེམས་ཅན་ཐམས་ཅད་ཀྱི་སྡིག་སྒྲིབ་ཐམས་ཅད་འུབ་ཀྱིས་འདུས། རང་གི་མདུན་གྱི་ནམ་མཁར་སྤྲིན་
ནག་གི་ཕུང་པོ་ལྟ་བུར་གནས་པ་སྐད་ཅིག་གིས། འུར་སྒྲ་དང་། ཚེག་སྒྲ་དང་བཅས་ཏེ་སྙིང་ནང་གི་གཅེས་
འཛིན་གྱི་མགོ་ཐོག་ཏུ་བརྒྱབ་པས། གཅེས་འཛིན་ཐལ་བའི་རྡུལ་དུ་བརླག་སོང་སྙམ་དུ་བསམ་མོ། །དེ་
ལྟ་བུའི་གཏོང་ལེན་གྱི་དམིགས་པ་ནི་ཡུན་ཐུང་ཐུང་རེ་ལས་མ་བྱུང་ཡང་། ཕན་ཡོན་མཐའ་ཡས་པའི་
གཏམ་རྒྱུད་ལའང་མཛའ་བོའི་བུ་མོའི་གཏམ་རྒྱུད་དང་། དམྱལ་བའི་ཤིང་རྟ་འདྲེན་པའི་གྱད་དང་། ཡར་
ལུང་བྱ་སའི་བང་ཕྱིན་པའི་གཏམ་རྒྱུད་གསུང་ཞིང་། ཆོས་ཐམས་ཅད་རྟོག་བཞག་ཏུ་ཡིད་ཆེས་པ་ཞིག་
གིས་འདི་ཐུགས་དམ་འཕེལ་པོ་ཞིག་ཏུ་གོ་འོང་། དེ་ལྟར་མ་གོ་ན། དཔོན་སློབ་རིན་པོ་ཆེ་ཉིད་གཙང་
རྒོད་ཚང་དུ་བཞུགས་སྐབས། དེའི་དགེ་སློང་ཞིག་གིས་གཏོང་ལེན་རང་བསྒོམས་པ་ལ། ནམ་ཞིག་ཙན་
དགེ་སློང་དེ་ན་རེ། ངས་གཏོང་ལེན་རང་བྱས་ཀྱང་གཙང་གི་མི་ཐམས་ཅད་སྐྱིད་དུ་མ་སོང་བསྒོམས་མ་
བསྒོམས་མི་འདུག་ཟེར། དེ་འདྲ་ཡོང་དོགས་ཡོད། དེ་ལ་དཔོན་སློབ་རིན་པོ་ཆེས། དེ་ཙུག་མ་ཡིན།
སྒོ
J
- 515 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ ,
----་..
', -
--
-
ངེད་རང་ཚོས་ད་ལྟ་གཏོང་ལེན་བསྒོམས་པས་འཕྲལ་དུ་སེམས་ཅན་སྐྱིད་དུ་འགྲོ་མི་ཉན། རང་གི་ཡིད་
ངོའི་སེམས་ཅན་དེ་སེམས་ཅན་ཡིན་ཡང་ཟེར་མི་ཐུབ་སྟེ། དེ་ལ་གཏོང་ལེན་བསྒོམས་པས་ཕུགས་སུ་
སེམས་ཅན་ཐམས་ཅད་ལ་ཕན་པ་ཞིག་འོང་། རྒྱུ་འབྲས་བསམ་དགོས་གསུངས་པ་ཡིན་གསུང་། ད་
ལྟའི་གནས་སྐབས་སུ་ཡིད་ངོ་ཙམ་ཡིན་ཡང་ཕུགས་སུ་འགྲུབ་པའི་དཔེར། རྒྱལ་བ་འོད་དཔག་མེད་
ཀྱིས་སྨོན་ལམ་བྱེ་བ་ཕྲག་བརྒྱ་བཏབ་ནས་བདེ་བ་ཅན་བསྒྲུབ་པ་དེ་ཡང་། དང་པོར་བདེ་བ་ཅན་གྱི་ཞིང་
གི་སྣོད་བཅུད་ཀྱི་ཡོན་ཏན་རྣམས་དངོས་གནས་ལ་མེད་ཀྱང་། དགེ་སློང་ཆོས་ཀྱི་འབྱུང་གནས་ཀྱིས་ཡིད་
ངོར་བཀོད་ནས། དེའི་རྒྱུར་ཚོགས་བསགས་ནས་སྨོན་ལམ་བཏབ་པས་ད་ལྟ་དངོས་སུ་ཡོད་པ་དེ་དང་
འདྲ་གསུང་། འདི་དག་ཀྱང་རེས་མིག་སྐྲངས་སྐྱངས་འབད། རེས་བོར་ནས་འཇོག་པ་ལྟ་བུ་མ་ཡིན་པར་
ཡན་ལག་བདུན་པའི་སྒོ་ནས་ཚོགས་གསོག་སྒྲིབ་པ་སྦྱོང་། བླ་མ་ལ་མཎྜལ་ཕུལ་ནས་གསོལ་བ་
འདེབས་པ་དང་བཅས། དོན་ཆེན་སྒྲུབ་པ་ལ་ངང་ཆེན་བསྲིང་ཟེར་བ་ཡིན་པས། ངང་བསྲིངས་ནས་བྱེད་
དགོས་པ་ཡིན། དེ་ཡང་བླ་མའི་གསུང་ལ་ཆ་བཞག་ནས་མ་བྱས་པར་རང་ཤེས་ཀྱིས་གར་ཡང་མི་ཕྱིན།
ད་ལྟ་བླ་མས་ཆོས་གྲྭ་རུ་ཇི་ཙམ་བཤད་ཀྱང་། ནང་དུ་སླེབ་པ་ན་རང་ཤེས་ཅིག་ལ་ཆ་བཞག་ནས་བྱེད་པ་ལས་
མི་འདུག །རང་ཤེས་ཅིག་ལ་ཆ་བཞག་ནས་བྱས་ན་འཆི་ཁར་འགྱོད་པས་ཡིད་གདུངས་པ་ཞིག་འོང་བ་
ཐག་ཆོད། བླ་མའི་མན་ངག་ལ་ཆ་བཞག་ནས་བྱས་ན་འཆི་ཁར་མི་འགྱོད་པ་ཞིག་འོང་བ་ཐག་ཆོད།
ངེད་རང་ཚོ། བླ་མ་སོ་སོ་སྐྱེ་བོ་འཆིང་བ་ཀུན་ལྡན། རང་དང་འདྲ་འདྲ་རུ་སོང་ནས་ཡིད་མི་ཆེས་ནའང་།
རྒྱ་ཆེན་སྤྱོད་བརྒྱུད་དང་ཟབ་མོ་ལྟ་བརྒྱུད་ཀྱི་བླ་མ་གོང་མ་རྣམས་ཀྱིས་ཐག་བཅད་ཚར་བ་དེ་ལ་ཡིད་ཆེས་
དགོས། ཐམས་ཅད་འདྲ་འདྲ་ཡིན་བྱས་པས་ནི་མ་བྱུང་། རྩ་བ་རང་ནི། རྩ་བའི་བླ་མའི་གསུང་ལ་ཡིད་
མ་ཆེས་ན། རྒྱ་ཆེན་སྤྱོད་བརྒྱུད་དང་ཟབ་མོ་ལྟ་བརྒྱུད་ཀྱི་བླ་མ་གོང་མ་རྣམས་ལ་ཡིད་ཆེས་ཀྱང་སྐྱོབ་མི་
ནུས༑ དཔེར་ན་སྐོམ་པས་གདུངས་པ་ལ་ཆུ་མིག་དང་ཕྲད་དུས་ཆུ་མི་འཐུང་བར་ཕར་ངོས་ན་གཙང་པོ་
ཡོད་བྱས་ནས་བསྡད་བཏང་བ་དང་འདྲ། མདོར་ན། རྗེ་བླ་མས། ཆོས་ཐེག་པ་ཆེན་པོའི་ཆོས་ཡིན་པས་
མི་ཆོག །གང་ཟག་ཐེག་པ་ཆེན་པོར་འགྲོ་དགོས་སོ། །གང་ཟག་ཐེག་ཆེན་པར་བྱེད་པ་ཡང་། བྱང་ཆུབ་
ཀྱི་སེམས་ཉིད་ལ་རགས་ལས་སོ། །དེས་ན་བྱང་ཆུབ་ཀྱི་སེམས་ཚིག་ཙམ་དུ་སོང་ན། དེའི་ཐེག་ཆེན་པ་
ཡང་ཚིག་ཙམ་དུ་འགྲོ་ལ། དེ་མཚན་ཉིད་ཚང་བ་ཞིག་ཡོད་ན། ཐེག་ཆེན་པ་ཡང་མཚན་ཉིད་ཚང་བ་ཞིག་
འོང་བས་འདི་ལ་འབད་དགོས་སོ་གསུང་པ་ཡིན་པས། དུས་དང་རྣམ་པ་ཀུན་ཏུ་བྱང་ཆུབ་ཀྱི་སེམས་ལ་
- 516 -



༄༅། །བླ་མའི་མན་ངག་སྐྱེས་བུ་ཆེན་པོའི་སྐོར། །༼ཐ༽ ，
བློ་སྦྱོང་དགོས་གསུང་ནས། གསུང་བཤད་ཐམས་ཅད་ཀྱི་འགག་དེ་འདིར་བསྒྲིལ་བར་མཛད་དོ། །ཐུན་
དངོས་གཞི་ལ་སྔར་བཤད་པ་ལྟར་འབད་ནས་མཇུག་ཏུ་བསྔོ་བ་སྨོན་ལམ་གྱི་རྒྱས་འདེབས་བྱས་ཏེ།
ཐུན་མཚམས་སུ་ཡང་དྲན་ཤེས་བཞིན་དང་ལྡན་པའི་སྒོ་ནས། འཕགས་པ་ཀ་ཏ་ཡ་ནའི་རྣམ་ཐར་བཞིན་
དབང་པོའི་སྒོ་སྡོམ་པ་དང་། ཟས་ཀྱི་ཚོད་རིག་པ་དང་། མི་ཉལ་བར་རྣལ་འབྱོར་ལ་བརྩོན་པ་དང་། ཉལ་
བའི་ཚེ་ཇི་ལྟར་བྱ་བ་དང་། ཁྲུས་དང་ཁ་ཟས་ཀྱི་རྣལ་འབྱོར་ལ་བརྩོན་པ་དང་། ཐུན་དངོས་གཞིའི་
སྐབས་ཀྱི་དམིགས་རྣམ་དྲན་ཡུལ་ནས་མ་ཤོར་བར་བྱས་ཏེ། དེ་གའི་ཐད་ཀྱི་མདོ་བསྟན་བཅོས་ཐམས་
ཅད་ལ་བལྟ་བར་བྱའོ། །
དེ་ལྟར་སེམས་བསྐྱེད་ནས་སྤྱོད་པ་ལ་སློབ་ཚུལ་ནི། རྒྱས་པར་དམར་ཁྲིད་ཀྱི་གཞུང་ལྟར་ཡིན་ལ།
དེ་དག་གི་གསུང་བཤད་རྣམས་ཀྱི་འགག་བསྡུ་བ་ལ།
སྦྱིན་པ་ནི། རྟེན་དམ་པ་བྱང་ཆུབ་ཀྱི་སེམས་ཀྱིས་ཀུན་ནས་བསླངས་ཏེ། རང་གི་ལུས་ལོངས་སྤྱོད་
དགེ་རྩ་ཐམས་ཅད་སྨན་གྱི་མྱུ་གུ་ལྟར་སྙིང་ཐག་པ་ནས་གཞན་ལ་གཏོང་ཞིང་། གཞན་གྱི་ཆེད་དུ་བསྲུང་
བ་དང་། དག་པ་དང་། སྤེལ་བ་ལ་བསླབ་པར་བྱའོ། །རབ་བྱུང་གི་རྟེན་ཅན་གྱིས་རིན་པོ་ཆེས་སྟོང་
གསུམ་བཀང་སྟེ་བྱིན་པ་ལས། ལམ་རིམ་ཐུན་གཅིག་བསྒོམས་པ་ཕན་ཡོན་ཆེའོ། །
ཚུལ་ཁྲིམས་ནི། རྟེན་དམ་པ་བྱང་ཆུབ་ཀྱི་སེམས་ཀྱི་ཀུན་ནས་བསླངས་ཏེ། སྡོམ་པའི་ཚུལ་ཁྲིམས་
དང༑ དགེ་བ་ཆོས་སྡུད་དང་། སེམས་ཅན་དོན་བྱེད་གསུམ་ལ་ཚུལ་བཞིན་དུ་སློབ་ཅིང་། ཁྱད་པར་དུ་
སྡོམ་པའི་ཚུལ་ཁྲིམས་ལ་བྲམ་ཟེ་སྒྲ་མཁན་དང་། སྣར་ཐང་གི་གྲགས་གཞོན་དཔོན་སློབ་ལྟར་བསླབ་
པར་བྱའོ། ། །
བཟོད་པ་ནི། རྟེན་དམ་པ་བྱང་ཆུབ་ཀྱི་སེམས་ཀྱིས་ཀུན་ནས་བསླངས་ཏེ། གནོད་བྱེད་ལ་ཇི་མི་
སྙམ་པའི་བཟོད་པ། སྡུག་བསྔལ་དང་ལེན་གྱི་བཟོད་པ། ཆོས་ལ་ངེས་སེམས་ཀྱི་བཟོད་པ་གསུམ་ལ་
ཚུལ་བཞིན་དུ་སློབ་ཅིང་། ཁྱད་པར་དུ་བཟོད་པ་དང་པོ་ལ། ཐུབ་པའི་དབང་པོས་བྱམས་པའི་ཏིང་ངེ་
འཛིན་གྱིས་བདུད་བཅོམ་ཚུལ་དང་། རྒྱལ་པོ་བྱམས་པའི་སྟོབས་དང་། དྲང་སྲོང་བཟོད་པ་སྨྲ་བའི་རྣམ་
ཐར་ལྟར། ཁོང་ཁྲོ་བའི་ཉེས་དམིགས་དང་། མ་ཁྲོས་པའི་ཕན་ཡོན་བསམས་ནས་ཁོང་ཁྲོའི་གཉེན་པོ་
ལ་འབད་ཅིང་། ཇོ་བོ་རྗེ་ལྷ་གཅིག་ལྟར་དཀོན་མཆོག་མཆོད་པ་སོགས་ཀྱི་དཀའ་སྤྱད་བཟོད་པ་དང་།
སངས་རྒྱས་བྱང་སེམས་ཀྱི་མཐུ་ནུས་དང་མོས་པ་ལྷག་པར་འཕེལ་བར་བྱའོ། །
- 517 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
བརྩོན་འགྲུས་ནི། རྟེན་དམ་པ་བྱང་ཆུབ་ཀྱི་སེམས་ཀྱིས་ཀུན་ནས་བསླངས་ཏེ། གོ་ཆའི་བརྩོན་
འགྲུས་དང་། དགེ་བ་ཆོས་སྡུད་དང་། སེམས་ཅན་དོན་བྱེད་ཀྱི་བརྩོན་འགྲུས་རྣམས་ལ་ཚུལ་བཞིན་དུ་
སློབ་པ་དང་། ཐེག་པ་ཆེན་པོ་བ་ལ་ལུས་ངག་གི་ཙབ་ཙབ་མང་བ་ལས་སེམས་ཀྱི་གོ་ཆ་གྱོན་པ་གཙོ་ཆེ་
བས༑ སྙིང་རྗེ་དང་སྨོན་ལམ་གྱི་དབང་གིས་འཁོར་བར་ཡུན་ཇི་ཙམ་རིང་ཡང་། བསོད་ནམས་བསགས་
པའི་འབྲས་བུ་ཡིན་པས་ལུས་ལ་སྡུག་བསྔལ་མི་འབྱུང་ཞིང་། དངོས་པོ་རྣམས་སྒྱུ་མ་ལྟ་བུར་ཤེས་པས་
སེམས་ལ་སྡུག་བསྔལ་མི་འབྱུང་བའི་ཚུལ་བསམས་ནས་ཞུམ་པ་མེད་པར་བྱའོ། །
བསམ་གཏན་ནི། རྟེན་དམ་པ་བྱང་ཆུབ་ཀྱི་སེམས་ཀྱིས་ཀུན་ནས་བསླངས་ཏེ། མཚན་ཉིད་ལྔ་
ལྡན་གྱི་གནས་སུ་ཞི་གནས་ཀྱི་ཚོགས་རྣམས་ལ་གནས་ནས། ལྷ་སའི་ཇོ་བོ་ལྟ་བུ་སངས་རྒྱས་ཀྱི་སྐུ་
གཟུགས་བྱོན་ལེགས་པ་ཞིག་ལ་དཔེ་བྱས་ནས། ཡིད་ཡུལ་དུ་སངས་རྒྱས་ཀྱི་སྐུའི་རྣམ་པ་ཡང་དང་ཡང་
དུ་གོམས་པར་བྱས་ནས་འདྲིས་པའི་དམིགས་རྟེན་དེ་ཉིད་ལ། ཏིང་ངེ་འཛིན་གྱི་ཡོན་ཏན་ལ་དད་པ་དང་
འདུན་པ་དང་སྤྲོ་བ་དང་བཅས། སྨིན་མཚམས་ཀྱི་ཐད་ཀྱི་ནམ་མཁར་ཆེ་ཆུང་བློ་དང་འཚམས་པ་ཞིག་ལ་
དྲན་པ་ངར་ལྡན་གྱིས་དམིགས། བྱིང་རྒོད་ལ་རྟོག་པའི་ཤེས་བཞིན་དང་བཅས་ནས། ཐོག་མར་སྐུའི་
རྣམ་པ་རགས་པ་ཙམ་འཆར་བ་ལ་ཆོག་ཤེས་བྱས་ཏེ་རྒྱུན་བསྐྱངས་པས། སེམས་གནས་པ་དགུ་རིམ་
གྱིས་སྐྱེས་པའི་ཐ་མར་ལུས་སེམས་ཤིན་སྦྱངས་ཀྱི་དགའ་བདེ་རྫོགས་པར་ཐོབ་པ་ན་ཞི་གནས་ཐོབ་པར་
འཇོག་སྟེ། བསམ་གཏན་ཉམས་ལེན་གྱི་འགོག་བསྡུ་ན། གནས་ཀྱི་ཁྱད་པར་དམིགས་རྟེན་གྱི་ཁྱད་
པར༑ བསྒོམ་པའི་ཁྱད་པར་གསུམ་མོ། ། །
ཤེས་རབ་ནི། ཞི་གནས་དངོས་སམ་རྗེས་མཐུན་ཙམ་གྱི་སྟེང་ནས། རྟེན་དམ་པ་བྱང་ཆུབ་ཀྱི་
སེམས་ཀྱིས་ཀུན་ནས་བསླངས་ཏེ། གནད་བཞིའི་ཚད་རེ་རེ་ལ་ཡང་། སྦྱོར་དངོས་རྗེས་གསུམ་ཚང་བའི་
ཐུན་བཞིར་བཅད་ནས་ཉམས་སུ་ལེན་ཅིང་། དེ་ཡང་གནད་དང་པོ་ལ་ངེས་པ་མ་རྙེད་ན། གཞན་གསུམ་
གང་ལའང་ངེས་པ་མི་རྙེད་དོ། །གནད་བཞིའི་མཐར་དགག་བྱའི་ང་ཉིད་བཀག་ཙམ་པའི་མེད་དགག་
སྟོང་སང་ངེ་བ་སྣང་ངོའི་ཁྱད་པར་དང་། དེ་ཉིད་ངེས་པའི་འཛིན་སྟངས་དམ་སྦྲིང་ངེ་བ་འཛིན་སྟངས་ཀྱི་
ཁྱད་པར་ཏེ། ཁྱད་ཆོས་གཉིས་ལྡན་གྱི་དྲན་པ་དེ་ལ་རྩེ་གཅིག་ཏུ་མཉམ་པར་འཇོག་པ་ནི་སྟོང་ཉིད་
རྟོགས་པའི་ཞི་གནས་སྒོམ་ཚུལ་དང་། ཞི་གནས་ཀྱི་རྩིས་ཟིན་པའི་ངང་ནས། གཟུགས་ནས་རྣམ་མཁྱེན་
གྱི་བར་གྱི་ཆོས་རྣམས་ལ་གནད་བཞིའི་སྒོ་ནས་རང་བཞིན་མེད་ཚུལ་སོ་སོར་དཔྱོད་པ་ལྷག་མཐོང་སྒོམ་
-518 -



» ༄༅། །བླ་མའི་མན་ངག་སྐྱེས་བུ་ཆེན་པོའི་སྐོར། །༼བ༽
-
-
- -
--， ཐ :: !
- - ---
- -
---
ཚུལ་ཡིན་ལ། དེ་ལྟ་བུའི་དཔྱད་འཇོག་སྤེལ་མར་བསྒོམས་པས་དཔྱད་སྟོབས་ཀྱིས་ཤིན་སྦྱངས་རྫོགས་
པར་འདྲེན་ཐུབ་པ་ན། ལྷག་མཐོང་དངོས་ཐོབ་ཅིང་དེའི་ཚེ་ཞི་ལྷག་གཉིས་མཚུངས་ལྡན་དུ་འགྱུར་རོ། །དེ་ནི་
མཉམ་གཞག་ནམ་མཁའ་ལྟ་བུའི་སྐྱོང་ཚུལ་ཡིན་ལ། རྗེས་ཐོབ་ཏུ་མཉམ་གཞག་གི་ཉམས་ཀྱི་རྗེས་སུ་
འབྲངས་ནས་བལྟས་པས་གང་སྣང་ཐམས་ཅད་སྒྱུ་མ་ལྟ་བུར་འཆར་རོ། །དེ་ནས་གནད་བཞིའི་དཔྱད་
པས་ཕུང་སོགས་རྣམས་ཀྱང་སྔར་ལྟར་རང་བཞིན་མེད་པར་བསྒོམ་པ་ནི་ཆོས་ཀྱི་བདག་མེད་སྒོམ་ཚུལ་
དེ་ལྟར་ཕྱིན་དྲུག་གི་སྒོ་ནས། བྱང་ཆུབ་སེམས་དཔའ་རང་རྒྱུད་སྨིན་པར་བྱས་པའི་དགོས་པ་ནི།
དབང་པོའི་རིམ་པ་དང་འཚམ་པར་བསྡུ་བ་བཞིའི་སྒོ་ནས་གཞན་རྒྱུད་སྨིན་པར་བྱེད་པ་ཡིན་གསུང་ངོ༌། །
བླ་མ་དམ་པའི་ཞལ་གདམས་བདུད་རྩི་འདི། །རང་ལ་ཉམས་མྱོང་ཡིད་བརྟན་མ་མཆིས་ཀྱང་། །
ཨ་ཕའི་སྐད་དང་ཁ་ཆེམས་རླུང་བཞིན་དུ། །རང་དང་རང་འདྲའི་དོན་དུ་བྲིས་པའི་དགེས། །དེང་ནས་སྐྱེ་
ཞིང་སྐྱེ་བ་ཐམས་ཅད་དུ། །དལ་འབྱོར་རྟེན་ཐོབ་ཐེག་མཆོག་བཤེས་དང་མཇལ། །དེ་ཡི་གདམས་དོན་
མཐའ་དག་ཉམས་བླངས་པས། །མར་གྱུར་དོན་དུ་ཀུན་མཁྱེན་མྱུར་ཐོབ་ཤོག ། །
ཅེས་རྒྱུ་འབྲས་མན་ངག་བདུན་དང་། བདག་གཞན་མཉམ་བརྗེ་དང་། ཕར་ཕྱིན་དྲུག་ལ་སློབ་ཚུལ་མདོར་བསྡུས་འདི་ནི།
༧བཀའ་དྲིན་མཉམ་མེད་དགེ་ལེགས་རྒྱ་མཚོའི་དཔལ་གྱིས་སྒྲུབ་སྡེ་ཆེན་པོ་ར་ཁ་བྲག་ཏུ་ལམ་རིམ་གྱི་འཁྲིད་རྒྱས་པར་གནང་བ་
ལས་རང་གི་བློ་ལ་གང་ངེས་ཤིག །གང་དེའི་བཀའ་དྲིན་གྱིས་འཚོ་བ་ཝཱ་གིན་མེ་ཏཱིས་བྲིས་པ་དགེ་ལེགས་འཕེལ་བར་གྱུར་ཅིག །
མངྒལཾ།། །།
- 519 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ༑ །(༡)
༄༅། །བྱང་ཆུབ་ལམ་རིམ་ལས་བརྩམས་པའི་
དྲིས་ལན་བཞུགས་སོ། །
༈ ན་མོ་གུ་རུ་མཉྫགྷོ་ཥཱ་ཡ། ཐུབ་དབང་ཨ་ཏི་ཤ་དང་ཙོང་ཁ་པ། །དབྱེར་མེད་དྲིན་ཅན་དགེ་ལེགས་རྒྱ་
མཚོའི་དཔལ། དེ་སྲས་ཐུ་བོ་བློ་བཟང་བསྟན་པའི་བདག །བྱང་ཆུབ་བར་དུ་འབྲལ་མེད་སྙིང་དབུས་
བཞུགས། །སྦྱངས་པའི་སྟོབས་དང་བློ་དང་བརྩོན་འགྲུས་དམན། །དེ་ཕྱིར་བདག་འདྲས་མཁས་པའི་
མདུན་ས་ཆེར། །ཟབ་དང་རྒྱ་ཆེའི་དྲིས་ལན་ལྡོན་དཀའ་ཡང་། །བླ་མའི་བཀའ་སྩལ་སྤྱི་བོས་ནོད་པར་བྱ། །
ཇི་སྐད་དུ། སྤྱོད་འཇུག་ལས། དལ་འབྱོར་འདི་ནི་ཤིན་ཏུ་རྙེད་པར་དཀའ། །སྐྱེས་བུའི་དོན་སྒྲུབ་
ཐོབ་པར་གྱུར་པ་ལ། །གལ་ཏེ་འདི་ལ་ཕན་པ་མ་བསྒྲུབས་ན། །ཕྱིས་ནས་ཡང་དག་འབྱོར་པར་ག་ལ་
འགྱུར། །ཞེས་གསུངས་པ་ལྟར་རྙེད་པར་དཀའ་ཞིང་རྙེད་ན་དོན་ཆེ་བའི་དལ་འབྱོར་དོན་མེད་དུ་མི་
གཏོང་བར་སྙིང་པོ་ལེན་པར་འདོད་པའི་སྐྱེས་བུས། རྟེན་དེ་ལ་སྙིང་པོ་ཇི་ལྟར་ལེན་ན། རྗེ་བདག་ཉིད་
ཆེན་པོས། དེ་ལྟར་རྒྱུ་དང་འབྲས་བུའི་ཐེག་ཆེན་གྱི། །ལམ་མཆོག་གཉིས་ཀར་དགོས་པའི་ཐུན་མོང་
ལམ༑ ༑ཇི་བཞིན་བསྐྱེད་ནས་མཁས་པའི་དེད་དཔོན་གྱི། །མགོན་ལ་བརྟེན་ནས་རྒྱུད་སྡེའི་རྒྱ་མཚོ་
ཆེར༑ ༑ཞུགས་ནས་ཡོངས་རྫོགས་མན་ངག་བསྟེན་པ་དེས། །དལ་འབྱོར་ཐོབ་པ་དོན་དང་ལྡན་པར་
བྱས༑ ༑ཞེས་གསུངས་པ་ལྟར། ཐུན་མོང་དང་ཐུན་མོང་མ་ཡིན་པའི་ལམ་གྱི་གནད་ཐམས་ཅད་ཚང་བ་
ལ་སྒྲུབ་པ་སྙིང་པོར་བྱེད་དགོས་ཤིང་། སྒྲུབ་པ་ལ་ཤེས་དགོས། ཤེས་པ་ལ་ཐོས་དགོས། ཐོས་ནས་
ཤེས་པར་བྱ་བའི་དགོས་པ་ཡང་། སྒྲུབ་པ་ཉིད་ཡིན་པས། བསླབ་བཏུས་ལས། བཟོད་བྱ་ཐོས་པ་
བཙལ་བར་བྱ། །དེ་ནས་ནགས་སུ་གནས་པར་བྱ། །མཉམ་པར་བཞག་ལ་བརྩོན་བྱ་ཞིང་། །ཞེས་
གསུངས། དེས་ན་སྙིང་ནས་སྒྲུབ་པ་བྱེད་འདོད་པའི་གང་ཟག་གིས་དང་པོར་བཤེས་གཉེན་མཁས་པ་
ཚུལ་བཞིན་དུ་བསྟེན་ནས་ཉམས་ལེན་གྱི་གནད་རང་རྒྱུད་ལ་བསྐོར་ནས་ཉམས་སུ་ལེན་ཚུལ་ལ་ཐོས་པ་
འཚོལ་བ་ཤིན་ཏུ་གལ་ཆེ་ནའང་། འབྲོམ་སྟོན་རྒྱལ་བའི་འབྱུང་གནས་ཀྱི་ཞལ་ནས། ཆོས་མང་དུ་
ན་
- དུ20 -



(ོ ༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །(ད༽ -
བསླབས་ནས། ད་གཟོད་ཆོས་བྱེད་འདོད་བྱུང་ཙ་ན་གཞན་དུ་རྩད་གཅོད་དགོས་བྱུང་ན་ནོར་བ་ཡིན་
གསུངས་པ་ལྟར། རང་ཅག་རྣམས་ད་ལྟ་ཐོས་པ་འཚོལ་ཚེ་ཁ་ཕྱིར་བལྟས་ནས་ཁོ་འདི་ཟེར་ན་ང་འདི་
ཟེར་བ་ལ་མི་ཚེ་ཕུད་ནས། ནམ་ཞིག་ཆོས་བྱེད་འདོད་བྱུང་ཚེ་བྱེད་ཚུལ་མི་ཤེས་ཤིང་། ཤེས་རྫུ་འདབས་
དགོས་པ་ཐམས་ཅད་དང་པོ་ཐོས་པ་བྱེད་ཚུལ་ནས་གནད་དུ་མ་སོང་བ་ཡིན་པས་གསུང་རབ་ཐམས་
ཅད་ནས་ཐོས་པ་བྱེད་ཚུལ་གལ་པོ་ཆེར་མཛད་ནས་གཏན་ལ་ཕབ་པ་ལགས། དེའི་ཕྱིར་གཞུང་ཆེན་པོ་
རྣམས་ལ་གཟིགས་རྟོག་ཞིབ་པར་མཛད་ནས་དཀའ་གནད་ཀྱི་དྲི་བ་མཛད་པ་ཤིན་ཏུ་ལེགས། དེ་ལྟ་
ནའང་དྲིས་ལན་རྣམས་ཀྱི་ཐུགས་ཚིམ་པ་དཀའ་མོད་ཀྱང་ས་བཅད་མ་སྟོངས་ཙམ་གྱི་ལན་འབུལ་བ་ནི།
ཐོག་མར་ལྷག་བསམ་བསྐུལ་བ་ལས། འདི་ནི་བསྟན་པ་འདི་ལ་གོ་རིམ་ཡིན། །ཞེས་པའི་དོན་ཇི་
ལྟར་ཡིན་ཞེས་པ་ལ། རང་ཉིད་ལུང་རྟོགས་ཀྱི་ཡོན་ཏན་ཇི་ལྟར་ཆེ་ཡང་། དགེ་སློང་ལུང་རྟོགས་ཀྱི་ཡོན་
ཏན་རང་ལས་དམན་པ་ལ་དམིགས་ནས་ཀྱང་། བདག་ནི་འདི་ལས་ཁྱད་པར་འཕགས་ཤིང་མཆོག་ཏུ་
གྱུར་པ་ཡིན་ནོ། །ཞེས་སེམས་བསྐྱེད་པར་མི་བྱ་སྟེ་ང་རྒྱལ་གྱི་ཆར་གཏོགས་པའི་རྒྱགས་པ་འདི་བག་
མེད་པ་ཀུན་གྱི་རྩ་བ་ཡིན་པས་དེ་ལྟར་བྱས་ན་ཚེ་འདིར་ཐར་པ་ཐོབ་པའི་སྐལ་བ་ཅན་ཞིག་ཡིན་ཡང་
བསྐལ་པ་གཅིག་གི་བར་དུ་ཐར་པ་ཐོབ་པར་མི་འགྱུར་རོ། །འོ་ན་རང་ལ་ཁེངས་ཤིང་གཞན་ལ་བརྙས་
པས་བསྐལ་པ་གཅིག་གི་བར་དུ་ཐར་པ་ཐོབ་པར་མི་འགྱུར་བའི་རྒྱུ་མཚན་ཅི་ཡིན་སྙམ་པ་ལ་བག་མེད་
ཀུན་གྱི་རྩ་བ་སྟེ་གསུངས། བག་མེད་པའི་རྩ་བ་ཡིན་ཡང་ཅིའི་ཕྱིར་དེ་ཙམ་དུ་ཐར་པ་ཐོབ་པ་འགྱང་སྙམ་
པ་ལ་བསྟན་པ་འདི་ལ་གོ་རིམ་ཡིན་གསུངས། གོ་རིམ་གྱི་དོན་གང་སྙམ་ན་བ་སོ་ཆོས་ཀྱི་རྒྱལ་མཚན་
གྱིས་ལམ་རིམ་ཆེན་མོའི་མཆན་བུ་ན། གོ་རིམ་སྟེ་བབས་ཚུལ་ཡིན་པའི་ཕྱིར་ཞེས་གསུངས་པས་རིགས་
པ་བཞིའི་ནང་གི་ཆོས་ཉིད་ཀྱི་རིགས་པའོ། །ཡང་ན་སྐྱེ་བ་རེ་རེ་ཙམ་གྱི་དམན་མཆོག་ལ་ངེས་པ་མེད།
བདག་ལས་དམན་པ་འདིས་སྔོན་ལ་ཐར་པ་འཐོབ་པའང་སྲིད་སྙམ་དུ་བསྒོམ་དགོས་ཞེས་པ་ཡིན་ནོ། །
ཡང་ལོག་ལྟའི་བདག་འབྲས་འབྱུང་ཁུངས་མཆོག་ནུབ་ཅེས་པའི་དོན་གང་ཞེས་པ་ལ། རྗེ་བཙུན་
དགེ་ལེགས་རྒྱ་མཚོའི་དཔལ་གྱི་ཞལ་ནས། གསེར་ཁ་དང་དངུལ་ཁ་ལྟ་བུ་ནུབ་པ་ཡིན་གསུངས་སོ། །
ཡང་མི་དགེ་བའི་རྣམ་སྨིན་ངན་འགྲོར་སྨིན་པ་གསལ་ཁ་འདུག་ཀྱང་འབྲས་བུ་ཕྱི་མ་གཉིས་ངན་འགྲོར་
ཡོད་དམ་མེད་ཅེས་པ་ལ་བདེ་འགྲོར་སྲོག་གཅོད་སྤོང་བ་སོགས་ཀྱི་རྒྱུ་མཐུན་དང་བདག་འབྲས་གཉིས་
ཀ་ཡོད་པ་བཞིན་དུ། ངན་འགྲོར་ཡང་སྲོག་གཅོད་སོགས་ཀྱི་རྒྱུ་མཐུན་དང་བདག་འབྲས་གཉིས་ཀ་
- 521-



ཏ༩ 'བོ་
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ..
ཡོད༑ རྒྱུ་མཐུན་ལ་མྱོང་བ་རྒྱུ་མཐུན་དང་བྱེད་པ་རྒྱུ་མཐུན་གཉིས་གསུང་ཞིང་སྲོག་གཅོད་མ་བྱིན་
ལེན་སོགས་ཀྱི་དམྱལ་བར་སྐྱེས་པ་ན་ཡང་། དེ་དང་དེ་ལ་ལྷག་པར་དགའ་བར་བསླབ་བཏུས་ལས་
གསུངས་པ་གང་ཞིག །དེ་དག་བྱེད་པ་རྒྱུ་མཐུན་ཡིན་པའི་ཕྱིར་དང་། ཚེ་འདིར་ལུག་གསོད་མཁན་ལྟ་བུ་
དམྱལ་བ་བསྡུས་འཇོམས་སུ་རི་ལུག་གི་གདོང་པ་ལྟ་བུས་འཚིར་ནས་གསོད་པ་ལྟ་བུ་མྱོང་བ་རྒྱུ་མཐུན་
ཡིན་པའི་ཕྱིར་ཏེ། ཅི་འདྲ་བ་ཡིས་ལས་བྱས་པ། །འབྲས་བུ་དེ་འདྲ་ཉིད་དུ་འགྱུར། །ཞེས་གསུངས་པའི་
ཕྱིར༑ དམྱལ་བའི་གནས་ལྕགས་བསྲེགས་ཀྱི་ས་གཞི་དང་། ཡི་དྭགས་ཀྱི་གནས་ཟངས་ཁོག་ཉི་མས་
ཚིག་པ་ལྟ་བུ་རྣམས་མི་དགེ་བའི་བདག་འབྲས་ཡིན་ཏེ། དེ་དག་མི་དགེ་བའི་འབྲས་བུར་ནི་ཁས་ལེན་
དགོས་ལ། རྣམ་སྨིན་དང་རྒྱུ་མཐུན་མིན་ཞིང་། མི་དགེ་བ་ལ་བྲལ་འབྲས་ནི་མ་གསུངས་པའི་ཕྱིར། འོན་
ཀྱང་སྲོག་གཅོད་ཀྱི་རྒྱུ་མཐུན་ཚེ་ཐུང་བ་ལྟ་བུ་ནི། ཚ་དམྱལ་བརྒྱད་དང་གྲང་དམྱལ་བརྒྱད་རྣམས་སུ་མི་
འབྱུང་སྟེ། དེ་ལྟ་བུ་མི་འདོད་པ་མིན་པའི་ཕྱིར་རོ། །འོ་ན་ལམ་རིམ་སོགས་ལས་མི་དགེ་བའི་རྣམ་སྨིན་
ངན་འགྲོར་གསུངས་ནས། རྒྱུ་མཐུན་དང་བདག་འབྲས་བདེ་འགྲོར་སྨིན་པར་གསུངས་པ་དང་འགལ་
ལོ་ཞེ་ན། དེ་ནི་རྒྱུ་མཐུན་དང་བདག་འབྲས་ངན་འགྲོར་མེད་པ་ལ་དགོངས་པ་མིན་གྱི། རྣམ་སྨིན་གྱི་
འབྲས་བུ་ངན་འགྲོར་མྱོང་ནས་རྣམ་སྨིན་འབྱིན་པའི་ནུས་པ་ཟད་ནས། བདེ་འགྲོར་སྐྱེས་ཀྱང་གཞན་
གཉིས་ཀྱི་ནུས་པ་མི་འཛད་པས། སྐྱེ་བ་ལྔ་བརྒྱ་ཙམ་དུ་རྒྱུ་མཐུན་འདི་ལྟར་མྱོང་དགོས་ཞེས་མི་དགེ་བ་
ལ་ལྷག་པར་འཇིགས་པ་བསྐྱེད་པའི་ཕྱིར་རྒྱུ་མཐུན་དང་བདག་འབྲས་སྐབས་ངན་འགྲོ་མ་སྨོས་པར་
བདེ་འགྲོ་སྨོས་སྙམ་དུ་སེམས་སོ། །ཡང་འདུལ་བ་དང་སྔགས་ལ་རང་རང་གི་སྡོམ་པ་མ་ཐོབ་བར་
བསླབ་བྱ་ཉན་མི་རུང་ཡང་ཞེས་རྗེ་བླ་མས་གསུངས་ཀྱང་། འདི་ཕྱོགས་སུ་བསྙེན་པར་མ་རྫོགས་པ་ལ་
དགེ་སློང་གི་བསླབ་བྱ་བསྟན་པའི་ཚུལ་འདུག་པ་ཐམས་ཅད་མི་འཐད་ཅེས་པ་ནི། དེ་ལྟར་བྱེད་མཁན་
རྣམས་ཀྱིས་རྗེ་བདག་ཉིད་ཆེན་པོའི་གསུང་དེ་ཉིད་རས་སུ་བོར་པར་ཟད་དོ། །ཡང་ཞལ་ལུང་དུ་རྒྱལ་བ་
གོང་མས། སྦྱོར་བའི་སྐྱབས་འགྲོ་གསོལ་འདེབས་བྱས་པའི་མཐུས་དམིགས་སྐོར་འོག་མ་ཀུན་ལ་ཁྱབ་
ཅིང་རེ་རེ་བཞིན་གྱི་མགོར་མི་དགོས་ཚུལ་ཐུགས་ཐག་བཅད་ཀྱང་། དེ་ཡང་ཞལ་ལུང་གི་དམར་ཁྲིད་
གཞིར་བཞག་པ་ལ་བཤེས་གཉེན་བསྟེན་ཚུལ་གྱི་དམིགས་ཁོངས་བསགས་སྦྱང་གི་མཇུག་ཏུ་ལམ་རིམ་
གསོལ་འདེབས་འདོད་དོན་མཎྜལ་དང་བཅས་པ་བྱེད་སྲོལ་འདུག་པ་དེ་ལྟར་དགོས་མི་དགོས་ཞེས་པ་
ལ༑ རྗེ་སྒྲུབ་ཁང་པ་ཆེན་པོའི་ཞལ་ནས། ཡགས་པོ་བྱེད་ན་ཡན་ལག་བདུན་པ་རྫོགས་ནས། སླར་
-522 -



༨） ༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །ད༽
དམིགས་པ་གསལ་བར་བྱས་ཏེ། མཎྜལ་ཕུལ་ནས་རྒྱས་པར་ན་ལམ་རིམ་གསོལ་འདེབས་དང་། བསྡུ་
ན་ལམ་རིམ་ནས་འབྱུང་བའི་དོན་ཆེན་པོ་གསུམ་གྱི་གསོལ་བ་འདེབས་པ་འདི་དགོས་གསུང་ཞིང་།
གསུངས་པ་ལྟར་དགོས་ཏེ། ཞལ་ལུང་གི་བཤེས་གཉེན་བསྟེན་ཚུལ་གྱི་ཐུན་འཛིན་ལུགས་འདི་ལམ་
རིམ་གྱི་སྐྱོང་ཚུལ་མདོར་བསྡུས་ཏེ་བསྟན་པ་ཞེས་པའི་སྐབས་ཀྱི་དོན་ཡིན་པར་གསུངས་པ་གང་ཞིག །
ས་བཅད་དེ་ལས་སྦྱོར་བའི་ཆོས་ལྔ་པ་ཡན་ལག་བདུན་པའི་མཇུག་ཏུ་མཎྜལ་ཕུལ་ནས། མན་ངག་
བཞིན་གསོལ་བ་འདེབས་པ་སྦྱོར་བའི་ཆོས་དྲུག་པར་གསལ་པོ་གསུངས་པའི་ཕྱིར། ཡང་ཞལ་ལུང་གི་
མཆོད་བརྗོད་སྐབས། རྒྱལ་བའི་ཉི་མ་ལས་ཉོན་ཞེས་པ་ནས་ཆོས་སྦྱིན་མཁན་ཞེས་པའི་བར་ཤོ་ལོ་ཀ་
གསུམ་གྱི་དང་པོ་གཉིས་ཀྱི་བསྟོད་ཡུལ་འཁོན་སྟོན་དང་། གསུམ་པའི་སྟོད་ཡུལ་ཟུར་རིན་པོ་ཆེ་ངོས་
འཛིན་བྱས་ཨེ་ཆོག་ཅེས་པ་ནི་དེ་ལྟར་ཆོག་གོ། །ཡང་ན་ཤོ་ལོ་ཀ་ཕྱི་མ་གཉིས་ཀ་ཟུར་གྱི་བསྟོད་ཚིག་ཏུ་
ངོས་བཟུང་ཡང་མི་འགལ་ཏེ། ཟུར་གྱི་མཚན་དཔལ་འབྱོར་འཕྲིན་ལས་རབ་རྒྱས་ཞེས་པའི་མཚན་འདྲ་
ཚང་བའི་སྒོ་ནས་བསྟོད་པར་བཞེད་ནས་བསྟོད་པའི་ཕྱིར། ཟུར་ལ་བསྟོད་པའི་ཚེ་འཁོན་སྟོན་ལའང་
བསྟོད་པར་རིགས་ཏེ། དཔེར་ན་གསེར་བཟང་པོ་ལ་བསྟོད་པའི་ཚེ་ཐོག་མར་གསེར་གྱི་འབྱུང་ཁུངས་ལ་
བསྟོད་པ་བཞིན་ནོ། །སྐབས་འདིར་ཟུར་ལ་བསྟོད་པ་འོང་བའི་རྒྱུ་མཚན་ནི། ཞལ་ལུང་གི་དམར་འཁྲིད་
འདི༑ རྒྱལ་བ་ལྔ་པ་ཆེན་པོས་ཟུར་ལ་གསན་པའི་རྒྱུ་མཚན་གྱིས་ཡིན་ལ། དེ་ལྟར་གསན་པ་ཡང་རྣམ་
ཐར་ག་པ་དང་། གསན་ཡིག་གང་གའི་ཆུ་རྒྱུན་ལ་གཟིགས་དང་ངེས་པར་འགྱུར་རོ། ། །
ཡང་སྐྱབས་འགྲོའི་སྐབས་སྐྱེས་བུ་ཆུང་ངུ་ཁོ་ན་ལ་རང་དཀོན་མཆོག་གི་གོ་འཕང་འཐོབ་པ་མིན་
ཡང༑ དེའི་ཐུགས་རྗེས་གནས་སྐབས་ཀྱི་སྡུག་བསྔལ་ལས་སྐྱོབ་ཅེས་པ་དེ་སྐྱེས་བུ་ཆུང་ངུའི་ཉམས་ལེན་
ལྟ་བུ་ལ་བསྙག་གམ། དཀོན་མཆོག་རང་ལ་བསྙག་ཅེས་པ་ནི། དེ་ནི་བཤད་མ་ཐག་པའི་དཀོན་མཆོག་
རང་ལ་བསྟག་སྟེ། སྐབས་འདིར་སྐྱེས་བུ་གསུམ་གྱིས་དཀོན་མཆོག་ལ་སྐྱབས་སུ་འགྲོ་ཚུལ་དང་དཀོན་
མཆོག་གིས་སྐྱོབ་ཚུལ་ལ་དོགས་པ་གཅོད་པར་སྣང་གི། སྐྱེས་བུ་ཆུང་ངུའི་ཉམས་ལེན་གྱིས་སྐྱེས་བུ་
གསུམ་སྐྱོབ་ཚུལ་ལ་དོགས་པ་གཅོད་བ་མིན་པའི་ཕྱིར་རོ། །ཡང་སྐྱེས་བུ་འབྲིང་གི་སྐབས་འདིར་ཞི་བ་
ཙམ་དོན་དུ་མི་གཉེར་ཡང་། རྣམ་པ་ཐམས་ཅད་མཁྱེན་པ་སྒྲུབ་པ་ལ་དེའི་སྔོན་དུ་ངེས་པར་ཐར་པ་ཐོབ་
དགོས་གསུངས་པའི་དོན་སངས་རྒྱས་ཀྱི་གོ་འཕང་མངོན་དུ་བྱེད་ནུས་པ་ལ་དགོངས་སམ་ཞེས་པ་ནི། དེ་
ལྟར་མ་ཡིན་གྱི་སྐབས་འདིར་དམན་ལམ་སྔོན་དུ་མ་སོང་བས་རྣམ་པ་ཐམས་ཅད་མཁྱེན་པ་ཐོབ་པའི་
523-



---- ---- ་་ ---
-
-：-- ----.
--
--
-་.-
--
--
） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
སྔོན་དུ་ཐར་པ་ངེས་པར་འཐོབ་རྒྱུའི་ཐར་པ་ནི། རྒྱུད་བླ་མ་ལས། འཕགས་པས་རྒ་དང་ན་བ་དང་། །
འཆི་བའི་སྡུག་བསྔལ་རྩད་ནས་སྤངས། །ཞེས་པ་ལྟར། ས་དང་པོ་ཐོབ་པ་ནས་ལས་ཉོན་གྱི་དབང་གིས་
སྐྱེ་འཆི་བྱེད་པའི་ནུས་པ་མ་ལུས་པ་རང་རྒྱུད་ལ་འགག་ཅིང་སྙིང་རྗེ་དང་སྨོན་ལམ་གྱི་དབང་གིས་ཇི་ལྟར་
འདོད་འདོད་དུ་སྐྱེ་བ་ལེན་ནུས་པ་ལ་ཐར་པའི་ཐ་སྙད་བྱས་པ་ཡིན། དེ་ལྟར་སྙིང་རྗེ་དང་སྨོན་ལམ་གྱི་
དབང་གིས་ཇི་ལྟར་འདོད་འདོད་དུ་སྐྱེ་བ་ལེན་པ་ལ་རང་ཉིད་ལས་ཉོན་གྱི་གཞན་དབང་དུ་མ་གྱུར་པ་
ཞིག་དགོས། དེ་ལ་བདག་མེད་རྟོགས་པའི་ཤེས་རབ་ཀྱིས་བདག་འཛིན་གྱི་ནུས་པ་བཅོམ་པ་ཞིག་དགོས།
དེ་ལ་ཞི་གནས་དགོས། དེ་ལ་ཚུལ་ཁྲིམས་དགོས། ངེས་པར་འབྱུང་བའི་ཚུལ་ཁྲིམས་ལ། སྡུག་ཀུན་
འཁོར་བའི་ཉེས་དམིགས་སྙིང་ནས་རིག་པའི་ངེས་འབྱུང་དགོས་པས། སྐྱེས་བུ་ཆེན་པོའི་རིགས་ཅན་
གྱིས་ཀྱང་སྐྱེས་བུ་འབྲིང་གི་ཆོས་སྐོར་ལ་བློ་སྦྱོང་དགོས་ཞེས་པའི་དོན་ཡིན་ཞེས་རྗེ་བཙུན་དགེ་ལེགས་
མཚན་ཅན་གསུང་ངོ༌། །ཡང་འདོད་ལྷའི་འཆི་ལྟས་བཅུའི་ནང་གི །ཡུལ་གཅིག་ལ་ཆགས་པ་ཞེས་པའི་
དོན་ཅི་ཞེས་པ་ནི། ཆགས་སེམས་ཀྱི་ཡུལ་ལ་ཧ་ཅང་གཡོ་བའི་རང་བཞིན་ཅན་གྱི་སེམས་ཀྱང་། དེའི་ཚེ་
བདག་ནི་མྱུར་དུ་འཆི་བར་འདུག་གོ་སྙམ་ནས་རང་གི་ཕུང་པོ་གཅིག་པོ་ལ་ཆགས་པ་ཡིན་ཞེས་རྗེ་བཙུན་
བླ་མས་གསུངས་སོ། ། །
ཡང་འཆི་བའི་ཚེ་ལུས་ལ་ཆགས་པ་དྲག་པོ་སྐྱེས་ཏེ་རྣམ་ཤེས་འཕོ་བར་གསུངས་པའི་ཆགས་སེམས་
དེ་སྐྱེ་ཚེ་འཆི་སེམས་ཕྲ་མོའི་མཇུག་ཡིན་ནམ་ཇི་ལྟར་ཡིན་ཞེས་པ་ལ། དེ་ནི་འཆི་སེམས་རགས་པའི་མཇུག་
ཕྱི་དབུགས་ཆད་ཁ་ཡིན་ཏེ། འཆི་སེམས་ཕྲ་མོའི་ཚེ་དེ་འདྲའི་རྣམ་རྟོག་རགས་པ་མེད་ཅིང་ཕྲ་མོའི་མཇུག་
ཏུ་རྣམ་རྟོག་རགས་པ་སྐྱེས་པ་དང་ཤི་འཕོས་ཚར་བ་དུས་མཉམ་པའི་ཕྱིར། དེ་ཡང་ཕྱི་དབུགས་ཆད་ཁར་
བདག་ཕུང་པོ་འདི་དང་བྲལ་འགྲོ་བ་འདུག་སྙམ་དུ་ཕུང་པོ་ལ་དམིགས་པའི་འདོད་ཆགས་དྲག་པོ་དང་།
སྐྱེ་བ་ཞིག་ལེན་འོང་སྙམ་པའི་འདུན་པ་དྲག་པོ་གཉིས་ངེས་པར་སྐྱེ་ལ། དེ་གཉིས་ལ་ཉེར་ལེན་ཟེར་ཞིང་
འཆི་སེམས་ཕྲ་མོའི་ཚེ་དེ་ལྟ་བུའི་རྣམ་རྟོག་མི་འབྱུང་ཡང་། དེ་གཉིས་ཀྱིས་རྒྱུ་བྱས་ནས་བར་དོ་འགྲུབ་
ཅིང་སྐྱེ་བ་ལེན་པས། དེ་གཉིས་ལ་བརྟེན་ནས་བྱུང་བ་དང་། དེ་གཉིས་འདྲེན་པའི་ཕུང་པོ་ལ་ཉེར་ལེན་
གྱི་ཕུང་པོ་ཟེར་རོ། །
ཡང་སྐྱེས་བུ་ཆེན་པོའི་སྐབས། བདག་མེད་རྟོགས་པའི་ཤེས་རབ་སོགས་གཉིས་ཀ་ལ་དགོས་པའི་
མ་ལྟ་བུ་ཡིན་ནའང་། བྱང་ཆུབ་ཀྱི་སེམས་ནི་སངས་རྒྱས་ཀྱི་རྒྱུ་ཐུན་མོང་མ་ཡིན་པ་ཕ་ལྟ་བུ་འདི་ཉིད་
- 524-



པའང་ ནག་
» ༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །༼ད༽
སྲིད་ཞིའི་རྒུད་པ་མཐའ་དག་སེལ་བར་བྱེད་པའི་རྡོ་རྗེ་རིན་པོ་ཆེ་དང་ཆོས་མཚུངས་ཞེས་པ་འདིས་ཞི་བའི་
རྒུད་པའང་སེལ་བ་འདྲ་ཞིག་འདུག་པ་ཇི་ལྟར་ཡིན། ཞེས་པ་ནི། དྲི་ཚིག་ནོར་བ་འདྲ་སྟེ། སྐབས་འདིའི་
བྱང་ཆུབ་ཀྱི་སེམས་ནི། ཀུན་རྫོབ་བྱང་ཆུབ་ཀྱི་སེམས་ཡིན་ལ། ཀུན་རྫོབ་བྱང་ཆུབ་ཀྱི་སེམས་ཀྱིས་ཞི་
བའི་རྒུད་པ་མི་སེལ་ན། སྙིང་རྗེ་ཆེན་པོས་ཀྱང་མི་སེལ་བར་འགྱུར་ལ། དེ་ལྟར་ན། རྒྱལ་བ་མ་ཕམ་པས།
ཤེས་པས་སྲིད་ལ་མི་གནས་ཤིང། །སྙིང་རྗེས་ཞི་ལ་མི་གནས་དང་། །ཞེས་པ་དང་འགལ་ཞིང་། ཀུན་
རྫོབ་བྱང་ཆུབ་ཀྱི་སེམས་ཀྱིས་ཞི་མཐའ་དང༌། དོན་དམ་བྱང་ཆུབ་ཀྱི་སེམས་ཀྱིས་སྲིད་མཐའ་འགོག་
པ་ཐེག་པ་ཆེན་པོའི་གཞུང་ལུགས་སྤྱི་སྐད་ཡིན་པའི་ཕྱིར། དེས་ན། ངེས་འབྱུང་བྱང་ཆུབ་སེམས་ལ་
གོམས་བྱས་ཀྱང་། །སྲིད་པའི་རྩ་བ་གཅོད་པར་མི་ནུས་པས། །ཞེས་པའི་ཚིག་ཟིན་ཙམ་ལ་བལྟས་ན་
ཀུན་རྫོབ་བྱང་ཆུབ་སེམས་ཀྱིས་སྲིད་རྩ་གཅོད་མི་ནུས་པ་འདྲ་ཞིག་གསུངས་པ་ནི། བདག་འཛིན་དང་
འཛིན་སྟངས་དངོས་སུ་འགལ་བའི་སྒོ་ནས་མི་གནོད་པ་ལ་དགོངས་ཏེ། རྣམ་འགྲེལ་ལས། བྱམས་
སོགས་རྨོངས་དང་འགལ་མེད་ཕྱིར། །ཤིན་ཏུ་ཉེས་པ་ཚར་གཅོད་མིན། །ཞེས་པ་དང་མཐུན་ནོ། །སྐབས་
འདིར་སྲིད་ཞིའི་རྒུད་པ་གཉིས་ཀ་སེལ་བར་གསུངས་པ་ནི། གཞན་དོན་ལ་རྒྱབ་ཀྱིས་ཕྱོགས་ནས་མཐའ་
གཅིག་ཏུ་ཞི་བའི་དབྱིངས་སུ་སྙོམས་པར་འཇུག་པ་ནི་སེམས་རིན་པོ་ཆེས་དངོས་སུ་སེལ་བ། སྲིད་པའི་
རྩ་བ་བདག་འཛིན་ལ་ནི་བརྒྱུད་ནས་བྱང་ཆུབ་ཀྱི་སེམས་རིན་པོ་ཆེ་ལས་གནོད་ཚབས་ཆེ་བ་མེད་པའི་
ཕྱིར་རོ། །ཡང་ལམ་གང་གི་སྐབས་ཡིན་ཡང་། མྱོང་བ་ཐོན་ན་ཞེས་པ་རྩོལ་མེད་དང་། མྱོང་བ་སྣ་ཟིན་
དང༑ ཐན་ཐུན་ཞེས་པ་རྩོལ་བཅས་ལ་ངོས་འཛིན་ཨེ་ཐུབ་ཅེས་པ་ནི། མྱོང་བ་ཐོན་ན་ཞེས་པ་སྤྱི་ཡིན་
པས་རྩོལ་བཅས་རྩོལ་མེད་གང་ཡིན་སྐབས་ཐོབ་གཟིགས་དགོས་ཤིང་། མྱོང་བ་ཐན་ཐུན་དང་། སྣ་
ཟིན་ནི་རྩོལ་བཅས་ཡིན་ལ། མྱོང་བ་རྩོལ་བཅས་ཀྱི་མ་མཐའ་ནི་དཔེར་ན། བཤེས་གཉེན་བསྟེན་ཚུལ་
ལྟ་བུ་ལ་མཚོན་ན། བཤེས་གཉེན་ལ་སྐྱོན་རྟོག་གི་བློ་དཔེ་དང་གཏན་ཚིགས་ཀྱི་སྒོ་ནས་ལེགས་པར་
བཀག་ནས་དད་པ་ལྷང་ལྷང་སྐྱེས་པའི་ངང་ལ་ཅུང་ཟད་གནས་ཐུབ་པ་ནས་བཟུང་། ཡ་མཐའ་དད་པ་
ལྷང་ལྷང་དེའི་ངང་ལ་སེམས་གནས་བརྒྱད་པ་ཐོབ་པ་ལ་བྱེད་ཅིང་། རྩོལ་མེད་ཀྱི་མ་མཐའ་དད་པ་དེའི་
ངང་ལ་སེམས་གནས་དགུ་པ་ཐོབ་པ་ལ་ངོས་འཛིན་ཅེས་རྗེ་བཙུན་དགེ་ལེགས་མཚན་ཅན་གྱིས་གསུངས་
ཡང་རང་ངོས་ནས་གྲུབ་པའི་བདག་གམ་རང་བཞིན་དེ། དགག་བྱའི་དོན་སྤྱིར་འཇོག་ཨེ་ཐུབ་ཅེས་
- 525 -



-
-- --
-，
=
-=-
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
པ་ལ། རང་ངོས་ནས་གྲུབ་པའི་བདག་གམ་རང་བཞིན་ཁོ་རང་གི་དོན་སྤྱིར་འཇོག་པ་མིན་གྱི། རང་ངོས་
ནས་གྲུབ་པའི་བདག་གམ་རང་བཞིན་གྱིས་གྲུབ་པའི་ཚད་ལེགས་པར་ངེས་ནས། དེ་འདྲ་བའི་བདག་
གམ་རང་བཞིན་གྱི་རྣམ་པ་བློ་ལ་སྣང་བ་ལ། དགག་བྱའི་དོན་སྤྱི་ཟེར་བ་ཡིན་ཏེ། དཔེར་ན། སེ་ར་རྗེ་
བཙུན་པས། བུམ་འཛིན་རྟོག་པ་ལ་བུམ་པར་སྣང་བ་བུམ་པའི་དོན་སྤྱིར་གསུངས་པ་བཞིན་ནོ། །ཡང་
གདགས་གཞི་གང་ཟག་གི་སྟེང་དུ་ངའམ་བདག་ཏུ་འཛིན་པའི་ངར་འཛིན་ལྷན་སྐྱེས་དེ་ལ་ང་འཛིན་ཚུལ་
ཁྱད་པར་བ་གསུམ་ཡོད་པར་གསུངས་པ་ལ་གསལ་ཁ་ཞུ་ཞེས་པ་ལ། སྤྱིར་ང་འཛིན་པའི་བློ་དེ་ལ་
འཛིན་ཚུལ་གསུམ་ཡོད་པ་ལ་དགོངས་ནས་དེ་ལྟར་གསུངས་ཀྱི། དེ་ལྟ་མ་ཡིན་ན། ཚིག་སྐྱོན་མ་བཅད་
པར་ཚིག་ཟིན་ལྟར་ཁས་ལེན་མི་ཐུབ་སྟེ། ངར་འཛིན་ལྷན་སྐྱེས་ཡིན་ན། བདེན་འཛིན་ཡིན་པས་མ་ཁྱབ་
པར་ཐལ། ངར་འཛིན་ལྷན་སྐྱེས་ལ་དབྱེ་ན། ང་རང་གི་མཚན་ཉིད་ཀྱིས་གྲུབ་པས་ཁྱད་པར་དུ་བྱས་ནས་
འཛིན་པའི་བློ་དང་། ང་རང་གི་མཚན་ཉིད་ཀྱིས་མ་གྲུབ་པས་ཁྱད་པར་དུ་བྱས་ནས་འཛིན་པའི་བློ། དེ་
གཉིས་གང་གིས་ཀྱང་ཁྱད་པར་དུ་མ་བྱས་པར་འཛིན་པའི་བློ་གསུམ་ཡོད་པ་གང་ཞིག །བློ་ཕྱི་མ་གཉིས་
གང་རུང་ཡིན་ན་བདེན་འཛིན་མ་ཡིན་དགོས་པའི་ཕྱིར་རོ། །
ཡང་ཕྱོགས་ཀྱི་མཛེས་མ་ཞེས་གཞུང་འགའ་རེར་འབྱུང་བའི་ངོ་ཐོག་ཅི་ཡིན་ཞེས་པ་ནི། སྙན་ངག་
གི་གཟུགས་ཅན་གྱི་རྒྱན་ལ། ཕྱོགས་བུད་མེད་ཀྱི་གཟུགས་སུ་བཀོད་པའོ། །ཡང་སྐྱི་གཡའ་བའི་དོན་ཅི་
ཞེས་པ་ལ། དཔེར་ན། ངེད་རང་རྣམས་མི་མ་ཡིན་འདུག་པ་ཅན་གནས་སར་འཇིགས་བཞིན་དུ་འགྲོ་
བའི་ཚེ། གློ་བུར་དུ་ཚེག་སྒྲ་ལྟ་བུ་བྱུང་ན་བ་སྤུ་ཟིང་ཟིང་འབྱུང་བ་ལྟ་བུ་ལ་གསུངས་འདུག་ལགས། ཡང་
མ་བརྟགས་པའི་བཏང་སྙོམས་ཀྱི་དོན་ནི། གང་ལ་ཡང་མི་དཔྱོད་པར་རང་བབས་ལ་བསྡད་པའི་དོན་
ར་རང་བབ་
ཡིན་ནོ། །
ཡང་དབུ་མ་ཐལ་འགྱུར་བའི་ལུགས་ལ་ཤེས་སྒྲིབ་ལ་ཤེས་པའི་ཆ་ཡོད་དམ་མེད་ཅེས་པ་ལ། ཐལ་
འགྱུར་བའི་ལུགས་ལ་ཤེས་སྒྲིབ་ཡིན་ན་ཤེས་པ་མ་ཡིན་པས་ཁྱབ་སྟེ། རྒྱལ་བ་དགེ་འདུན་རྒྱ་མཚོས།
དྲང་ངེས་རྣམ་འབྱེད་ཀྱི་བཀའ་འགྲེལ་ལས། ཉོན་མོངས་པའི་བག་ཆགས་ལ་ཉོན་སྒྲིབ་ཀྱི་ས་བོན་དུ་
གྱུར་པའི་བག་ཆགས་ཤིག་དང་། རྐྱེན་དང་ཕྲད་ཀྱང་བདེན་འཛིན་མངོན་གྱུར་པ་སྐྱེ་མི་སྲིད་ཅིང་གཉིས་
སྣང་འཁྲུལ་བ་ཙམ་སྐྱེད་པ་ས་བོན་དུ་གྱུར་པའི་ཉོན་མོངས་པའི་བག་ཆགས་གཉིས་སུ་ཡོད་ལ། དང་པོ་
ནི་ཉོན་སྒྲིབ་ཀྱི་ཆར་གཏོགས་པ་དང་། ཕྱི་མ་ཤེས་སྒྲིབ་ཏུ་འཇོག་པར་རིམ་ལྔ་གསལ་སྒྲོན་སོགས་རྗེའི་
- 526 -



༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །ད༽
ཕྱི་རྩོམ་རྣམས་ནས་འབྱུང་བས་དེ་ལྟར་དུ་འདོད་པར་བྱ་ཞིང་། ཤེས་སྒྲིབ་ཀུན་བཏགས་མི་བཞེད་པས་
ཤེས་སྒྲིབ་ལ་ལྷན་སྐྱེས་ཀྱིས་ཁྱབ་པ་དང་། ཤེས་སྒྲིབ་དང་ཤེས་པའི་གཞི་མཐུན་མེད་ཅིང་། དམན་ལམ་
སྔོན་དུ་སོང་མ་སོང་གང་ཡིན་ཡང་ས་བརྒྱད་པ་མ་ཐོབ་བར་དུ་ཤེས་སྒྲིབ་སྤོང་བའི་མགོ་མི་རྩོམ་པ་སོགས་
ནི་འཕགས་པ་ཡབ་སྲས་དང་། རྗེ་ཡབ་སྲས་ཀྱི་བཞེད་པ་མཐར་ཐུག་པ་ཡིན་ལ། ཞེས་གསུངས་པའི་
ཡང་ཚངས་ཅོད་མ་ལས། གནས་ཀྱིས་བསྐལ་ཞིང་ཞེས་སོགས་ཀྱི་དོན་གང་ཡིན་ཞེས་པ་ལ། དེའི་
དོན་ནི། རྗེ་བླ་མ་འཁོར་དག་པ་རྣམ་བརྒྱད་དང་བཅས་ལྷོ་བྲག་བྲ་བོ་དགོན་པར་ཕེབས་པ་ན། གྲུབ་
ཆེན་ལས་ཀྱི་རྡོ་རྗེས། འོལ་ཁ་རྫི་ང་ཕྱིའི་བྱམས་པ་ལ་ཆོས་གོས་རྣམ་གསུམ་ལྷུང་བཟེད་མཁར་གསིལ་
རྣམས་ཕུལ་ན། འདུལ་བའི་ཀུན་སྤྱོད་ལ་བརྟེན་ནས་བསྟན་པ་ལ་ཕན་པ་རྒྱ་ཆེན་པོ་འོང་གསུང་པ་བཞིན།
ལྷོ་བྲག་ནས་ཚངས་ཅོད་མ་མཛད་ནས་ཕུལ་སྐབས། རྫིང་ཕྱིའི་བྱམས་པ་ལ་དམིགས་ནས། ཁྱོད་ཀྱི་
ཡོན་ཏན་དྲན་པས་དང་བའི་ཡིད། །ཉིན་རེ་བཞིན་དུ་སླེབས་པར་བགྱིས་ན་ཡང་། །གནས་ཀྱིས་བསྐལ་
ཞིང་སླར་ཡང་དབེན་པའི་རོ། །རབ་ཏུ་མྱང་ཕྱིར་ཐག་རིང་གནས་སུ་ནི། །འཇུག་པར་འདོད་ཀྱང་ལུས་
ཀྱིས་བགྲོད་མ་ནུས། །དེའི་དོན་ནི། རྫིང་ཕྱིའི་བྱམས་པ་བཞུགས་པའི་གནས་དང་། དེའི་ཚེ་རྗེ་བླ་མ་
བཞུགས་པའི་གནས་གཉིས་ཐག་རིང་ཞིང་བར་དུ་གནས་གཞན་གྱིས་ཆོད་པས་གནས་ཀྱིས་བསྐལ་
ཞིང༑ ད་དུང་གནས་དབེན་པར་བསམ་གཏན་གྱི་བདེ་བའི་རོ་མྱང་བའི་ཕྱིར། རྒྱ་གར་ཤིང་གི་རི་ལ་
སོགས་པ་ས་ཐག་རིང་པོར་བགྲོད་པར་འདོད་པས། ད་ལྟ་འཕྲལ་དུ་ལུས་ཀྱིས་ཁྱོད་ཀྱི་དྲུང་དུ་བགྲོད་པར་
མ་ནུས་པས། དེ་སླད་བསོད་ནམས་ཞིང་གི་དམ་པ་ཁྱོད། །མཉེས་པར་བགྱི་སླད་ལྷག་བསམ་དག་པ་
ཡིས༑ ༑རིན་ཆེན་ས་ལེ་སྦྲམ་དང་ལྷ་ཡི་དར། །དགེ་སྦྱོང་རྣམས་ལ་ཐུབ་པས་བསྔགས་པ་ཡི། །ཆོས་
གོས་གསུམ་དང་གསལ་བྱེད་དྲང་སྲོང་སྣོད། །གཞན་ཡང་ཏིང་འཛིན་སྨོན་ལམ་གྱིས་སྤྲུལ་པའི། །བཀོད་
ལེགས་ཡིད་འཕྲོག་མཆོད་པ་ནམ་མཁའི་ཁྱོན། །ཡོངས་སུ་བཀང་སྟེ་རྐང་གཉིས་གཙོ་བོ་ལ། །ཞེན་མེད་
མ་ཆགས་བློ་ཡིས་དབུལ་བར་བགྱི། །ཞེས་པའི་དོན་ཡིན་ཏེ། རྣམ་ཐར་དད་པའི་འཇུག་ངོགས་ལ་
གཟིགས་དང་ཤེས་པར་འགྱུར་རོ། །ཡང་རྗེའི་གསུང་རབ་ལས། སྣང་ཤས་ལ་དཀར་ནག་ཁྲ་གསུམ་
གྱི་ཐ་སྙད་གནང་བ་འདི། ཆོས་བརྒྱད་དཀར་ནག་ཁྲ་གསུམ་དང་དོན་གཅིག་གམ་ཞེས་པ་ལ། རྗེ་བདག་
ཉིད་ཆེན་པོས་ཚེ་འདིའི་སྣང་ཤས་ཞེས་དང་། ཕྱི་མའི་སྣང་ཤས་ཞེས་པ་ཙམ་ལས། སྣང་ཤས་ལ་དཀར་
- 527 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ནག་ཁྲ་གསུམ་གསུངས་པ་མ་མཐོང་ཞིང་དེ་ལ་ཆོས་བརྒྱད་དུ་གསུངས་པའང་མ་མཐོང་མོད། རྒྱལ་བ་
ལྔ་པ་ཆེན་པོས། ཚེ་རབས་ཕྱི་མ་རྣམས་སུ། ཚངས་པ། དབང་ཕྱུག །ཁྱབ་འཇུག །དགའ་རབ་དབང་
ཕྱུག ་བརྒྱ་བྱིན་འཁོར་ལོས་སྒྱུར་རྒྱལ་སོགས་ལྷ་མིའི་གཙོ་བོ་རྣམས་ཀྱིས་མཚོན་པའི་མཐོ་རིས་ཀྱི་
དཔལ་འབྱོར། ལོངས་སྤྱོད་དོན་དུ་གཉེར་བའི་འཇིག་རྟེན་ཆོས་བརྒྱད་ཀྱི་རྟོག་པའི་སྣང་ཤས་དེ་ནི་ཆོས་
ཅན༑ ཞེས་གསུངས་འདུག་པས་ཆོས་བརྒྱད་དང༌། སྣང་ཤས་དོན་གཅིག་ཏུ་བཞེད་པ་འདྲ་ཡང་ཕྱི་མའི་
སྣང་ཤས་ལ་དཀར་ནག་ཁྲ་གསུམ་འབྱེད་དཀའ་བ་འདྲ་ཞིང་། བླ་མ་གོང་མ་རྣམས་ཀྱི་གསུང་ལས་སྤྱིར་
འཆི་བ་དྲན་པ་དང་། ཁྱད་པར་ནམ་འཆི་ངེས་མེད་ཀྱིས་ཆོས་བརྒྱད་མགོ་གནོན་པར་གསུངས་ཤིང་། ཕྱི་
མ་ལྷ་མིའི་བདེ་བ་དོན་གཉེར་ཆོས་བརྒྱད་དུ་བཞག་ན་སྐྱེས་བུ་ཆུང་ངུའི་སྐྱབས་འགྲོ་ལས་འབྲས་སྟོབས་
བཞིའི་བཤགས་སྡོམ་ཐམས་ཅད་ཆོས་བརྒྱད་ཀྱིས་ཀུན་ནས་བསླངས་པར་སོང་བས་ཇོ་བོ་རྗེ་དང་འབྲོམ་
སོགས་ཀྱི་གསུང་རིགས་དང་ཅུང་མི་མཐུན་པ་འདྲ་བས་ཞིབ་ཏུ་དཔྱད་པར་ཞུ། རང་གི་གོ་ཚོད་ལྟར་ན་
སྣང་ཤས་ནི་ཚེ་འདི་དང་ཕྱི་མ་གང་གི་ཡིན་ཀྱང་སྲིད་པའི་ཕུན་ཚོགས་ལ་དོན་གཉེར་གྱི་འདོད་ཆགས་
དངོས་སམ་དེའི་ཆར་གཏོགས་ཤིག་ལ་བྱེད་ཅིང་། འཇིག་རྟེན་ཆོས་བརྒྱད་ཅེས་པ་ནི། དུད་འགྲོ་ཚུན་
ཆད་ཆོས་ལ་བློ་ཁ་མ་ཕྱོགས་པའི་འཇིག་རྟེན་རང་ག་བ་ཐམས་ཅད་ལ་བསླབ་མི་དགོས་པར་ངང་ངམ་
ཤུགས་ཀྱིས་མ་ཤི་ཚུན་ཆོད་ཀྱི་བདེ་བ། རྙེད་པ། བསྟོད་པ། གྲགས་པ་བཞི་འདོད་ཅིང་། དེའི་ལྡོག་
ཕྱོགས་བཞི་ལ་མཐའ་གཅིག་ཏུ་མི་འདོད་པའི་བློ་འབྱུང་བ་དེ་ལ་ཟེར་ཞིང་། དེ་ལྟ་བུའི་འདོད་ཕྱོགས་
བཞི་སྒྲུབ་པ་དང་། ལྡོག་ཕྱོགས་བཞི་སེལ་བའི་ཐབས་སྲོག་གཅོད་སོགས་མི་དགེ་བ་ཁོ་ནས་བྱེད་ན་ཆོས་
བརྒྱད་ནག་པོ་དང་། དགེ་སྡིག་འདྲེས་མས་བྱེད་ན་ཁྲ་བོ་དང་། ཆོས་འཆད་དབང་བསྐུར་སོགས་དགེ་བ་
ཁོ་ནས་བྱེད་ན་ཆོས་བརྒྱད་དཀར་པོར་འཇོག་པ་ཐོག་མའི་བློ་སྦྱོང་སོགས་ལ་བལྟས་ན་དགོངས་པ་ཡིན་
ནམ་སྙམ་པ་ལགས་སོ། །
ཡང་ཞལ་ལུང་གི་སྐྱབས་འགྲོ་ཡས་མས་གཉིས་ཀར་སྐྱབས་ཡུལ་གྱི་གཙོ་བོ་ཐུབ་པའི་དབང་པོ་ལ་
གདན་སེང་ཁྲི་པད་གདན། སྲས་སློབ་སོགས་ལ་ཟློ་གདན། ཡི་དམ་བཀའ་སྡོད་བཅས་པ་ལ་ཉི་གདན་
གསལ་འདེབས་སྲོལ་འདུག་པ་རྗེའི་དགོངས་པ་ཨེ་ཡིན་ཞེས་པ་ནི། སྐབས་འདིར་ཚོགས་ཞིང་གསལ་
འདེབས་ཚུལ་ལ་གཙང་ནས་པཎ་ཆེན་རིན་པོ་ཆེ་ནས་བརྒྱུད་པ་རྣམས་སེང་ཁྲི་ཆེན་པོ་གྲུ་བཞི་པའི་སྟེང་
དུ་ཚོགས་ཞིང་ཐམས་ཅད་བཞུགས་པ་གསལ་འདེབས་ཤིང་ཐུན་མོང་མ་ཡིན་པའི་རང་རང་གི་གདན་ལ་
-528



(» ༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །༼ད༽ .
པད་ཟླ་པད་ཉི་སྣ་ཚོགས་མཛད་པ་བཞིན་ཞལ་ལུང་གི་སྐབས་འདིར་ཡང་མི་འདྲ་བའི་ཁྱད་པར་ཆེ་བ་
སྒྲུབ་ཁང་རྗེ་མི་གསུང་། ཇོ་སྟན་མཁན་ཆེན་བློ་བཟང་མཁས་བཙུན་ནས་བརྒྱུད་པ་རྣམས། ས་གཞི་
ལག་མཐིལ་ལྟར་ཁོད་སྙོམས་པའི་སྟེང་དུ་སེང་གེས་བཏེག་པའི་རིན་པོ་ཆེའི་ཁྲི་རྩ་བརྒྱུད་ཀྱི་བླ་མའི་
གྲངས་དང་མཉམ་པ་རྒྱབ་མདུན་དང་མཐོ་དམའི་རྣམ་པས་བང་རིམ་གྱི་དབྱིབས་ལྟ་བུའི་སྟེང་དར་ཟབ་
ཀྱི་གདན་དང་། མདུན་དུ་ཆོས་འབྲེལ་དངོས་ཐོབ་ཀྱི་བླ་མ་རྣམས་ལ་སྐྱོང་གདན་མཛད་པར་འདུག་པ་
ཞལ་ལུང་གི་ཐུན་མོང་མིན་པའི་ལུགས་ལ་དེ་ག་ཡིན་ནམ་སྙམ། རྗེ་བླ་མའི་དགོངས་པ་ལུགས་གཉིས་
ཀ་ཡིན་པ་འདྲ་ཞིབ་ཏུ་དཔྱོད། །
ཡང་སྔགས་ཀྱི་སྡོམ་ལྡན་ཡིན་ན་སྡོམ་པ་གསུམ་ལྡན་ཡིན་ཨེ་དགོས་ཞེས་པ་ནི། མི་དགོས་ཏེ་སྔགས་
སྡོམ་དང་། བྱང་སྡོམ་ཤི་འཕོས་པས་མི་གཏོང་ཞིང་། དེ་གཉིས་རྒྱུད་ལྡན་གྱི་ལྷ་ཡང་ཡོད། སོ་ཐར་གྱི་
སྡོམ་པ་རྒྱུད་ལྡན་གྱི་ལྷ་མེད་ཅིང་། ཤི་འཕོས་པས་གཏོང་བའི་ཕྱིར་ཏེ། ལྷ་དང་བྱིས་པའི་དགེ་སློང་ནི། །
འདུལ་བའི་སྡེ་སྣོད་དག་ལས་བཀག །ཅེས་དང་། ཤི་འཕོས་ཉམས་པ་དག་གིས་གཏོང་། །ཞེས་
གསུངས་པའི་ཕྱིར། །
ཡང་ལམ་གྱི་གཙོ་བོ་རྣམ་གསུམ་གྱི་དགོངས་འགྲེལ་ལུང་རིགས་གཏེར་མཛོད་ཀྱི་མཆོད་བརྗོད་དུ།
བདེན་གསུམ་མཁའ་ཁྱབ་ཆོས་ཕུང་སྙིང་པོའི་དོན། །ཞེས་པ་ཅི་ཡིན་ཟེར་བ་ནི། འདིའི་བདེན་གསུམ་ནི་
འགའ་ཞིག་གིས་འཇམ་དབྱངས་ཀྱི་སྐུ་གསུང་ཐུགས་ལ་བྱེད་པ་འདྲ་གསུངས། འགའ་ཞིག་གིས་ཐེག་
གསུམ་ཟེར་རྒྱུ་ལ་ཡི་གེ་ནོར་བ་འདྲ་གསུང་། རང་གི་བསམ་ཚོད་ནི་སངས་རྒྱས་བཅོམ་ལྡན་འདས་བདེན་
པ་ཁོ་ན་གསུང་བ་དེས་བདེན་པར་གསུང་བའི་མཁའ་ཁྱབ་ཀྱི་ཆོས་ཀྱི་ཕུང་པོའི་དོན་ཟེར་རྒྱུའི་ང་དང་མ་
ནོར་བ་འདྲ་སྙམ་མོ། །
ཡང་དགོངས་འགྲེལ་ལུང་རིགས་གཏེར་མཛོད་འདི་དང་། པཎ་ཆེན་རིན་པོ་ཆེས་མཛད་པའི་རྣམ་
བཤད་གཉིས་ཀྱི་རྩོམ་པ་དམ་བཅའི་གསུང་བཤད་སྐབས། ལམ་གསུམ་གྱི་ངོས་འཛིན་དང་། ལྟ་བའི་
སྐབས། སྟོང་པ་ཁས་ལེན་བྲལ་བའི་གོ་བ་ཞེས་པའི་དོན་དང་། ངེས་ཤེས་ཡུལ་གྱི་འཛིན་སྟངས་ཀུན་
འཇིག་ན། །ཞེས་པའི་ངེས་ཤེས་བཅས་ལ་མི་འདྲ་ཙམ་རེའི་གསུང་བཤད་གནང་འདུག་སྙམ་པ་བྱུང་བ་
ཕྲན་བུར་གོ་ལོག་བྱུང་བ་ཡིན་ནམ་ཞེས་པ་ནི། རྩོམ་པ་དམ་བཅའི་སྐབས་ལུང་རིགས་གཏེར་མཛོད་དང་།
མཆན་འགྲེལ་ཏུ། རྒྱལ་བའི་གསུང་རབ་ཀུན་གྱི་སྙིང་པོའི་དོན། །ཞེས་པ་ངེས་འབྱུང་དང་། རྒྱལ་སྲས་
- 529 -



མ༌ ཀྱི ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཨ, ''，==
='། ； ，''------
--
: -------
--- -- ---- -- ----
དམ་པ་རྣམས་ཀྱིས་བསྔགས་པའི་ལམ། །ཞེས་པ་བྱང་ཆུབ་ཀྱི་སེམས་དང་། སྐལ་ལྡན་ཐར་འདོད་
རྣམས་ཀྱི་འཇུག་ངོགས་ (དེ་མཆོག)། །ཞེས་པ་དབུ་མའི་ལྟ་བ་ལ་ངོས་བཟུང་ཞིང་། པཎ་ཆེན་རིན་པོ་ཆེས།
རྒྱལ་བའི་གསུང་རབ་ཀུན་གྱི་སྙིང་པོའི་དོན་དང་། རྒྱལ་སྲས་དམ་པ་རྣམས་ཀྱིས་བསྔགས་པའི་ལམ་དང་།
སྐལ་ལྡན་ཐར་འདོད་རྣམས་ཀྱི་འཇུག་ངོགས་མཆོག་ལམ་གྱི་གཙོ་བོ་རྣམ་པ་གསུམ་པོ་དེ་ཞེས་བསྔགས་
བརྗོད་གསུམ་ཀ་ལམ་གསུམ་ཀ་ལ་སྦྱར་འདུག་པས་གསུང་བཤད་ཅུང་ཟད་མི་འདྲ་ཙམ་མཆིས། སྟོང་
པ་ཁས་ལེན་བྲལ་བའི་གོ་བའི་དོན་ལ། ཚིག་ཟུར་མི་འདྲ་བ་ཙམ་ལས་དོན་ལ་ནི་ཁྱད་པར་མི་འདུག་སྟེ།
རྒྱལ་དབང་ལྔ་པ་ཆེན་པོས། རང་གི་ངོ་བོས་གྲུབ་པའི་ཆོས་རྡུལ་ཙམ་ཡང་ཁས་ལེན་དང་བྲལ་བའི་གསུང་།
པཎ་ཆེན་རིན་པོ་ཆེས། དོན་དམ་ལ་དཔྱོད་པའི་རིགས་པ་ཡང་དག་གིས་བཏགས་དོན་བཙལ་ཚེ་རྙེད་
རྒྱུའི་རང་བཞིན་རྡུལ་ཙམ་ཡང་བློ་ཡུལ་དུ་བཞག་ཏུ་མེད་ཅིང་། ངག་ཏུ་ཡང་བདེན་གྲུབ་ཀྱི་ཁས་ལེན་དང་
བྲལ་བའི་ཞེས་གསུངས་པ་ལ། རང་གི་ངོ་བོས་གྲུབ་པ་དང་
། དོན་དམ་དཔྱོད་བྱེད་ཀྱི་རིགས་པ་ཡང་
དག་གིས་བཏགས་དོན་བཙལ་བའི་ཚེ་རྙེད་པ་གཉིས་ཐལ་འགྱུར་བའི་ལུགས་ལ་དོན་གཅིག་ཡིན་པའི་
ཕྱིར༑ ངེས་ཤེས་ཡུལ་གྱི་འཛིན་སྟངས་ཀུན་འཇིག་ན། །ཞེས་པའི་ངེས་ཤེས་ལ་མི་འདྲ་བ་ཆེ་བར་འདུག་
སྟེ; རྒྱལ་དབང་ལྔ་པ་ཆེན་པོས། ངེས་ཤེས་མཐའ་གཉིས་དང་བྲལ་བའི་དབུ་མའི་ལྟ་བ་ངེས་པའི་ངེས་
ཤེས་ལ་ངོས་བཟུང་ནས། ཡུལ་གྱི་འཛིན་སྟངས་ཞེས་པ་དགག་བྱ་འཛིན་པའི་བློ་དང་ཡུལ་ལ་ངོས་བཟུང་།
པཎ་ཆེན་རིན་པོ་ཆེས་དགག་བྱ་རང་བཞིན་གྱིས་གྲུབ་པ་ངེས་པ་སྟེ་འཛིན་པའི་བདེན་འཛིན་གྱི་འཛིན་
སྟངས་ཀྱི་ཡུལ་རང་བཞིན་གྱིས་གྲུབ་པ་ཀུན་འཇིག་ཐུབ་པ་སྟེ་ཞེས་ངེས་ཤེས་བདེན་འཛིན་ལ་ངོས་བཟུང་
འདུག་པའི་ཕྱིར་རོ། །ཡང་ཞལ་ལུང་གི་ཕར་ཕྱིན་དྲུག་གི་དོན་གཉིས་སྒྲུབ་པ་ལ་བལྟོས་པའི་གྲངས་ངེས་
སྐབས། སྦྱིན་པ་ཚུལ་ཁྲིམས་བཟོད་པ་གསུམ་གྱིས་རང་དོན། ཤེས་རབ་བསམ་གཏན་བརྩོན་འགྲུས་
གསུམ་གྱིས་དོན་གཉིས་སྒྲུབ་པ་ལ་བལྟོས་པའི་གྲངས་ངེས་ཞེས་པའི་སྐབས་སུ་ཕར་ཕྱིན་དང་པོ་གསུམ་
རང་དོན་དུ་བཤད་པ་ལམ་རིམ་ཆེ་ཆུང་དང་མི་མཐུན་པ་ཇི་ལྟར་ཡིན་ཞེས་པ་ལ། འདི་ནི་སྦྱིན་པ་ཚུལ་
ཁྲིམས་བཟོད་པ་གསུམ་གྱིས་གཞན་དོན། ཤེས་རབ་བསམ་གཏན་བརྩོན་འགྲུས་གསུམ་གྱིས་རང་དོན་
ཏེ་དོན་གཉིས་བསྒྲུབ་པ་ལ་བལྟོས་པའི་གྲངས་ངེས་ཟེར་རྒྱུ་ཡིན་ཏེ། དེ་ལྟར་ལམ་རིམ་ཆེ་ཆུང་དང་མདོ་
སྡེ་རྒྱན་གྱི་འགྲེལ་པ་སོགས་ལས་འབྱུང་བའི་ཕྱིར། སྟོད་སྨད་མང་པོར་འདིས་མཚོན་ཡིག་སྐྱོན་འདྲ་བ་
འགའ་རེ་འདུག་པ་ཡི་གེ་མང་བས་འཇིགས་ནས་མ་བྲིས།
-530 -



» ༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །(ད༽
ཡང་ད་ལྟ་བར་མ་རབ་བྱུང་ཟེར་བ་འདིའི་རྒྱུད་ཀྱི་སྡོམ་པ་དེ་དང་རྟེན་དེ་རབ་བྱུང་དང་ཁྱིམ་པ་གང་
གི་ཕྱོགས་གཏོགས་ཡིན་ཞེས་པ་ནི། བར་མ་རབ་བྱུང་གི་རྒྱུད་ཀྱི་སྡོམ་པ་ལ་དགེ་བསྙེན་གྱི་སྡོམ་པ་དང་།
བྱང་སྡོམ། སྔགས་སྡོམ་ཅི་ཡང་འོང་ཞིང་། བར་མ་རབ་བྱུང་གི་ཚུལ་ཁྲིམས་ཞེས་པ་ལས། སྡོམ་པའི་ཐ་
སྙད་ནི་འདུལ་བའི་གཞུང་ལུགས་དང་མཁས་པའི་གསུང་ལས་འབྱུང་བ་མ་མཐོང་ངོ་། །རྟེན་ནི་རབ་བྱུང་
ཡིན་ཙ་ན་རབ་བྱུང་གི་ཕྱོགས་ལས་འོས་ཅི་ཡོད། རབ་བྱུང་སྡེ་ལྔའི་ནང་ནས་ནི་དགེ་ཚུལ་གྱི་ཕྱོགས་སོ། །
ཡང་བསྟན་པ་ཐམས་ཅད་གྲུ་བཞིར་ལམ་གྱིས་འཁྱེར་ཤེས་པ་ངའི་བླ་མ་ཞེས་པའི་གྲུ་བཞི་པོ་གང་
ཡིན་ཞེས་པ་ནི། སྐྱེས་བུ་འབྲིང་གི་ངེས་འབྱུང་གི་བསམ་པ་རྣམ་དག་འཁོར་བཅས་ཡན་གྲུ་གཅིག །མན་
ངག་བདུན་བསླབ་བྱ་ཕར་ཕྱིན་དང་པོ་ལྔ་དང་བཅས་པ་གྲུ་གཅིག །ཤེས་རབ་ཀྱི་ཕར་ཕྱིན་མཐའ་བྲལ་
ལྟ་བའི་སྐོར་གྲུ་གཅིག །གསང་སྔགས་རྡོ་རྗེ་ཐེག་པའི་སྐོར་གྲུ་གཅིག་ཏུ་འཇོག་པས། ལམ་རིམ་ན་
གསུང་འདི་དཔྱད་གཞི་ཤིན་ཏུ་ཆེ་བ་ཡིན་ནོ་ཞེས་གསུངས་པ་ཡིན་ཞེས་རྗེ་བླ་མ་དགེ་ལེགས་མཚན་ཅན་
ལས་ལན་མང་དུ་ཐོས་པ་ལགས་སོ། །
ཡང་སྤྱིར་སྟོང་པ་དང་མེད་པ་དོན་ཨེ་གཅིག་ཅེས་པ་ནི། སྟོང་པ་དང་མེད་པ་དོན་གཅིག་ཀྱང་། སྟོང་
པ་ཉིད་དང་མེད་པ་དོན་མི་གཅིག་ཅེས་གསུངས་ཀྱང་རྒྱུ་མཚན་ཡང་དག་མ་ངེས་ལགས། ཡང་དོན་དམ་
བདེན་པ་དང་ཆོས་ཉིད་དོན་ཨེ་གཅིག་ཅེས་པ་ནི། དོན་གཅིག་སྟེ། ཚིག་གསལ་ལས། དོན་ཡང་དེ་ཡིན་
ལ་དམ་པ་ཡང་དེ་ཡིན་པས་དོན་དམ་པའོ། །དེ་ཉིད་བདེན་པ་ཡིན་པས་དོན་དམ་པའི་བདེན་པའོ། །ཞེས་
དང༑ ཡང་ན་དམ་པ་ནི་འཕགས་པ་རྣམས་ཀྱི་མཉམ་གཞག་རྣམ་པར་མི་རྟོག་པའི་ཡེ་ཤེས་ཡིན་ལ། ཡེ་
ཤེས་དེའི་ཡུལ་ཡིན་པས་ན་དོན་དམ་པའི་བདེན་པའོ་ཞེས་གསུངས་པས་འཕགས་པའི་མཉམ་གཞག་
རྣམ་པར་མི་རྟོག་པས་ཇི་ལྟར་གཞལ་བ་ལྟར་གནས་ཤིང་དེའི་ངོར་བདེན་པ་ལ་དོན་དམ་བདེན་པ་ཞེས་
གསུངས་པས། ཆོས་ཉིད་ཡིན་ན་དེ་ཡིན་པས་ཁྱབ། དེ་ཡིན་ན་ཆོས་ཉིད་ཡིན་པས་ཁྱབ་པའི་ཕྱིར།
ཡང་ངོ་བོ་ཉིད་སྐུ་དེ་རང་བཞིན་རྣམ་དག་དང་གློ་བུར་རྣམ་དག་གཉིས་ཀ་ཨེ་ཡིན་ཞེས་པ་ནི། དེ་
གཉིས་ཀ་ཡིན་ཏེ། དགག་བྱ་རང་བཞིན་གྱིས་གྲུབ་པ་ནི་རང་བཞིན་གྱི་དྲི་མ་ཞེས་པ་ཡིན་ལ། དེས་ནི་ངོ་
བོ་ཉིད་སྐུ་ཐོག་མ་ནས་རྣམ་པར་དག་ཅིང་། རང་བཞིན་གྱིས་གྲུབ་པ་དེ་མེད་བཞིན་དུ་ཡོད་པར་སྣང་
ཞིང་ཞེན་པ་ནི་གློ་བུར་གྱི་དྲི་མ་ཡིན་ལ་དེ་ནི་ལམ་བསྒོམས་སྟོབས་ཀྱིས་ལྷག་མ་མ་ལུས་པར་སྤངས་པའི་
སྒོ་ནས་དག་པའི་ཕྱིར་རོ། །
།
།
2
- 531 -



རྒྱུ་སྐརྒྱུ།
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཡང་དབུ་མ་འཇུག་པར། བཀྲ་ཤིས་རྣ་ནག་མ་དང་ལྷན་ཅིག་བཞིན། །ཞེས་པའི་དོན་གང་ཡིན་
ཞེས་པ་ནི། རྗེ་བླ་མས། འཇུག་པའི་ཊིཀ་ཆེན་ལས། བཀྲ་ཤིས་པའི་ཕུན་སུམ་ཚོགས་པ་དང་། རྣ་ནག་
མ་སྟེ་བཀྲ་མི་ཤིས་པ་གཉིས་ལྷན་ཅིག་ཏུ་མི་འགྲོགས་པ་དེ་ལྟར་ཏེ། དེ་བཞིན་དུ་ཚུལ་ཁྲིམས་ཡོངས་སུ་
དག་པས་དབང་དུ་བྱས་པའི་བདག་ཉིད་ཆེན་པོ་ས་གཉིས་པ་བ་དེ་ཚུལ་ཁྲིམས་འཆལ་པ་དང་ལྷན་དུ་
གནས་པར་མི་འདོད་དོ། །བཞི་བརྒྱ་པའི་འགྲེལ་པ་ལས། བཀྲ་ཤིས་མ་གང་དུ་ཞུགས་པའི་ཁྱིམ་དུ་རྣ་
ནག་མ་ཡང་གདོན་མི་ཟར་ཡོད་དེ་ཞེས་གསུངས་པ་དང་འདིར་བཤད་པ་གཉིས་མི་འགལ་ཏེ། དེར་ནི་
མིང་དེ་དང་ལྡན་པའི་གང་ཟག་གཉིས་ལ་དགོངས་ལ། འདིར་ནི་རྣ་ནག་མ་ཞེས་པ་བཀྲ་མི་ཤེས་པའི་
མིང་ཡིན་པའི་ཕྱིར་རོ། །ཞེས་གསུངས་འདུག་ལགས།
ཡང་འཁོར་བའི་ཕྱི་མཐའ་ཡོད་མེད་དང་། ཡོད་པའི་ཕྱོགས་འཛིན་ལ་རིགས་པ་དང་ལུང་གི་ཤེས་
བྱེད་ཅི་འདྲ་ཡོད་ཅེས་པ་ནི། དེའི་རིགས་པ་ནི་དྲི་མ་རྣམས་གློ་བུར་བ་དང་། གཉེན་པོས་འབྲལ་རུང་ཡིན་
པ་སོགས། རྣམ་བཤད་སྙིང་པོ་རྒྱན་དུ་རྒྱས་པར་གསུངས་ཤིང༌། ལུང་ནི། ས་བོན་ཐོག་མཐའ་ཡོད་མིན་
ཡང༑ ༑མེས་བསྲེགས་པས་ན་ཕྱི་མཐའ་མཐོང་། །དེ་བཞིན་འཁོར་བ་ཐོག་མེད་ཀྱང་། །བདག་མེད་
མཐོང་ཚེ་ཕྱི་མཐའ་མཐོང་། །ཞེས་པ་ལྟ་བུ་ཡིན། འཁོར་བ་མཐའ་མེད་དུ་འདོད་པ་ལ། རིགས་པ་ནི།
སངས་རྒྱས་གཅིག་གིས་སེམས་ཅན་བརྒྱ་སངས་རྒྱས་ཀྱི་སར་དྲངས་པའི་ཚེ། སེམས་ཅན་བརྒྱས་ཉུང་དུ་
སོང་བར་ཐལ། འཁོར་བའི་མཐའ་ཡོད་པའི་ཕྱིར། འདོད་ན། ཐོག་མ་ནས་སེམས་ཅན་ལ་མང་ཉུང་གི་
ཚད་ཡོད་པར་ཐལ། རྟགས་དེའི་ཕྱིར། ཁྱབ་པ་ཡོད་དེ། དང་པོ་ནས་འདི་ཙམ་ཡོད་ཅེས་པའི་ཚད་མེད་
ན༑ རྗེས་སོར་འདི་ཙམ་གྱི་ཉུང་དུ་སོང་ཞེས་པའི་ཚད་འཇོག་མི་ཐུབ་པའི་ཕྱིར། ཞེས་པ་ལྟ་བུའོ། །ལུང་
ནི༑ མདོ་སྡུད་པ་ལས། མ་རིག་འཁྲུལ་འཁོར་འདི་ལ་ཟད་མེད་འཕེལ་བ་མེད། །ཅེས་དང་། བཟང་སྤྱོད་
ལས༑ ནམ་མཁའི་མཐར་ཐུག་གྱུར་པ་ཇི་ཙམ་པར། །སེམས་ཅན་མ་ལུས་མཐའ་ཡང་དེ་བཞིན་ཏེ། །
ཞེས་སོགས་སོ། །བླ་མའི་མན་ངག་ནི་འདི་ཡིན་ཏེ། འཁོར་བ་སྤྱི་ལ་མཐའ་ཡོད་ཀྱང་རུང་། མེད་ཀྱང་
རུང་༑ ངེད་རང་གི་ངོས་ནས་ངེས་འབྱུང་གི་བསམ་པ་མཚན་ཉིད་པ་ནམ་རྒྱུད་ལ་སྐྱེས་པ་ན་འཁོར་བ་
མཐའ་ཅན་ཡིན། དེ་བར་དུ་འཁོར་བ་མཐའ་མེད་ཡིན། དེས་སེམས་ཅན་ཐམས་ཅད་ཀྱི་འཁོར་བའི་
མཐའ་ཡོད་མེད་ཤེས་པར་བྱའོ་གསུངས་ཏེ་དབུ་མ་བཞི་བརྒྱ་བ་དང་ཤིན་ཏུ་མཐུན་པར་ཡོད་དོ། །
ཡང་ལམ་རིམ་གྱི་འཁྲིད་སྐྱོང་སྐབས་ཐུན་གཅོད་ལུགས་ལ་དྲི་བ་འགའ་ཞིག་འདུག་པའི་ལན་ཕྱོགས་
- 532 -



ར
༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །(ད༽
གཅིག་ཏུ་འབུལ་ན། འཇམ་དཔལ་ཞལ་ལུང་གཞིར་བཞག་པ་ལ། དལ་འབྱོར་ཡན་ཐུན་དངོས་གཞི་
བྱེད་ན། སྔོན་འགྲོ་ལ་སྦྱོར་བའི་ཆོས་དྲུག་མི་ཚང་ཞིང་། དལ་འབྱོར་ནས་ལྷག་མཐོང་གི་བར་གྱི་དམིགས་
སྐོར་གང་ལ་ཡང་། སྔོན་འགྲོ་སྦྱོར་བའི་ཆོས་དྲུག་དངོས་གཞི་སྐབས་སུ་བབ་པའི་དམིགས་སྐོར་གང་
ཡིན་ལ་དཔྱད་འཇོག་གིས་ལེགས་པར་བསྒོམས་ནས། མཇུག་བསྔོ་བ་སྨོན་ལམ་གྱི་རྒྱས་འདེབས་བྱས་
ནས་ཐུན་མཚམས་ཀྱི་བྱ་བ་ལ་འཇུག་པ་ཡིན་པས། དེའི་ཚུལ་ནི། དལ་འབྱོར་ལ་ཐུན་བཞིར་བཅད་ནས་
མྱོང་བ་འཐོན་པར་སྐྱོང་ཚེ། དཔེར་ན་ཐོ་རངས་ཀྱི་ཐུན་ལྟ་བུ་ལ་གནས་ཁང་བྱི་དོར་བྱས་སྐུ་གསུང་ཐུགས་
རྟེན་བཀྲམ་པ་སྦྱོར་བའི་ཆོས་དང་པོ། མཆོད་པ་གཡོ་མེད་ཅིང་བཀོད་པ་མཛེས་པར་བཤམས་པ་གཉིས་
པ༑ བདེ་བའི་སྟན་ལ་འཁོད་ནས་རང་རྒྱུད་ལ་བརྟགས་ཏེ་སྐྱབས་འགྲོ་སེམས་བསྐྱེད་བྱེད་པ་གསུམ་པ།
བླ་མ་དང་སློབ་མའི་མཚན་ཉིད་བསམས་ནས་བསམ་པས་བསྟེན་ཚུལ། སྦྱོར་བས་བསྟེན་ཚུལ། སྦྱོར་
བས་བསྟེན་ཚུལ་གྱི་ཁོངས་སུ་ཚོགས་ཞིང་གསལ་འདེབས་པ་སྦྱོར་བའི་ཆོས་བཞི་པ། ཡན་ལག་བདུན་
པ་ལྔ་པ། དེ་ནས་དམིགས་པ་གསལ་བར་བྱས་ཏེ་རྒྱས་པར་ན་ལམ་རིམ་གསོལ་འདེབས། མདོར་བསྡུ་
ན་དོན་ཆེན་པོ་གསུམ་གྱིས་གསོལ་བ་འདེབས་པ་དྲུག་པ། དེ་ལྟར་སྦྱོར་བ་སྔོན་དུ་སོང་ནས། དངོས་
གཞི་ལ། དལ་འབྱོར་གྱི་ངོ་བོ་ངོས་བཟུང་བ། དོན་ཆེ་བ། རྙེད་དཀའ་བ་ལ་དཔེ་རྒྱུ་འབྲས་བུའི་སྒོ་ནས་
རྙེད་དཀའ་ཚུལ་རྣམས་གྲངས་དང་གོ་རིམ་ངེས་ངེས་བྱས་ནས་བསྐྱངས་པའི་མཐར་བསྔོ་སྨོན་གྱི་རྒྱས་
འདེབས། ཐུན་མཚམས་ལ་འཇུག །དེ་ནས་སྔ་དྲོའི་ཐུན་ལ་གནས་ཁང་བྱི་དོར་དགོས་མི་དགོས་
གཟིགས། སྦྱོར་བའི་ཆོས་གཞན་རྣམས་ཐོ་རངས་ལྟར་བྱས་ནས། དངོས་གཞི་དང་མཇུག་མཐུན་
མཚམས་རྣམས་སྔ་མ་ཇི་ལྟ་བ་བཞིན་ནོ། །དེ་ལྟ་བུ་དེས་ཕྱི་དྲོ། སྲོད་དེ་ཐུན་བཞིར་བཅད་ནས་དལ་
འབྱོར་ལ་མྱོང་བ་མ་ཐོན་བར་བསྒོམ། དེ་ནས་འཆི་བ་མི་རྟག་པ་ལ་སྤྲོ་བ་ན་སྦྱོར་བ་དང་མཇུག་ཐུན་
མཚམས་དལ་འབྱོར་ལྟར་ལ། དངོས་གཞིའི་སྐབས། འཆི་བ་མི་རྟག་པའི་སྐོར་རྒྱས་པར་བསྒོམ་པ་ནས།
ལྷག་མཐོང་གི་སྐབས། སྦྱོར་བ་དང་མཇུག་ཐུན་མཚམས་རྣམས་དལ་འབྱོར་ལྟར་ལ། དངོས་གཞི་ལ་
ལྷག་མཐོང་གི་དམིགས་རྣམ་རྒྱས་པར་བསྒོམ་པ་ཡིན། བློ་རྩལ་དགའ་མོ་ཡོད་ན་དཔེར་ན་མན་ངག་
བདུན་ལ་ཐུན་གྱི་དངོས་གཞི་བྱེད་ཚེ་སྦྱོར་བ་རྣམས་སོང་ནས། དལ་འབྱོར་ནས་བཟུང་སྐྱེས་བུ་ཆུང་
འབྲིང་གི་དམིགས་པའི་འགག་སྡོམ་ལ་ཤར་སྒོམ་ཞིག་བྱས་ནས། དངོས་གཞི་མན་ངག་བདུན་རྒྱས་པར་
བསྒོམས་པའི་མཐར་ཕར་ཕྱིན་དྲུག་ལ་ཤར་སྒོམ་བྱེད་དེ་ཐུན་རེ་རེ་ལའང་ལམ་རིམ་ཚར་རེ་འགྲོ་བ་བྱེད།
- 55 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དེ་ལྟར་ཐུན་བཞིར་གཅོད་ལུགས་མ་གོ་བར། དེ་རིང་ད་ནང་ཞལ་ལུང་གི་མགོ་ནས་ཚིག་ཡིད་འདོན་ལྟ་
བུ་བྱས་ནས་གང་ཚར་བྱས་མཚམས་བཞག །སྔ་དྲོ་དེའི་འཕྲོ་ནས་བསྐྱངས། དེ་རིང་གང་མ་ཚར་བའི་
འཕྲོ་ནས་སང་ཡིད་འདོན་ལྟ་བུ་བྱས་ནས་ཚར་གྲངས་གསོག་པ་ནི། ལམ་རིམ་གྱི་ཁྲིད་སྐྱོང་ཚུལ་གྱི་
རྟགས་གསལ་གང་ཡང་མ་རིག་པ་འདྲའོ། །འོན་ཀྱང་དེ་ལ་ཕན་ཡོན་མེད་ཟེར་བ་ནི་མིན་ནོ། །དེ་
ལྟར་ཐུན་རེ་རེ་བཞིན་ནས་སྦྱོར་དངོས་རྗེས་གསུམ་གསུམ་དུ་བྱེད་པ་ནི་བློ་མ་གོམས་རིང་ལ་དཀའ་བ་
འདྲ་ཞིག་འོང་ནའང་། མཉན་ན་ཚིག་མི་ཟིན། བསམས་ན་དོན་མི་གོ། བསྒོམས་ན་རྒྱུད་ལ་མི་སྐྱེ་བའི་
བློའི་མཐུ་ཤིན་ཏུ་ཆུང་བའི་དུས་སུ་ཞིང་གི་མཐུ་ལ་བརྟེན་པ་མན་ངག་ཡིན་ནོ། །ཞེས་གསུངས་པའི་ཕྱིར།
དམིགས་རྣམ་གང་ཟིན་ཟིན་དང་། སྣང་བ་ལ་གང་དྲན་དྲན་བྱས་ན། ལམ་རིམ་ཆེན་མོ་ལས། དེ་ཡང་
གང་ཟིན་ཟིན་ནས་དམིགས་པ་ལ་བསྐྱངས་ན་རང་ཇི་ལྟར་འདོད་པ་ལྟར་གྱི་དགེ་བའི་དམིགས་པ་གྲངས་
འདི་ཙམ་དང་གོ་རིམ་འདི་བཞིན་གཏོང་སྙམ་ནས་བཏང་ཡང་འགྲོར་མི་ཉན་པས་ཇི་ལྟར་འདོད་པ་བཞིན་
དུ་དགེ་བའི་དམིགས་པ་ལ་བཀོལ་དུ་རུང་བའི་གེགས་ཆེན་པོར་འགྱུར་ཞིང་། དང་པོ་ནས་ལང་དུ་སོང་
བས་ཚེ་ཧྲིལ་པོའི་དགེ་སྦྱོར་སྐྱོན་ཅན་དུ་འགྲོ་ལ་ཞེས་གསུང་པའི་ཉེས་པ་འབྱུང་བས། དེ་ལྟར་མི་བྱ་བར།
ལུང་དེའི་འཕྲོ་ནས། དེས་ན་ཐོག་མར་བསྐྱང་བར་བྱ་བའི་དམིགས་པ་རྣམས་ཀྱི་གྲངས་དང་གོ་རིམ་ངེས་
ངེས་བྱ། དེ་ནས་ཇི་ལྟར་ངེས་པར་བྱས་པ་དེ་ལས་གཞན་དུ་མི་བཏང་བར་བྱའོ་སྙམ་པའི་འཕེན་པ་དྲག་
པོ་འགའ་ཞིག་བཏང་ལ། ཇི་ལྟར་ངེས་པར་བྱས་པ་དེ་ལས་ལྷག་ཆད་མེད་པར་དྲན་ཤེས་བཞིན་དང་
ལྡན་པར་བསྐྱང་བར་བྱའོ། །ཞེས་གསུངས་པ་ལྟར་བསྐྱང་བར་བྱའོ། །མདོར་ན་མགོ་བཤེས་གཉེན་
བསྟེན་ཚུལ་ནས། ལྷག་མཐོང་གི་བར་ལ་ཐུན་གྱི་ངོ་བོ་ལ་ཇི་ལྟར་བྱ་བ་ཐུན་མཚམས་སུ་ཇི་ལྟར་བྱ་བ།
ཐུན་གྱི་ངོ་བོ་ལ་སྦྱོར་དངོས་མཇུག་གསུམ་བྱེད་ཚུལ་དང་བཅས་པ་ལམ་རིམ་ཆེན་མོའི་སྐྱོང་ཚུལ་མདོར་
བསྡུས་ཏེ་བསྟན་པ་ཞེས་པའི་ས་བཅད་ལ་ཞིབ་ཏུ་གཟིགས་དང་དེ་ལས་ངེས་པར་འགྱུར་རོ། །དེ་ལྟར་
རང་གི་འདོད་པ་གཙོ་བོར་མ་བྱས་པར་བླ་མའི་གསུང་ལ་ཆ་བཞག་བྱས་ན་ཆོས་ནས་ཇི་སྐད་གསུངས་པའི་
ཕན་ཡོན་རྣམས་ཐོབ་པར་འགྱུར་ཏེ། མདོ་སྡོང་པོ་བཀོད་པ་ལས། དགེ་བའི་བཤེས་གཉེན་གྱི་ཚིག་དང་
མི་འགལ་བར་གནས་པའི་བྱང་ཆུབ་སེམས་དཔའ་ལ་ཐམས་ཅད་མཁྱེན་པ་ཉེ་བར་འགྱུར་རོ། །ཞེས་
སོགས་རྒྱས་པར་གསུངས་སོ། །
ཁྱུང་ཆེན་ལྷ་ལམ་བསྒྲོད་པའི་གཤོག་རྩལ་ལ། །འགྲན་པ་མིན་ཡང་འགྲན་ལྟར་སྦྲང་བུའང་འཕུར། །
- 534-



༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །༼ད༽
དེ་བཞིན་མཁས་རྣམས་ལེགས་བཤད་འབེལ་གཏམ་ལ། །འགྲན་པ་མིན་ཡང་འགྲན་བཞིན་བདག་
གིས་འབད། །དེ་ལས་ལེགས་པར་བཤད་པའི་ཆ་མཆིས་པ། །བླ་མའི་དྲིན་ཏེ་བླ་མ་མཉེས་ཕྱིར་བསྔོ། །
ཉེས་པར་བཤད་རྣམས་བདག་གི་བློ་སྐྱོན་ཏེ། །མཁས་པ་རྣམས་ལ་སྙིང་ནས་བཤགས་པར་བགྱི། །རྡོ་
རྗེ་འཆང་དབང་བླ་མའི་གསུང་ལྕིད་ཀྱིས། །བདག་བློ་ནོན་པའི་རྔུལ་ཆུའི་ཞབས་བསིལ་འདིས། །རི་
སུལ་དབེན་པའི་ཐ་གུའི་ལྟོ་བ་ཅན། །དགྱེས་ནས་ཐབས་ཤེས་གོམ་སྟོབས་བགྲོད་པར་ཤོག ། །
མངྒལཾ།། །།
-535 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
༈ བྱ་ཁྱུང་དཀའ་བཅུ་བློ་བཟང་རབ་བརྟན་གྱི་དྲིས་ལན།
བར
༈ བྱ་ཁྱུང་དཀའ་བཅུ་བློ་བཟང་རབ་བརྟན་གྱིས་དྲི་བ་མཛད་པའི་ལན་རང་གི་བསམ་ཚོད་ཕུལ་ན།།
སོ་ཐར་ཕམ་པ་ལ་འཆབ་བཅས་ཀྱིས་ཁྱབ་པ་དང་། དེ་སྡོམ་པའི་གཏོང་རྒྱུར་མདོ་སྡེ་པ་ཡན་གྱིས་འདོད་
པ་དང་། བྱེ་སྨྲའི་ལུགས་ལ་ཡང་བོད་ཀྱི་འདུལ་འཛིན་སྔ་མ་རྣམས་དེ་དང་མཐུན་པ་དང་། ཁ་ཆེ་བྱེ་སྨྲའི་
ལུགས་ལ་འཆབ་བཅས་འཆབ་མེད་གཉིས་ཀ་ཕམ་པར་འདོད་ཀྱང་གཏོང་རྒྱུར་མི་འདོད་ལ། དེ་དག་
སུའི་ལུགས་ལ་སོ་ཐར་ཕམ་པ་འཆབ་བཅས་སམ་ཕམ་འདྲ་འཆབ་བཅས་བྱུང་ཕྱིན། ཕམ་པ་བྱུང་བའི་དེ་
མ་ཐག་ཏུ་བྱང་ཆུབ་ཀྱི་སེམས་རིན་པོ་ཆེ་མ་ཉམས་པར་ཡོད་ན་སླར་སྡོམ་པ་བླང་དུ་ཡོད་པ་དང་། །
དམིགས་བསལ་དེ་མ་གཏོགས་པ་ལ་ཚེ་དེ་ལ་སྡོམ་པ་གསར་དུ་བླང་དུ་མེད་པ་བྱང་ཆུབ་གཞུང་ལམ་ན་
རྗེ་བླ་མས་གསལ་བར་གསུངས་པ་དང་། བར་ཆད་མ་དྲིས་པར་ནི་རབ་བྱུང་དང་བསྙེན་རྫོགས་ད་ཆོག་
ལ་བྱར་མེད་ལ། དེའི་ཚེ་རྩ་བའི་ལྟུང་བ་བྱུང་བ་མ་ཡིན་ནམ་ཟེར་བའི་ཚེ་སྔར་ཕམ་པ་བྱུང་བའི་བསྒྲུབ་བྱ་
དེས་ཅི་སྨྲ། སྡོམ་པ་རྙིང་པས་རྒྱུད་བཀག་པ་དང་རྩ་ལྟུང་བྱུང་བ་ལ་སྡོམ་པ་གསར་དུ་མི་སྐྱེ་བ་འདུལ་བ་
ཀུན་ན་གསལ་མོད། མང་དུ་ཞུ་ཅི་དགོས། རང་ཅག་གི་བཀའ་དྲིན་མཉམ་མེད་སྒྲུབ་ཁང་རྗེ་ནི་ཕམ་པ་
བྱུང་བ་ལ་བསླབ་པ་ག་ནས་བསྐྱར། སྐལ་བ་བཟང་བཟང་བྱས་ནས་བསྒྲུབ་བསྐྱར་བྱེད་ཟེར་བ་ལ་ཡང་།
དེ་འདྲ་འདུལ་བ་ནས་མ་བཤད་གསུང་གསན་དགོངས་མི་མཛད་པར་འདུག །འགག་བསྡུ་ན་ཆེ་ས་
གཉན་ས་སུ་ཅི་བྱེད་རུང་སངས་རྒྱས་ལ་ཆ་འཇོག་འཚལ། ཉམས་པ་གྲལ་དུ་འདུས་པ་ལ། ལས་གྲལ་
བོ་ཐམས་ཅད་ཀྱིས་རྣམ་དག་ཏུ་འདུ་ཤེས་ཡོད་ན་ལས་འཆགས་པ། མཁན་པོ་ཉམས་པ་ལ་བསྒྲུབ་བྱས་
རྣམ་དག་ཏུ་ཡིད་ཆེས་ན་སྡོམ་པ་སྐྱེ་བ་དང་མཚུངས་ལ་ཉམས་པ་ལ་ལས་བྱེད་རྣམས་ཀྱིས་དེར་འདུ་ཤེས་
བཞིན་དུ་ལས་མི་འཆགས་པ་ཡིན་སྙམ་ལགས། གསོ་སྦྱོང་སྐབས་སོ་ཐར་གྱི་མདོ་འདོན་ཚུལ། ཅི་འདི་
ལ་ཞེས་སོགས་ལ་འདི་ངོས་ཀྱི་བླ་མ་ཆེ་བ་འགའ་རེ་ཡང་ཚོད་ཚོད་བྱེད་མཁན་མང་བར་མཐོང་། འོན་
ཀྱང་མདོ་རང་ལ་ཇི་ལྟར་ཡོད་པ་ལྟར་མཐར་ཆགས་སུ་བཏོན་པ་ཉིད་ལ་ལན་གཉིས་ལན་གསུམ་དུ་དྲིས་
པ་ཚང་བ་ཡིན་ཏེ། བམ་པོ་ལྔ་བཅུ་པ་ལས། ཅི་འདི་ལ་ཁྱེད་ཡོངས་སུ་དག་གམ་ཞེས་འདྲིའོ། ཅི་འདི་ལ་
-536-



+--
-་ ས་ཁ
༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །ད༽
ཁྱེད་ཡོངས་སུ་དག་གམ་ལན་གཉིས་ལན་གསུམ་དུ་འདྲིའོ། །འདི་ལ་ཚེ་དང་ལྡན་པ་དག་ཡོངས་སུ་དག་
ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ། །ཞེས་འབྱུང་བ་དེ་ཉིད་སོ་སོ་ཐར་པའི་གཞུང་ལས་
ཇི་སྐད་འབྱུང་བ་ཁོ་ན་བཞིན་གོ་རིམ་དང་ཚིག་མ་འཁྲུལ་བར་ལན་གཅིག་གདོན་པར་བྱ་བ་ཡིན་ཏེ། དེ་
ལ་ལན་གཅིག་སྟོན་པ་ཉིད་ནི་དྲིའོ་ཞེས་བྱ་བ་དང་། ལན་གཉིས་ལན་གསུམ་དུ་དྲིའོ་ཞེས་སྨོས་པ་དེ་ཉིད་
ཀྱིས་ལན་གསུམ་བསྒྲགས་པར་བྱས་པ་ཡིན་ནོ། །ཞེས་གསལ་བར་གསུངས་འདུག་པ་འདི་ལ་ཆ་འཇོག་
མཛོད། ཚེ་དང་ལྡན་པ་དག་བདག་ཅག་གསོ་སྦྱོང་བྱ་སྟེ་ཞེས་པ་ནས། དེ་དེ་བཞིན་དུ་འཛིན་ཏོ་ཞེས་པའི་
བར་སོ་སོ་ཐར་པའི་མདོ་འདོན་ཚུལ་ལྔ་ལས་གླེང་གཞི་འདོན་པ་དང་། སླད་མ་ནས་ཐོས་པར་འགྱུར་
རོའི་བར་སྡེ་ཚན་ལྷག་མ་ཐོས་བསྒྲགས་སུ་འདོན་ཚུལ་ཡིན་པས། ཅི་འདི་ལ་ནས་ཐོས་པར་འགྱུར་རོའི་
བར་སོ་ཐར་གྱི་མདོ་དངོས་མིན་ཡང་། དངོས་ཀྱི་མདོ་ཚིག་ཡིན་ཏེ། དཔེར་ན། སེམས་བསྐྱེད་པ་ནི་
གཞན་དོན་ཕྱིར། །ཞེས་པ་མངོན་རྟོགས་རྒྱན་དངོས་མིན་ཡང་དེ་དངོས་ཀྱི་གཞུང་ཚིག་ཡིན་པ་བཞིན་
ནོ༑ ༑དེ་ལྟ་མོད་ཀྱི། དེ་བཏོན་པས་སོ་ཐར་གྱི་མདོ་དངོས་བཏོན་པར་འཇོག་སྟེ། རས་ཡུག་གི་སྣེ་ཚིག་
པས་རས་ཡུག་དངོས་ཚིག་པར་འཇོག་པ་བཞིན་ནོ། །།
རབ་བྱུང་བསྒྲུབ་དུས། དང་པོར་མཐང་གོས་བླ་གོས་སྟོད་དུ་བལྟེབས་ནས་གཡོགས་ཏེ་སྨོན་ལམ་
བརྗོད། སླར་ཚུལ་བཞིན་རང་ངམ་གྲོགས་ཀྱི་བསྐོན་པར། རྒྱལ་དབང་ལྔ་པས་གསུངས་མོད་ཀྱང་། བུ་
སྟོན་རིན་པོ་ཆེས་འདུལ་ཊིཀ་རིན་ཆེན་འཕྲེང་བར། བསྐོན་ཐེངས་གཉིས་མི་བྱེད་པར། མཁན་པོ་རང་
ངམ་གྲོགས་ཀྱིས་སྐྱོན་དང་བྲལ་བར་ཚུལ་བཞིན་བསྐོན་པའི་ཚེ་སྨོན་ལམ་བརྗོད་པར་གསུངས་པ་ལྟར་
ཤིན་ཏུ་ལེགས་པ་སྙམ་ལགས།
འཇིགས་བྱེད་ཀྱི་དཀྱིལ་འཁོར་བསྒྲུབ་དུས། དཀྱིལ་འཁོར་རྒྱལ་མཆོག་གི། ཤར་གྱི་མཚན་མ་
དང་དབྱེར་མེད་དུ་གྱུར་ཅེས་པའི་མཚན་མ་དེ་སྒྲུབ་གཞི་རྡུལ་ཚོན་ནམ་རས་བྲིས་གང་ཡིན་དེའི་ཕྱག་
མཚན་ནམ་སྐུ་བརྙན་གང་ཡོད་པ་དེའི་རིགས་འདྲ་ཕྱི་མ་ཞིག་ཡིན་ཡང་། དེ་ལ་ཐ་མལ་གྱི་སྣང་ཞེན་མ་
སྦྱངས་པའི་སྐྱོན་འཇུག་པ་དང་། གདན་ཟུང་རེ་རེ་ཞེས་པའི་མཚམས་དེར་གདན་དེ་རྣམས་ཀྱི་སྟེང་དུ་
ཕྱག་མཚན་ནམ། སྐུ་བརྙན་བསྐྱེད་ཆོག་བྱེད་དགོས་པའི་སྐྱོན་གཉིས་གང་ཡང་མི་འཇུག་སྟེ། སྒྲུབ་གཞི་
ལ་སྔགས་གཉིས་ཀྱི་དོན་བསམས་ནས་ཐ་མལ་གྱི་སྣང་ཞེན་སྦྱོང་ཞེས་པའི། ཐ་མལ་གྱི་སྣང་ཞེན་ལ་དེ་
བདེན་པར་སྣང་ཞེན་དང་། བེམ་ཆོས་རང་ག་བར་སྣང་ཞེན་གཉིས་ལས། བྲིས་པའི་དཀྱིལ་འཁོར་ཆོས་
- 537 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཅན་དུ་བཟུང་། དེ་རྟེན་འབྲེལ་གྱི་རྟགས་ལྟ་བུས་རང་བཞིན་མེད་པར་ངེས་པའི་ཚེ། སྒྲུབ་པ་པོ་རང་གི་
ཤིན་ཏུ་ཕྲ་བའི་སེམས་ལྷན་སྐྱེས་ཀྱི་བདེ་བ་ཆེན་པོའི་ངོ་བོར་བསྐྱེད་ནུས་པ་ཡོད་ན་དང་། མེད་ཀྱང་དེར་
མོས་ནས་ཤེས་པ་ཁྱད་པར་ཅན་དེས་གནས་ལུགས་སྟོང་པ་ཉིད་དེ་ལ་རྩེ་གཅིག་ཏུ་མཉམ་པར་བཞག་
པའི་ཚེ་ངེས་ངོར་སྟོང་ཉིད་ལ་གཉིས་སྣང་ནུབ་ཀྱང་སྣང་ངོར་གཉིས་སྣང་མ་ནུབ་མོད་ཀྱང༌། ངེས་ངོ་དང་
སྣང་ངོ་གཉིས་ཀར་གཉིས་སྣང་ཕྲ་མོ་ཡང་ལོག་པའི་རང་གི་ཐོབ་བྱར་གྱུར་པའི་འབྲས་དུས་ཀྱི་བདེ་སྟོང་
དབྱེར་མེད་ཀྱི་ཡེ་ཤེས་ཐོབ་བྱུང་སྙམ་པ་དང་། དེ་ལྟ་བུའི་ཆོས་སྐུ་དེ་ངའོ་སྙམ་དུ་ཡུན་ཅི་རིང་འཇོག །དེའི་
ཚེ་སྔར་གྱི་ཐ་མལ་གྱི་སྣང་ཞེན་གཉིས་ཀ་མི་འབྱུང་ལ། དེ་ནས་དེ་ལྟ་བུའི་ཡེ་ཤེས་ལས་མ་གཡོས་པར་
སྒྲུབ་གཞིའི་དཀྱིལ་འཁོར་གྱི་རྒྱུན་ཕྱི་མ་ཡེ་ཤེས་དེའི་གཟུང་རྣམ་རྟེན་གྱི་གཞལ་ཡས་ཁང་གདོན་བཅས་
སུ་བསྐྱེད་པའི་དབུས་སུ་གཙོ་བོ་མངོན་བྱང་ལྔ་ལས་བསྐྱེད་དེ་རིག་མ་འདུ་བྱས། དཀྱིལ་འཁོར་རྒྱལ་
མཆོག་གི་ལྷ་རྣམས་མ་ལུས་པ་བསྐྱེད་ནས་སྤྲོ་བསྡུའི་ཚེ། གཏི་མུག་གཤིན་རྗེ་གཤེད་ལྟ་བུ་ལ་མཚོན་ན་
སྤྲོས༑ དོན་བྱས་གཅིག་ཏུ་འདུས། ཤར་གྱི་རེ་མིག་གི་གདན་གྱི་སྟེང་དུ་སྔར་ནས་ཀྱི་བདེ་སྟོང་དབྱེར་
མེད་ཀྱི་ཡེ་ཤེས་དེའི་གཟུང་རྣམ་གཞི་ལ་ཇི་ལྟར་ཡོད་པ་དང་རྣམ་པ་འདྲ་བའི་ཕྱག་མཚན་ནམ་སྐུ་བརྙན་
གྱི་རྣམ་པར་ཡོད་པ་དེ་ལ་ཐིམ་ནས་དབྱེར་མེད་དུ་སོང་བའི་ཚེ། ངོ་བོ་དང་རྣམ་པ་གཉིས་ཀ་གཏི་མུག་
གཤིན་རྗེ་གཤེད་དངོས་སུ་མོས། དེས་གཞན་རྣམས་ལ་འགྲེ་ཞིང་། བདག་འཇུག་གམ་སློབ་མ་ལ་དབང་
ཟིན་ནས་གཏང་རག་མཆོད་པ་བཟོད་གསོལ་བྱ། རས་བྲིས་ཡིན་ན། ལྷ་དེ་དག་ཞུ་ནས་གཞི་ལ་ཇི་ལྟར་
ཡོད་པའི་རྣམ་པར་གྱུར་པར་མོས་པ་བྱེད་པ་ཡིན་ནོ། ། །
རྗེ་བླ་མའི་བཅུ་གསུམ་གསུམ་གྱི་དཀྱིལ་ཆོག །པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཛད་
པའི་ལྷན་ཐབས་ཀྱི་དགོངས་པ་རྒྱུད་པ་སྟོད་སྨད་ཀྱི་ཕྱག་ལེན་ཡིན་འདུག་པས། དགོས་ནུས་མེད་པའི་
རྣམ་རྟོག་དང་། རྟོག་བཟོ་བྱེད་པའི་ཚིག་ལ་དབུ་འཁོར་མི་འཚལ་ལགས། དཔེར་ན་རང་ཐ་མལ་པ་འདི་
སྒྲུབ་གཞིར་བྱས་ནས་བདག་བསྐྱེད་ཀྱི་གཙོ་བོ་རྡོ་རྗེ་འཇིགས་བྱེད་སྒྲུབ་པའི་ཚེ། ཡེ་ཤེས་པ་བསྟིམ་པ་
དང་མཆོད་བསྟོད་བྱེད་པ་རང་ཉིད་ཡིན་ཡང་། དེ་ལ་ཐ་མལ་གྱི་སྣང་ཞེན་མ་སྦྱངས་པར་འགྲོ་མི་དགོས་
པ་བཞིན་ནོ། །དེས་ན་སྒྲུབ་གཞི་ཞེས་པའི་གོ་དོན་དང་། དེ་ལ་རྟེན་བརྟེན་པ་སྒྲུབ་ཚུལ་ལ་ཞིབ་ཏུ་དཔྱད་
པར་ཞུ་ཞུ། གཞན་ཡང་སྒྲུབ་གཞི་སྔགས་གཉིས་ཀྱི་དོན་བསམས་ནས་སྟོང་པར་སྦྱངས་པའི་ཚེ། དེ་ལྟ་
བུའི་ཤེས་པ་དེའི་ངེས་ངོར་ཆོས་ཅན་དེ་མི་སྣང་བ་ཡིན་གྱི། སྒྲུབ་གཞིའི་ཆོས་ཅན་དེ་མེད་པར་སོང་བ་མ་
- 538-



( ） ༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །༼ད༽
ཡིན་ཏེ། དེའི་ཚེ་བསྒོམ་བྱའི་སྟོང་ཉིད་དེ་རང་བཞིན་གྱིས་སྟོང་པ་ཉིད་ཡིན་གྱི་དོན་བྱེད་ནུས་སྟོང་མ་ཡིན་
པའི་ཕྱིར་དང་། ཡུལ་ཅན་དེ། ཆོས་ཅན་དེའི་འཇིག་རྒྱུ་མ་ཡིན་པའི་ཕྱིར། དེས་ན་རྗེ་ཡབ་སྲས་ཀྱིས་ཡང་
ནས་ཡང་དུ་ཚིམ་མ་སླ་བར་དཔྱོད་ཅིག་གསུངས་པ་ལགས་སོ། །
ཐག་རིང་ཡུལ་ནས་བློ་ལྡན་དྲི་བའི་ཚིག །དོན་བཟང་དད་པ་རབ་བརྟན་གྱིས་གནང་བར། །བསྟན་
པའི་རྩ་བ་འདུལ་བའི་ལག་ལེན་དང་། །བསྟན་པའི་ཡང་རྩེ་རྡོ་རྗེ་ཐེག་པའི་གཞུང་། །དམ་པ་མང་པོའི་
ལེགས་བཤད་ལ་བརྟེན་སྨྲས། །ངང་པས་ཆུ་ལས་འོ་མ་ལེན་པ་བཞིན། །ལེགས་པར་དཔྱད་ལ་ལེགས་
པའི་ཕྱོགས་འཛིན་མཛོད། །དགེ་བས་འགྲོ་ཀུན་སོམ་ཉི་ལས་གྲོལ་ཤོག །དགེའོ། ། །
ཡང་དྲིས་པར། མངོན་པ་མཛོད་དང་ལམ་རིམ་གཉིས་ཚ་དམྱལ་གྱི་གནས་ཡོད་པ་མི་མཐུན་པ་ཇི་
ལྟར་ལགས་ཞེས་པ་ལ། མི་མཐུན་པ་ཁྱེད་རང་གིས་དགོངས་པ་ལྟར་ཡོད་མོད་ཀྱང་ལམ་རིམ་ན་སའི་
དངོས་གཞི་ཇི་ལྟ་བ་ཡིན་ལ། དེ་ཙམ་དུ་མ་ཟད་མཛོད་དང་ས་སྡེ་ལ་བཤད་ཚུལ་མི་མཐུན་པ་མང་པོ་
འདུག་པ་ལ་མདོ་ཁུངས་སོ་སོར་ཡོད་པ་རང་གིས་མ་ངེས་ཀྱང་དགག་སྒྲུབ་མི་འཚལ་ལགས། ཡང་ལམ་
རིམ་ལས་ཆོས་ཙམ་གྱི་རྒྱུའི་ཡན་ལག་ལས་ཆོས་ཙམ་གྱི་འབྲས་བུའི་ཡན་ལག་དེ་རྣམས་འབྱུང་ཞེས་པའི་
ཆོས་ཙམ་གྱི་དོན་ནི་ཡན་ལག་དེ་རྣམས་བྱེད་པ་པོའི་བདག་རང་དབང་ཅན་མེད་ཀྱང་རང་རང་གི་རྒྱུ་རྐྱེན་
ཚོགས་པ་ན་རང་དབང་མེད་པར་སྐྱེ་བ་རྟེན་འབྲེལ་སྒྱུ་མ་ལྟ་བུ་ལ་བྱེད་དེ་ལམ་རིམ་ཉིད་ལས་ཀྱང་། དེ་
ལྟར་འབྲས་བུའི་ཡན་ལག་དེ་རྣམས་གྲུབ་ན་ཡང་ལས་སོག་པ་པོ་དང་འབྲས་བུ་མྱོང་བ་པོའི་གང་ཟག་གི་
བདག་མེད་ཀྱི་སྔར་བཤད་པ་ལྟར་ཆོས་ཙམ་གྱི་རྒྱུའི་ཡན་ལག་ལས་ཆོས་ཙམ་གྱི་འབྲས་བུའི་ཡན་ལག་
དེ་རྣམས་འབྱུང་ཞེས་ཙམ་སྒྲས་གང་ཟག་གི་བདག་བྱེད་པ་པོ་གཅོད་པ་གསལ་བར་གསུངས་ཤིང་། བྱང་
ས་ལས་ཀྱང་། བྱང་ཆུབ་སེམས་དཔའ་སེམས་ཅན་གནོད་པ་བྱེད་པ་རྣམས་ལ། ཆོས་ཙམ་དུ་རྗེས་སུ་
འབྲང་བའི་འདུ་ཤེས་ཇི་ལྟར་སྒོམ་ཞེ་ན། འདི་ལ་བྱང་ཆུབ་སེམས་དཔའ་ནི་འདི་ལྟར་ཡང་དག་པར་སློབ་
སྟེ༑ འདི་ནི་རྐྱེན་ལ་རག་ལས་པ་དང་། འདུ་བྱེད་ཙམ་དང་ཆོས་ཙམ་དུ་ཟད་དེ། འདི་ལ་ནི་གཤེ་བར་
བྱེད་པའམ། ཁྲོ་བར་བྱེད་པའམ། རྡེག་པར་བྱེད་པའམ། མཚང་འབྲུ་བར་བྱེད་པའམ། བརྒྱད་བཀག་
བྱེད་པ་གང་ཡིན་པ་དང་། གཤེ་བར་བྱ་བའམ། ཁྲོ་བར་བྱ་བའམ། བརྡེག་པར་བྱ་བའམ། མཚང་འབྲུ་
བར་བྱ་བའམ། བརྒྱད་བཀག་བྱ་བ་གང་ཡིན་པའི་བདག་གམ། སེམས་ཅན་ནམ། སྲོག་གམ། སྐྱེ་བ་པོ་
ཅི་ཡང་མེད་དོ་སྙམ་དུ་དེ་དེ་ལྟར་ཚུལ་བཞིན་ཡིད་ལ་བྱེད་པས་སེམས་ཅན་དུ་འདུ་ཤེས་པ་ནི་མེད་པར་
- དུ39 -



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ན་
འགྱུར་ལ། ཆོས་ཙམ་དུ་འདུ་ཤེས་པ་ནི་གནས་པར་འགྱུར་ཏེ། ཞེས་གསུངས་སོ། །དེ་ལྟར་ན་ལམ་རིམ་
ཆེན་མོར་སེམས་ཙམ་པའི་ལུགས་སུ་བྱས་ནས་ས་སྡེ་ལ་བསམ་གཏན་གྱི་ཕར་ཕྱིན་ཡན་སོར་གནས་
མཛད་འདུག་པས་དེའི་ལུགས་ལ་ཆོས་ཙམ་གྱི་དོན་མིང་རྐྱང་ཙམ་ལ་མི་བྱེད་དེ་མིང་གིས་བརྗོད་པའི་
དོན་གང་ཟག་ཕུང་པོ་ལ་བརྟེན་ནས་བཏགས་པའི་བཏགས་ཡོད་དང་རང་གི་མཚན་ཉིད་ཀྱིས་གྲུབ་པའི་
གཞི་མཐུན། ཀུན་གཞི་རྒྱུན་མ་ཆད་བར་དུ་རྒྱུན་མི་འཆད་པ་ཞིག་ལས་བྱེད་པ་པོ་དང་འབྲས་བུ་མྱོང་བ་
པོར་འདོད་པའི་ཕྱིར། ཤེར་ཕྱིན་སྐབས་དབུ་མ་ཐལ་འགྱུར་བའི་ལུགས་ལ་རང་རྒྱུད་ཀྱི་ངའོ་སྙམ་པའི་
བློ་འདི་ལ་ང་སྣང་ཙམ་པ་གདགས་གཞིའི་སྟེང་ན་འཁར་གཞོང་ན་ཞོ་གནས་པའམ་ལྷས་བྱིན་པ་ལང་
(དད་དང་)ལྡན་པ་ལྟར་མེད་ཀྱི། བློ་དེའི་ངོ་ཁོ་ནར་ཡོད་པ་ཞིག་ལས་སོག་པ་པོ་དང་འབྲས་བུ་མྱོང་བ་
པོར་འདོད་དམ་སྙམ་པ་ལགས་སོ། །མངྒལཾ། །
- 540 -



༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །༼ད）
• "*
སཾ
༈ དལ་འབྱོར་གྱི་ཆོས་སྐོར་དཔེ་དོན་སྦྱོར་
ཚུལ་ལེགས་པ་དང་བླ་མཆོད་
འདོན་ཚུལ།
༈ སྤྱོད་འཇུག་ལས། རྒྱ་མཚོ་ཆེར་གཡེངས་མཉའ་ཤིང་གི། །ཞེས་སོགས་ཀྱི་དོན་ནི་བརྟག་པ་མཐའ་
བཟུང་བྱས་ནས། དཔེར་ན། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རྒྱ་མཚོ་ཆེན་པོ་
གཅིག་ཏུ་གྱུར་ལ། དེར་གསེར་གྱི་གཉའ་ཤིང་བུག་པ་གཅིག་པ་ཞིག་ཕལ་ཆེར་ནི་རྒྱ་མཚོའི་གཏིང་ལ་
ནུབ་ནས་འདུག་པ་རླུང་ཆེན་པོས་རྒྱ་མཚོ་དཀྲུགས་པ་མཉའ་ཤིང་ཡང་སྟེང་འོག་ཕྱོགས་མཚམས་ཀུན་ཏུ་
གཡེངས་ལ། རྒྱ་མཚོའི་ནང་དུ་རུས་སྦལ་ལོང་བ་ཚེ་ཤིན་ཏུ་རིང་བ་ཞིག་ལོ་བརྒྱ་བརྒྱ་ཙམ་མཚོའི་གཏིང་
ལ་གཉིད་དུ་འགྲོ་ཞིང་། སྐབས་སྐབས་ཚོད་ཚོད་ཀྱི་འཁྱམས་ནས་རྒྱ་མཚོའི་སྟེང་དུ་སྐེ་རྡོག་ཙམ་བྱེད་པ་
ཞིག་ཡོད་ན་རུས་སྦལ་དེའི་སྐེ་རྒྱ་མཚོའི་སྟེང་དུ་གཉའ་ཤིང་གི་བུ་གར་ཆུད་པ་ཨེ་སྲིད་བྱས་ན་མི་སྲིད་
པའི་རྒྱུ་མཚན་མང་། རྒྱ་མཚོ་ཁ་ཞེང་ཆེ་བས་མི་སྲིད། གསེར་གྱི་མཉའ་ཤིང་ལྕིད་ཆེ་བས་མཚོའི་ཁར་
གཡེངས་མི་སྲིད། དེ་སྲིད་ཀྱང་གཉའ་ཤིང་ཕྱོགས་གཅིག་ཏུ་མི་འདུག་པས་མི་སྲིད། རུས་སྦལ་རྒྱ་མཚོའི་
གཏིང་དུ་གཉིད་ལ་འགྲོ་བས་མི་སྲིད། མིག་མེད་པས་མི་སྲིད། རྒྱ་མཚོའི་ཁར་ཡུན་རིང་དུ་མི་འདུག་
པས་མི་སྲིད་དོ། །འོན་ཀྱང་སྟབས་ལེགས་ན་ཆུད་པར་འགྱུར་རོ། །དཔེ་དེ་བཞིན་དུ། འཁོར་བ་ནི་རྒྱ་
མཚོ་དང་འདྲའོ། །དལ་འབྱོར་གྱི་རྟེན་ལ་ཨ་མ་བྱེད་པའི་ལས་བསགས་པའི་རང་གི་མ་ནི་གཉའ་ཤིང་
དང་འདྲ། དེའི་མངལ་སྒོ་ནི་བུག་པ་གཅིག་པ་དང་འདྲ། རང་གི་ང་ཙམ་པོ་ནི་རུས་སྦལ་ལོང་བ་དང་
འདྲའོ། །དེ་ཡང་གཉའ་ཤིང་ཕལ་ཆེར་རྒྱ་མཚོར་བྱིང་ནས་འདུག་པ་བཞིན་དུ་རང་གི་དེ་འདྲའི་མ་ཕལ་
ཆེར་ངན་སོང་དུ་གནས་པའོ། །གཉའ་ཤིང་རང་དབང་མེད་པར་རླུང་གིས་ཕྱོགས་མཚམས་སྟེང་འོག་
ཀུན་ཏུ་གཡེང་བ་ལྟར། རང་གི་མ་ལས་ཀྱིས་རང་དབང་མེད་པར་འཁོར་བའི་གནས་ཀྱི་ཕྱོགས་མཚམས་
སྟེང་འོག་ཀུན་ཏུ་སྐྱེ་བའོ། །རུས་སྦལ་ཕལ་ཆེར་རྒྱ་མཚོའི་གཏིང་དུ་གཉིད་ལ་འགྲོ་བ་ལྟར། རང་ཉིད་
ཕལ་ཆེར་ངན་སོང་དུ་གནས་པའོ། །རུས་སྦལ་ལ་མིག་མེད་པ་བཞིན་དུ། རང་ཉིད་ལ་བླང་དོར་ལ་བལྟ་
-541-



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ -
བའི་མིག་མེད་པའོ། །རུས་སྦལ་རྒྱ་མཚོའི་སྟེང་དུ་ཡུན་རིང་པོ་མི་འདུག་པ་ལྟར། རང་ཉིད་བདེ་འགྲོར་
སྐྱེས་ཀྱང་ཡུན་རིང་དུ་མི་གནས་པའོ། །གཉའ་ཤིང་དང་རུས་སྦལ་གཉིས་ཀ་རྒྱ་མཚོའི་སྟེང་དུ་འོང་ཡང་།
རུས་སྦལ་རྒྱ་མཚོའི་ཤར་མཐའ་ལྟ་བུར་མགོ་རྡོག་ཙམ་བྱས་ཚེ། གཉའ་ཤིང་ནུབ་མཐར་རླུང་གིས་
བསྐྱོད་པ་བཞིན་དུ། མ་དང་རང་གཉིས་ཀ་བདེ་འགྲོར་སྐྱེས་ཀྱང་མ་ཕྲད་པའོ། །ཞེས་དཔེ་དོན་སྦྱོར་ཚུལ་
འདི་སྒྲུབ་ཁང་དཔོན་སློབ་རིན་པོ་ཆེའི་གསུང་ཡིན་ནོ། །
ཡང་འཁོར་བ་རྒྱ་མཚོ་དང་འདྲ། རང་ཉིད་རུས་སྦལ་དང་འདྲ། སངས་རྒྱས་ཀྱི་བསྟན་པ་གཉའ་
ཤིང་དང་འདྲ་སྟེ། འཁོར་བའི་གནས་སུ་ཕལ་ཆེར་སངས་རྒྱས་ཀྱི་བསྟན་པ་ནུབ་ནས་འདུག་པ། ཅུང་
ཟད་གནས་པ་ཡང་རྣམ་རྟོག་ངན་པའི་རླུང་གིས་བསྐྱོད་པས་གཞི་གཅིག་ཏུ་མི་གནས་ཤིང་། འཇུག་སྒོ་
སྐྱབས་འགྲོ་གཅིག་པུར་ངེས་པ་ཡིན་ལ། རང་ཉིད་ཕལ་ཆེར་ངན་སོང་དུ་གནས། བདེ་འགྲོར་ལན་
འགའ་འོང་བ་ཡང་བསྟན་པ་མ་དར་བའི་མཐའ་འཁོབ་ཏུ་སྐྱེས་ནས་ཡང་ངན་སོང་དུ་སོང་། སྐྱབས་
དང་སྐྱབས་མ་ཡིན་པ་འབྱེད་པའི་བློ་གྲོས་ཀྱི་མིག་མེད་པའོ། །འདི་ཞོག་བླ་མ་མཁས་གྲུབ་རིན་པོ་ཆེས་
གསུངས།
དེས་ན་ད་རེས་བདེ་འགྲོར་སྐྱེས་དལ་འབྱོར་གྱི་མི་ལུས་ཐོབ། སངས་རྒྱས་ཀྱི་བསྟན་པ་དང་མཇལ་
བ་འདི་འདྲ་བ་ནི། མི་སྲིད་པ་ཀྱང་པ་འཛོམ་པ་ཡིན། དེ་ཡང་རྙེད་དཀའ་བར་མ་ཟད། འཇིག་སླ་བས།
མྱུར་དུ་བརྩོན་འགྲུས་རྩོམ་དགོས་ལ། བརྩོན་ས་མ་འཕྱུགས་པ་ཞིག་ལ་བརྩོན་ཚུལ་མཁས་པར་བྱས་ན།
གནས་སྐབས་དང་མཐར་ཐུག་གི་དོན་གང་ཡང་མི་འགྲུབ་པ་མེད་པས། རྗེ་བླ་མས། དལ་པའི་རྟེན་འདི་
ཡིད་བཞིན་ནོར་ལས་ལྷག །འདི་འདྲ་རྙེད་པ་ད་རེས་ཙམ་ཞིག་ཡིན། །རྙེད་དཀའ་འཇིག་སླ་ནམ་མཁའི་
གློག་དང་འདྲ། །ཚུལ་འདི་བསམས་ནས་འཇིག་རྟེན་བྱ་བ་ཀུན། །སྦུན་པ་འཕྱར་བ་བཞིན་ཏུ་རྟོགས་
གྱུར་ནས། །ཉིན་མཚན་ཀུན་ཏུ་སྙིང་པོ་ལེན་པར་དགོས། །རྣལ་འབྱོར་ངས་ཀྱང་ཉམས་ལེན་དེ་ལྟར་
བྱས༑ ༑ཐར་འདོད་ཁྱེད་ཀྱང་དེ་བཞིན་བསྐྱངས་འཚལ་ལོ། །ཞེས་གསུངས་སོ།། །།
༈ བླ་མ་མཆོད་པ་འདོན་ཚུལ། ཐོག་མར་བདེ་ཆེན་ངང་ལས་ཞེས་སོགས་སྐྱབས་སེམས། དེ་ནས་རྒྱས་པར་
ན་མཆོད་གཏོར་དང་ནང་མཆོད་བྱིན་རླབས་འཇིགས་བྱེད་ལྟར་དང་། བསྡུ་ན། ཨོཾ་ཨཱཿཧཱུྃ། ལན་གསུམ།
ངོ་བོ་ཡེ་ཤེས་ལ་རྣམ་པ་ནང་མཆོད་ ༨། བདེ་སྟོང་དབྱེར་མེད་ཅེས་པ་ནས། ཐུགས་རྗེའི་དབང་གིས་
འདིར་གཤེགས་བརྟན་པར་བཞུགས། འདོད་ན་ཁྲུས་ཁང་བསྐྱེད་ནས་ཁྲུས་གསོལ་རྒྱས་བསྡུས་གང་
- 542 -



ལས
» ༄༅། །བྱང་ཆུབ་ལམ་རིམ་ལས་བརྩམས་པའི་དྲིས་ལན། །༼ད༽
འོས་དང་། བདག་དང་འགྲོ་ལ་ཐུགས་བརྩེའི་ཕྱིར། །（བཅོམ་ལྡན་བཞུགས་སུ་གསོལ། །གང་
གི་ཐུགས་རྗེས་ x། ཕྱི་ནང་འདོད་ཡོན་ལྷ་མོས་ཕྱོགས་ཀུན་ཁྱབ། །མཎྜལ་རྒྱས་བསྡུས་ཅི་རིགས།
བྱེ་བ་ཕྲག་བརྒྱའི་×། འབངས་སུ་བཟུང་དུ་གསོལ། །ལྟུང་བཤགས། ཡིག་བརྒྱ། བླ་མ་རྡོ་རྗེ་འཛིན་མ།
ཐོག་མེད་དུས་ནས་X། ཟབ་རྒྱས་ཆོས་ཀྱི་ཆར་བ་དབབ་ཏུ་གསོལ། །བླ་མའི་བརྟན་བཞུགས་འདྲ་ཡིན་
ན༑ མཎྜལ་རྒྱས་པར་ཕུལ། རྡོ་རྗེའི་སྐུ་ལ་སོགས་པའི་ཚིགས་བཅད་ཚར་གསུམ། དེ་ལྟར་བསྐྲུན་པའི་
སོགས་བྱ། ཞབས་བརྟན་གསོལ་འདེབས་ཀྱི་རིགས་འདོན། གཏང་རག་ཏུ་ཚོགས་འཁོར། ཨེ་མ་ཧོ་ཡེ་
ཤེས་རོལ་པ་ཆེ་X། ཨ་ཧོ་མཧཱ་སུ་ཁ། དེ་ནས་ཚོགས་ལ་རོལ། ཚོགས་ལྷག་བཏང་། སླར་ཡང་མཎྜལ་
ཕུལ༑ ཡོན་ཏན་འབྱུང་གནས་ཞེས་པ་ནས། ཞབས་སེན་འོད་ཆགས་བརྟན་པར་བཞུགས་སུ་གསོལ། །
འདི་ལྟར་བགྱིས་པའི་རྣམ་དཀར་དགེ་བ་ཡང་། །ཞེས་སོགས་བསྔོ་སྨོན་ཅི་རིགས་དང་། སྲིད་ཞིའི་རྣམ་
དཀར་ཇི་སྙེད་དགེ་མཚན་གྱིས། །ཞེས་སོགས་ཤིས་པ་བརྗོད་པར་བྱའོ།། །།
- 545 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ -
- -
-• ཟབ
=་བཟ: =
=
=བབ་
༄༅། །འཇིགས་བྱེད་གཙོ་རྐྱང་གི་མངོན་རྟོགས་དང་
སེང་གདོང་མའི་སྒྲུབ་ཐབས་ཟུར་རྒྱན་དང་
བཅས་པ་བཞུགས་སོ། །
༈ བླ་མ་དང་ལྷག་པའི་ལྷ་དབྱེར་མི་ཕྱེད་པའི་ཞབས་ལ་ཕྱག་འཚལ་ལོ། །འདིར་འཇིགས་བྱེད་ཀྱི་སྒྲུབ་ཐབས་
རྒྱས་པ་བསྒོམ་པ་མ་གྲུབ་པའི་ཚེ་བསྒོམ་བཟླས་མདོར་བསྡུས་བྱ་བའི་ཚུལ་ནི། ནང་མཆོད་དང་མཆོད་གཏོར་བཤམས། དཀོན་
མཆོག་གསུམ་ལ་སྐྱབས་སུ་འགྲོ། སེམས་ཅན་ཐམས་ཅད་བདག་གིས་སྒྲོལ། །བྱང་ཆུབ་གནས་ལ་
འགོད་པར་བགྱི། །བྱང་ཆུབ་སེམས་ནི་ཡང་དག་བསྐྱེད། །གཞུང་ནས་འབྱུང་བ་ལྟར་མཆོད་གཏོར་བྱིན་རླབས་
རྒྱས་པའམ། བསྡུ་ན། ཨོཾ་ཨཱཿཧཱུྃ། ལན་གསུམ་བརྗོད་པས་མཆོད་གཏོར་བྱིན་གྱིས་བརླབ། ཨོཾ་སྭ་བྷ་ཝ་ཤུདྡྷ་སརྦ་དྷརྨཱ་སྭ་
བྷ་ཝ་ཤུདྷོཉཧཾ། སྟོང་པའི་ངང་ལས་སྣ་ཚོགས་པདྨ་དང་ཉི་མའི་གདན་གྱི་སྟེང་དུ་རང་གི་སེམས་ཉིད་ཧཱུཾ་
མཐིང་ནག་ཡོངས་སུ་གྱུར་པ་ལས། རྡོ་རྗེ་སྔོན་པོ་རྩེ་དགུ་པ་ལྟེ་བ་ལ་ཧཱུཾ་གིས་མཚན་པ་འོད་ཟེར་སྣ་ཚོགས་
འཕྲོ་བ། དེ་ཡོངས་སུ་གྱུར་པ་ལས། རང་ཉིད་དཔལ་རྡོ་རྗེ་འཇིགས་བྱེད་ཞལ་དགུ། ཕྱག་སོ་བཞི།
ཞབས་བཅུ་དྲུག་པ་གཡས་བསྐུམ་གཡོན་བརྐྱང་པའི་སྟབས་ཀྱིས་བཞུགས་པ། ཁམས་གསུམ་པོ་ཟ་
བར་ནུས་པ། ཧ་ཧ་ཞེས་སྒྲོག་ཅིང་ལྗགས་འདྲིལ་བ། སྐུ་མདོག་ཕྱག་མཚན་རྒྱན། ཞབས་འོག་གི་གདན་
རྣམས་དང་བཅས་པ་གསལ་ལ་ཡོངས་སུ་རྫོགས་པ། རང་གི་ཐུགས་ཀར་ཡེ་ཤེས་སེམས་དཔའ་འཇམ་
དཔལ། དེའི་ཐུགས་ཀར་ཏིང་ངེ་འཛིན་སེམས་དཔའ་ཧཱུཾ་ཡིག་སྔོན་པོ། ཡུམ་རྡོ་རྗེ་རོ་ལངས་མ་གྲི་ཐོད་
འཛིན་པས་འཁྱུད་པ། ཅུང་ཟད་རྒྱས་པར་བྱེད་ན། མཆེ་བ་རྣམ་པར་གཙིགས་པ་ཞེས་པ་ནས། གཡོན་པས་ཡབ་ལ་
འཁྱུད་པ་ཞེས་པའི་བར་བརྗོད། ཡབ་ཡུམ་གཉིས་ཀའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་གིས་
མཚན་པ། ཐུགས་ཀའི་ཧཱུྃ་ལས་འོད་ཟེར་འཕྲོས། བསྒོམས་པ་དང་འདྲ་བའི་ཡེ་ཤེས་པ་སྤྱན་དྲངས། ཨོཾ་
ཧཱིཧཱ་བྷོ་མཧཱ་ཀྲོ་དྷ་ཨཱ་གཙྪ་ཨཱ་གཙྪ་ཨསྨཱ་ད་པཱུ་ཛ་པྲ་ཏི་སྲྀཏྟནྟ་པྲ་སཱ་ད་མེ་དྷི་མཱན་ཀུ་རུ་སྭཱཧཱ། དེ་བོད་སྐད་དུ་
བསྒྱུར་ན། ཨོ་ཚུར་སྤྱོན་ཚུར་སྤྱོན་ཁྲོ་ཆེན་ཀྱི། །བདག་གི་མཆོད་པ་སོ་སོར་བཞེས། །འདིར་བདག་བློ་དང་ལྡན་པར་མཛོད། །
-544 -



༄༅། །འཇིགས་བྱེད་གཙོ་རྐྱང་གི་མངོན་རྟོགས་དང་སེང་གདོང་མའི་སྒྲུབ་ཐབས་ཟུར་རྒྱན། །༼ན༑ །
ཧཱུྃ་སྭཱཧཱ ཛཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་གྱུར། སླར་ཡང་དབང་གི་ལྷ་རྣམས་སྤྱན་
དྲངས། རང་ལ་དབང་བསྐུར། མི་བསྐྱོད་པས་དབུ་བརྒྱན་པར་གྱུར། ཨོཾ་ཡ་མཱནྟ་ཀ་བཛྲ་བེཏྟཱ་ལཱི་ཨརྒྱུ།
པཱ་ཏྱཾ། གནྡྷེ། པུ། དྷུ་པེ། ཨཱ་ལོ་ཀེ། ནེ་ཝིདྱ། ཤཔྟ་པྲ་ཏཱིཙྪ་ཧཱུྃ་སྭཱཧཱ། ཨོཾ་ཡ་མཱནྟ་ཀ་བཛྲ་བེཏྟཱ་ལཱི་ཨོཾ་ཨཱ༔ཧཱུྃ།
གཟུགས་མཆོག་མཆོག་ཏུ་དྲག་པོ་ཆེ། །དཔའ་བོ་མཆོག་གི་སྤྱོད་ཡུལ་ཅན། །གདུལ་དཀའ་འདུལ་བའི་
དོན་མཛད་པ། །རྡོ་རྗེ་འཇིགས་བྱེད་ལ་ཕྱག་འཚལ། །ཡེ་ཤེས་སེམས་དཔའི་ཐུགས་ཀར་ཉི་གདན་ལ་
གནས་པའི་ཧཱུཾ་ཡིག་གི་མཐར་སྔགས་ཀྱི་ཕྲེང་བས་བསྐོར་བ་ལས་འོད་ཟེར་འཕྲོས། གདོན་བགེགས་
ཐམས་ཅད་ཚར་བཅད། སེམས་ཅན་ཐམས་ཅད་རྡོ་རྗེ་འཇིགས་བྱེད་ཀྱི་གོ་འཕང་ལ་བཀོད་པར་གྱུར།
ཨོཾ་ཡ་མ་རཱ་ཛཱ་ས་དོ་མེ་ཡ། ཡ་མེ་དོ་རུ་ཎ་ཡོ་ད་ཡ། ཡ་ད་ཡོ་ནི་ར་ཡ་ཀྵེ་ཡ། ཡཀྵེ་ཡཙྪནི་རཱ་མ་ཡ། ཧཱུཾ་ཧཱུཾ་
ཕཊ་ཕཊ་སྭཱཧཱ། དེ་བོད་སྐད་དུ་བསྒྱུར་ན། གཤིན་རྗེའི་རྒྱལ་པོས་རྟག་ཏུ་བདག་དང་། །གཤིན་རྗེའི་གནོད་པས་གདུངས་པའི་
འགྲོ་བ། །གང་ཡིན་སྐྱེ་གནས་ཟད་མེད་འཇིག་མེད། །མཆོག་སྦྱིན་ངེས་པར་སྩོལ་ཅིག་བརྩེ་བས། །ཞེས་པའོ། །ཨོ་
ཧཱིཉྩིཝཝི་ཀྲི་ཏཱ་ན་ན་ཧཱུྃ་ཕཊ། དེ་བོད་སྐད་དུ་བསྒྱུར་ན། དྲག་པོའི་མཆེ་བ་གཙིགས་པར་བྱེད་པའི་མདོག་ཅན། ཞེས་པའོ། །
ཨོཾ་ཡ་མཱནྟ་ཀ་ཧཱུྃ་ཕཊ། དེ་བོད་སྐད་དུ་བསྒྱུར་ན། གཤིན་རྗེ་མཐར་བྱེད་ཅེས་པའོ། །ཨོཾ་བཛྲ་བེཏྟཱ་ལཱི་ཨཱ་གཙྪ་ཨཱ་གཙྪ་
ཧཱུྃ་ཛསྭཱཧཱ། དེ་བོད་སྐད་དུ་བསྒྱུར་ན། རྡོ་རྗེ་རོ་ལངས་མ་ཚུར་སྤྱོན་ཚུར་སྤྱོན། ཞེས་པའོ། །སྔགས་དོན་དེ་རྣམས་པཎ་ཆེན་བློ་
བཟང་ཆོས་ཀྱི་རྒྱལ་མཚན་གྱི་གསུང་ཡིན། ཐུན་མཐར་གཏོར་མ་འབུལ་ན། རང་གི་ཐུགས་ཀའི་ཧཱུྃ་ལས་འོད་ཟེར་
འཕྲོས། ཡེ་ཤེས་པ་ཡབ་ཡུམ་མདུན་གྱི་ནམ་མཁར་སྤྱན་དྲངས་ལྗགས་འོད་ཟེར་གྱི་སྦྲ་གུས་དྲངས་ནས་
གསོལ་བར་གྱུར། ཨོཾ་བཛྲ་བྷེ་ར་ཝཱ་ཡ་བཛྲ་བེཏྟཱ་ལཱི་ཨི་མཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ། ཨོཾ་ཧཱུྃ
ཧ། སོགས་དང་། ཨོཾ་ཡ་མཱནྟ་ཀ་བཛྲ་བེཏྟཱ་ལཱི་ཨནྣཾ། སོགས་ཀྱིས་མཆོད། གཟུགས་མཆོག་མཆོག་ཏུ།
སོགས་ཀྱིས་བསྟོད། ནོངས་པ་བཟོད་པར་གསོལ་ནས་གཤེགས། ཨོཾ་བཛྲ་སཏཱ་ཨཱཿ ལན་གསུམ་བརྗོད། རང་དམ་ཚིག་
སེམས་དཔའ་ཡེ་ཤེས་སེམས་དཔའ་ལ་ཐིམ། དེ་ཏིང་ངེ་འཛིན་སེམས་དཔའ་ལ་ཐིམ། དེ་ཡང་རིམ་གྱིས་
འོད་གསལ་སྟོང་པ་ཉིད་ཀྱི་ངང་ལ་ཐིམ་པར་གྱུར། སྟོང་པའི་ངང་ལས། རང་སྐད་ཅིག་གིས་འཇིགས་
བྱེད་ཞལ་གཅིག་ཕྱག་གཉིས་པ་ཡུམ་བཅས་ཀྱི་སྐུར་བཞེངས་པའི་སྤྱི་བོར་ཨོཾ། མགྲིན་པར་ཨཱཿ ཐུགས་
ཀར་ཧཱུྃ་གིས་མཚན་པར་གྱུར། རྣམ་དག་བསམ་པས་ཚུལ་འདི་འབད་པ་ལས། །བྱུང་བའི་དགེ་བས་
མཐའ་ཡས་འགྲོ་བ་ཀུན། །སྐྱེ་ཞིང་སྐྱེ་བར་འཇམ་དབྱངས་ཞི་ཁྲོ་ཡིས། །འབྲལ་བ་མེད་པར་རྗེས་སུ་
འཛིན་གྱུར་ཅིག །ཅེས་བརྗོད་པར་བྱའོ། ། །
-545 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཞེས་པ་འདི་ནི་གོང་མ་བདག་པོ་ཆེན་པོའི་ཨལ་ཆི་དད་པ་དང་ཤེས་རབ་ཕུན་སུམ་ཚོགས་པ་དཱ་ཆིང་གི་ཉམས་ལེན་རྒྱུན་
འཁྱེར་དུ་ཕུར་བུ་ལྕོག་ཏུ་བྱམས་པས་བྲིས་པའོ།། །།
- 546 -



） ༄༅། །འཇིགས་བྱེད་གཙོ་རྐྱང་གི་མངོན་རྟོགས་དང་སེང་གདོང་མའི་སྒྲུབ་ཐབས་ཟུར་རྒྱན། །༼ན༽
-
----
-
-
--------
--
༈ རྒྱལ་དབང་དགེ་འདུན་གྲུབ་པས་མཛད་པའི་
སེང་གདོང་མའི་སྒྲུབ་ཐབས་
བཞུགས་སོ། །
༈ བླ་མ་དང་དཔལ་ཌ་ཀི་མ་ལ་ཕྱག་འཚལ་ལོ། །སྐྱབས་འགྲོ་སེམས་བསྐྱེད་སྔོན་དུ་བཏང་སྟེ། སྣ་ཚོགས་པདྨ་
དང་ཉི་མ་དང་རོའི་གདན་ལ། རང་ཉིད་སྐད་ཅིག་གིས་ཡེ་ཤེས་ཀྱི་མཁའ་འགྲོ་མ་སེངྒེའི་གདོང་པ་ཅན།།
གཡས་ན་ཡེ་ཤེས་ཀྱི་མཁའ་འགྲོ་མ་སྟག་གི་གདོང་པ་ཅན། གཡོན་ན་ཡེ་ཤེས་ཀྱི་མཁའ་འགྲོ་མ་དོམ་གྱི་
གདོང་པ་ཅན། གསུམ་གའང་མགྲིན་པ་མན་ཆད་སྐུ་མདོག་སྔོན་མོ། ཞལ་གཅིག་ཕྱག་གཉིས་ཀྱི་
གཡས་ཀྱིས་གྲི་གུག་ནམ་མཁའ་ལ་འཕྱར་ཞིང་གཡོན་ན་ཐོད་པ་ཁྲག་གིས་གང་བ་ཐུགས་ཀར་འཛིན་
པ༑ ཞབས་གཡས་བརྐྱང་ཞིང་གཡོན་བསྐུམ་པའི་གར་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་
བཞུགས་པ། རང་གི་ཐུགས་ཀར་ཉི་མའི་སྟེང་དུ་ཧཱུྃ་ནག་པོ། དེ་ལས་འོད་ཟེར་ཕྱོགས་བཅུར་འཕྲོས་པས།
ཕྱོགས་བཅུ་ནས་བླ་མ་ཡི་དམ་སངས་རྒྱས་བྱང་ཆུབ་སེམས་དཔའ་ཆོས་སྐྱོང་སྲུང་མ་དང་། མཁའ་འགྲོ་
མ་བྱེ་བ་འབུམ་སྡེ་འཁོར་དང་བཅས་པ། མགོན་སྐྱབས་དང་དཔུང་གཉེན་དུ་སྤྱན་དྲངས། བཞུགས་པར་
བསམས་ལ། རང་གི་ལག་པ་གཡས་པའི་མཐིལ་དུ་རཾ་ལས་ཉི་མ་དང་། གཡོན་པའི་མཐིལ་དུ་ཨ་ལས་
ཟླ་བ་བསམ། རང་གི་ཐུགས་ཀའི་ཧཱུྃ་ནག་པོ་ལ། ཡི་གེ་བཅུ་བཞི་པས་གཡས་སུ་བསྐོར་བར་བསམས་ལ།
བཟླས་པ་མང་དུ་བྱས་པའི་མཐར། བླ་མ་ཡང་དག་པ་ཡོངས་ཀྱི་དགེ་བའི་བཤེས་གཉེན་རྣམས་ཀྱི་བཀའ་བདེན་
པ་དང་། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་བཀའ་བདེན་པ་དང་། ཡི་དམ་དཀྱིལ་
འཁོར་གྱི་ལྷ་ཚོགས་རྣམས་ཀྱི་བཀའ་བདེན་པ་དང་། དཔལ་མགོན་དམ་པ་ཆོས་སྐྱོང་བའི་སྲུང་མ་རྣམས་
ཀྱི་བཀའ་བདེན་པ་དང་། ཁྱད་པར་དུ་ཡང་མཁའ་འགྲོ་མ་སེང་གེའི་གདོང་པ་ཅན་ལ་སོགས་པ་མཁའ་
འགྲོ་མ་བྱེ་བ་འབུམ་གྱི་བཀའ་བདེན་པའི་བྱིན་རླབས་ཀྱིས། རྣལ་འབྱོར་བ་བདག་ལ་གནོད་ཅིང་འཚེ་
བར་བྱེད་པའི་འབྱུང་པོ་མི་དང་མི་མ་ཡིན་པ་ཐམས་ཅད་ཀྱི་བསམ་པ་ངན་པ་དང་། སྦྱོར་བ་རྩུབ་པ་
ཐམས་ཅད་ཐལ་བའི་རྡུལ་དུ་བརླག་པར་གྱུར་ཅིག །ཅེས་ཐལ་མོ་བརྡབ། མཇུག་སྟོང་ཉིད་ལ་མཉམ་པར་བཞག །
- 547 -



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ….
བསྔོ་བ་དང་བཀྲ་ཤིས་བརྗོད། རྗེ་བཙུན་ཙོང་ཁ་པ་ཆེན་པོའི་གསུང་བཞིན་ཤཱཀྱའི་དགེ་སློང་དགེ་འདུན་གྲུབ་པ་དཔལ་བཟང་
པོས་ཡི་གེར་བཀོད་པའོ། །ཨཀསཿམཿརཿཙཤདརཿསཿམརཡཕཊ མངྒལཾ།། །།
- 548-



( ༄) ༄༅། །འཇིགས་བྱེད་གཙོ་རྐྱང་གི་མངོན་རྟོགས་དང་སེང་གདོང་མའི་སྒྲུབ་ཐབས་ཟུར་རྒྱན། །༼ན༽
༈ རྒྱལ་དབང་དགེ་འདུན་གྲུབ་ཀྱིས་མཛད་པའི་
སེང་གདོང་མའི་སྒྲུབ་ཐབས་ཀྱི་
ཟུར་རྒྱན་བཞུགས་སོ། །
༈ ན་མོ་ཌཱ་ཀི་ཡཱ། རྒྱལ་དབང་དགེ་འདུན་གྲུབ་ཀྱིས་མཛད་པའི་སེང་གདོང་མའི་སྒྲུབ་ཐབས་ཀྱི་ཟུར་རྒྱན་ནི། ཡིད་མཐུན་
གྱི་གནས་སུ་མཆོད་གཏོར་རྣམས་ཚུལ་བཞིན་བཤམས། སྟན་བདེ་བ་ལ་འཁོད་ནས། སྐྱབས་འགྲོ་སེམས་བསྐྱེད་ཚད་མེད་བཞི་
བསྒོམ། ཁྱད་པར་མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་རྫོགས་པའི་སངས་རྒྱས་ཀྱི་གོ་
འཕང་ཐོབ་པར་བྱ། དེའི་ཕྱིར་དུ་མཁའ་འགྲོ་མ་སེང་གེའི་གདོང་པ་ཅན་གྱི་སྒྲུབ་ཐབས་ཟབ་མོ་ཉམས་
སུ་བླང་བར་བྱའོ། །ལན་གསུམ། དེ་ནས། ཨོཾ་སྭ་བྷཱ་ཝ་ཤུདྡྷཱ་སརྦ་དྷརྨཱ་སྭ་བྷ་ཝ་ཤུདྡྷོཉཧཾ། ཆོས་ཐམས་ཅད་
རང་བཞིན་གྱིས་གྲུབ་པས་སྟོང་པའི་སྟོང་པ་ཉིད་དུ་གྱུར། སྟོང་པའི་ངང་ལས་སྣ་ཚོགས་པདྨ་དང་ཉི་མ་
དང་རོའི་གདན་ལ་རང་ཉིད་སྐད་ཅིག་གིས་ཡེ་ཤེས་ཀྱི་མཁའ་འགྲོ་མ་སེང་གེའི་གདོང་པ་ཅན། གཡས་
ན་ཡེ་ཤེས་ཀྱི་མཁའ་འགྲོ་མ་སྟག་གི་གདོང་པ་ཅན། གཡོན་ན་ཡེ་ཤེས་གྱི་མཁའ་འགྲོ་མ་དོམ་གྱི་གདོང་
པ་ཅན། གསུམ་ཀའང་མགྲིན་པ་མན་ཆད་སྐུ་མདོག་སྔོན་པོ། ཞལ་གཅིག་ཕྱག་གཉིས་ཀྱི་གཡས་ཀྱི་གྲི་
གུག་ནམ་མཁའ་ལ་འཕྱར་ཞིང་། གཡོན་ཐོད་པ་ཁྲག་གིས་གང་བ་ཐུགས་ཀར་འཛིན་པའི་མཆན་ཁུང་
ན་ཁ་ཊཾ་ག་བསྣམས་པ། ཐོད་སྐམ་ལྔའི་དབུ་བརྒྱན་དང་། མི་མགོ་རློན་པ་ལྔ་བཅུའི་དོ་ཤལ་འཕྱང་བ།
སྟག་གི་པགས་པའི་ཤམ་ཐབས་ཅན། རུས་པ་དང་རིན་པོ་ཆེའི་རྒྱན་གྱིས་བརྒྱན་པ་ཞབས་གཡོན་བརྐྱང་
ཞིང་གཡས་བསྐུམ་པའི་གར་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པ། གཙོ་འཁོར་
གསུམ་ཀའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཉི་མའི་སྟེང་དུ་ཧཱུྃ་ནག་པོ། དེ་ལས་འོད་ཟེར་ཕྱོགས་
བཅུར་འཕྲོས་པས། ཕྱོགས་བཅུ་ནས་བླ་མ་ཡི་དམ་སངས་རྒྱས་བྱང་ཆུབ་སེམས་དཔའ་ཆོས་སྐྱོང་བསྲུང་
མ་རྣམས་དང་ཁྱད་པར་མཁའ་འགྲོ་མ་སེང་གེའི་གདོང་པ་ཅན་ལ། མཁའ་འགྲོ་མ་བྱེ་བ་འབུམ་སྡེས་
བསྐོར་བ་སྤྱན་དྲངས། མཁའ་ལ་སྤྱོད་པའི་གནས་མཆོག་དམ་པ་ནས། །མངོན་ཤེས་རྫུ་འཕྲུལ་མངའ་
བའི་མཐུ་སྟོབས་ཅན། །སྒྲུབ་པ་པོ་ལ་མ་ཡིས་བུ་བཞིན་གཟིགས། །གནས་གསུམ་མཁའ་འགྲོའི་གཙོ་
- 549 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
མོ་གཤེགས་སུ་གསོལ། །ཛཧཱུྃ་བཾ་ཧོ༔ རང་ལ་ཐིམ་པས་གཉིས་སུ་མེད་པར་གྱུར། སླར་ཡང་ཐུགས་
ཀའི་ས་བོན་ལས་འོད་ཟེར་འཕྲོས་དབང་གི་ལྷ་རིགས་ལྔ་འཁོར་བཅས་སྤྱན་དྲངས། ཁྱེད་རྣམས་ཀྱིས་
བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་
བདུད་རྩིས་གང་བའི་བུམ་པ་ཐོགས་ཏེ་ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཨཱ༔ཧཱུྃ། ཞེས་
གསུང་ཞིང་དབང་བསྐུར་བས་མི་བསྐྱོད་པས་དབུ་བརྒྱན་ཅིང་དབང་གི་ལྷ་རྣམས་རང་ལ་ཐིམ་པར་གྱུར།
ཨོཾ་བཛྲ་ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་
ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་མཆོད་ཡོན་སོགས་ཟག་པ་མེད་པའི་བདེ་བ་ཁྱད་པར་ཅན་
སྐྱེད་པའི་ནུས་པ་དང་ལྡན་པར་བསྐྱེད་ལ། ཨོ་ཨཧཱུྃ་ནས། ཤཔྟ་ཨཱ༔ཧཱུྃ་གིས་བྱིན་གྱིས་བརླབས་ལ། སྤྲོ་ན། སྟོང་
གསུམ་འདི་དང་སྟོང་གསུམ་གཞན་དག་ན། །ལྷ་རྫས་མཆོད་ཡོན་ཇི་སྙེད་ཡོད་པ་རྣམས། །བླ་མ་ཡི་དམ་
མཁའ་འགྲོའི་ཚོགས་ལ་འབུལ། །ཐུགས་རྗེས་འགྲོ་བའི་དོན་དུ་བཞེས་སུ་གསོལ། །ཨོཾ་བཛྲ་ཌཱ་ཀི་ས་པ་
རི་ཝཱ་ར་ཨརྒྱུ་པྲ་ཏིཙྪ་ཧཱུྃ་སྭཱཧཱ། ཞེས་སོགས། བསྡུ་ན་སྔགས་ཙམ་གྱིས་མཆོད། མཁའ་ལ་སྤྱོད་པ་སོགས་ཀྱིས་བསྟོད་
པ་གང་རིགས་བྱ། དེ་ནས་རང་གི་ཐུགས་ཀར་ཉི་མའི་སྟེང་དུ་ཧཱུྃ་ནག་པོའི་མཐར་ཡི་གེ་བཅུ་བཞི་པ་ཁ་དོག་
ནག་པོས་བསྐོར་བ་ལས། འོད་ཟེར་དམར་ནག་མེ་འོད་ལྟ་བུ་འཕྲོས་པས་རང་གི་ལུས་ཀྱི་ནང་ཐམས་
ཅད་གང་། རང་གི་ནད་གདོན་བར་ཆད་ཐམས་ཅད་གཞོབ་ཐུལ་ཐུལ་བསྲེགས། བ་སྤུའི་སྒོ་ནས་ཕྱིར་
འཕྲོས་བསྟན་པ་དང་བསྟན་འཛིན་ཡོན་མཆོད་ཐམས་ཅད་ལ་གནོད་པའི་དམ་སྲི་རྦད་འདྲེ། སྟེང་འོག་
བར་གསུམ་གྱི་གདོན་ཐམས་ཅད་ལྷག་མེད་དུ་བསྲེགས། ཡང་འོད་ཟེར་གྱིས་རྒྱལ་བ་སྲས་བཅས་ཀྱི་
ནུས་མཐུ་ཐམས་ཅད་བསྡུས་ནས་རང་དང་། དམིགས་ཡུལ་ལ་ཐིམ་པས་གཟི་བརྗིད་ཕུན་སུམ་ཚོགས་
པར་བསམས་ལ། ཨཀསམརཿཙཤདརསམརཡཕཊ༔ ཅེས་ཅི་མང་བཟླས་མཐར་ཡིག་བརྒྱས་ཆད་
ལྷག་ཁ་བསྐང་། གཏོར་མ་དང་མཆོད་པ་བྱིན་གྱིས་བརླབས་ལ། རྒྱས་པར་ན། ཨོཾ་སྭ་བྷ་ཝ་སོགས་བརྗོད་ལ་མདུན་གྱི་ནམ་
མཁར་གཙོ་འཁོར་གསུམ་བསྐྱེད་བསྟིམ་དབང་བསྐུར་རྒྱས་གདབ་མཆོད་བསྟོད་བྱ། བསྡུ་ན། རང་གི་ཐུགས་ཀའི་ཧཱུྃ་ལས་
འོད་ཟེར་འཕྲོས། ཡེ་ཤེས་ཀྱི་མཁའ་འགྲོ་མ་སེང་གེའི་གདོང་པ་ཅན་འཁོར་དང་བཅས་པ་མདུན་གྱི་ནམ་
མཁར་སྤྱན་དྲངས། ལྗགས་འོད་ཟེར་གྱི་སྲ་གུས་དྲངས་ཏེ་གསོལ་བར་བསམས་ལ། ཨོཾ་བཛྲ་ཌཱ་ཀི་ས་པ་རི་
ཝ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི་ལན་གསུམ་མམ་བདུན་སོགས་ཀྱིས་འབུལ། མཆོད་བསྟོད། མཆོད་སྦྱིན་
གཏོར་མ་འདི་བཞེས་ལ། །ཞེས་སོགས་ཀྱིས་འཕྲིན་ལས་བཅོལ། གཞི་བདག་གཏོར་མ་བཏང་བ་དང་། ཆ་གསུམ་ཡང་
- 550 -



མྱ） ༄༅། །འཇིགས་བྱེད་གཙོ་རྐྱང་གི་མངོན་རྟོགས་དང་སེང་གདོང་མའི་སྒྲུབ་ཐབས་ཟུར་རྒྱན། །༼ན༽ རྒྱ་
མ་ཡག༌
འགྲུབ་ན་བཏང་ལ་དགེ་བ་བསྔོ། བཟློག་པ་བྱེད་ན། རང་གི་ཐུགས་ཀར་ཉི་མའི་སྟེང་དུ་ཧཱུྃ་ནག་པོ། དེ་ལས་འོད་ཟེར་ཕྱོགས་
བཅུར་འཕྲོས་པས་ཕྱོགས་བཅུ་ནས་བླ་མ་ཡི་དམ་སངས་རྒྱས་བྱང་ཆུབ་སེམས་དཔའ་ཆོས་སྐྱོང་བསྲུང་མ་དང་། མཁའ་འགྲོ་མ་བྱེ་
བ་འབུམ་སྡེ་འཁོར་དང་བཅས་པ་མགོན་སྐྱབས་དང་དཔུང་གཉེན་དུ་སྤྱན་དྲངས། མདུན་གྱི་ནམ་མཁར་བཞུགས། རང་གི་
མདུན་དུ་ཧོ་ཁུང་ཁ་དོག་ལ་གཏིང་ཟབ་པ་ཁ་དོག་ནག་པོ་མེ་འབར་བ། རང་གི་ལག་པ་གཡས་ཀྱི་མཐེ་བོང་གསེར་གྱི་སྟ་རེ།
མཛུབ་མོ་དངུལ་གྱི་གཏན་པར་བསམས། རང་གི་ཐུགས་ཀའི་ཧཱུྃ་གི་འོད་ཟེར་གྱིས་དམིགས་ཡུལ་དགྲ་བགེགས་ཐམས་ཅད་
བཀུག་པའི་མགོ་བོ་སྟ་རེས་རྦད་རྦད་བཅད་ནས་ཧོ་ཁུང་དུ་སོང་བར་བསམས་ལ། ཕྲེང་བ་ཕྱིར་བགྲངས་ནས་སྔགས་འདྲེན།
མཐར་རང་གི་ལག་པ་གཡས་པའི་མཐིལ་དུ་རཾ་ལས་ཉི་མ་དང་། གཡོན་པའི་མཐིལ་དུ་ཨ་ལས་ཟླ་བའི་དཀྱིལ་འཁོར་བསམས་
ལ༑ བླ་མ་ཡང་དག་པ་ཡོངས་ཀྱི་དགེ་བའི་བཤེས་གཉེན་རྣམས་ཀྱི་བཀའ་བདེན་པ་དང༌། སངས་རྒྱས་
དང་བྱང་ཆུབ་སེམས་དཔའ་རྣམས་ཀྱི་བཀའ་བདེན་པ་དང་། ཡི་དམ་དཀྱིལ་འཁོར་ལྷ་ཚོགས་རྣམས་ཀྱི་
བཀའ་བདེན་པ་དང་། དཔལ་མགོན་དམ་པ་ཆོས་སྐྱོང་བའི་བསྲུང་མ་རྣམས་ཀྱི་བཀའ་བདེན་པ་དང་།
ཁྱད་པར་དུ་ཡང་མཁའ་འགྲོ་མ་སེང་གེའི་གདོང་པ་ཅན་ལ་སོགས་པ་མཁའ་འགྲོ་མ་བྱེ་བ་འབུམ་གྱི་
བཀའ་བདེན་པའི་བྱིན་གྱིས་བརླབས་ཀྱིས། སངས་རྒྱས་བསྟན་པའི་སྤྱི་དགྲ། ཁྱད་པར་དུ་ཡང་ཆོས་ཀྱི་
རྒྱལ་པོ་ཙོང་ཁ་པ་ཆེན་པོའི་བསྟན་པ་བསྟན་འཛིན། དགེ་འདུན། སྦྱིན་པའི་བདག་པོ་མི་ཡི་དབང་པོ་
བསོད་ནམས་སྟོབས་རྒྱས་འཁོར་དང་བཅས་པ་དང་། རྣལ་འབྱོར་པ་བདག་ལ་གནོད་ཅིང་འཚེ་བར་
བྱེད་པའི་འབྱུང་པོ་མི་དང་མི་མ་ཡིན་པ་ཐམས་ཅད་ཀྱི་བསམ་པ་ངན་པ་སྦྱོར་བ་རྩུབ་པ་ཐམས་ཅད་
ཐལ་བའི་རྡུལ་དུ་བརླག་པར་གྱུར་ཅིག །ཐལ་མོ་བརྡབ་པ་དང་བཅས་བླ་མ་ཡང་དག་པ་སོགས་ལན་གསུམ། དེ་ནས།
མཁའ་འགྲོ་བྱེ་བའི་ཚོགས་རྣམས་ཀྱིས། །དགྲ་བགེགས་བྱད་མ་ཐམས་ཅད་ཀྱི། །ལུས་ངག་ཐལ་བའི་
པ་བརྗོད་ལ། ཚིགས་རེའི་མཚམས་སུ་ཐལ་མོ་བརྡབ་པ་
ཚར་གསུམ་བྱས་པས། དམིགས་ཡུལ་ཐམས་ཅད་རྡུལ་དུ་བརླག་ནས་རྣམ་ཤེས་མཁའ་འགྲོ་མའི་ཐུགས་ཀར་དྲངས་ནས་ཐུགས་
རྣམ་པར་མི་རྟོག་པ་དང་དབྱེར་མེད་དུ་བསམས་ལ། བགེགས་རིགས་སྟོང་ཕྲག་བརྒྱད་ཅུ་ཞི་བ་དང༌། །སོགས་དང་།
གཞན་ཡང་སྐྱེ་བ་འདི་ཉིད་ལ། །མི་མཐུན་ཕྱོགས་ཀུན་ཞི་བ་དང་། །ཚེ་རིང་ནད་མེད་ཕུན་སུམ་ཚོགས། །
གཏན་དུ་བདེ་བ་ཐོབ་པར་ཤོག །དགེ་བ་འདི་ཡིས་མྱུར་དུ་བདག །ཡེ་ཤེས་མཁའ་འགྲོ་འགྲུབ་གྱུར་ནས།།
འགྲོ་བ་གཅིག་ཀྱང་མ་ལུས་པ། །ཁྱེད་ཀྱི་ས་ལ་འགོད་པར་ཤོག །ཅི་རིགས་བརྗོད། ཡིག་བརྒྱ་ཚར་གསུམ་བཟོད་
གསོལ། བརྟན་བཞུགས་སམ་གཤེགས་གསོལ་བྱས་ལ། མི་དམིགས་པས་རྒྱས་གདབ་ཅིང༌། སླར་ཡང་ལྷའི་སྐུར་བཞེངས་ནས་
-551-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
སྤྱོད་ལམ་ལ་འཇུག་པར་བྱའོ། །སེང་གེའི་གདོང་པ་ཅན་གྱི་སྒྲུབ་ཐབས་དང་བཟློག་པའི་དམིགས་པ་རྣམས་རྗེ་བཙུན་བླ་མ་དགེ་
ལེགས་རྒྱ་མཚོ་དཔལ་བཟང་པོའི་ཞལ་ཤེས་ལྟར་བྲིས་པ་འདི་ལ་ནོངས་པ་ཅི་མཆིས་ཡེ་ཤེས་མཁའ་འགྲོ་མ་དང་མཁས་པ་རྣམས་
ལ་བཤགས་སོ། །
མཁའ་འགྲོ་སེང་གེའི་གདོང་ཅན་གྱི། །སྒྲུབ་ཐབས་སེང་གེའི་ང་རོ་འདི། །ཁྱི་ལ་སེང་གེའི་མིང་
བཏགས་པ། །བྱམས་པ་གཉིས་མེད་སེང་གེས་བྲིས། །བཀྲ་ཤིས། མངྒལཾ།། །།
- 552 -



༄༅། །འཇིགས་བྱེད་གཙོ་རྐྱང་གི་མངོན་རྟོགས་དང་སེང་གདོང་མའི་སྒྲུབ་ཐབས་ཟུར་རྒྱན། །༼ན༽
༈ རྟ་མགྲིན་གསང་སྒྲུབ་ཀྱི་སྒྲུབ་ཐབས་
མདོར་བསྡུས་བཞུགས་སོ། །
༈ སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །ཞེས་སོགས་ཚར་གསུམ། སེམས་ཅན་ཐམས་ཅད་
བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག །ཅེས་སོགས་ལན་གསུམ། ཨོཾ་སྭ་བྷཱ་ཝ་ཤུདྡྷསརྦ་དྷརྨཱསུ་
བྷ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་པཾ་ལས་པདྨ། རཾ་ལས་ཉི་མའི་དཀྱིལ་འཁོར་གྱི་
སྟེང་དུ་ཧཱུཾ་ལས་རང་ཉིད་བཅོམ་ལྡན་འདས་དཔལ་རྟ་མགྲིན་སྐུ་མདོག་དམར་པོ། ཞལ་གསུམ་ཕྱག་དྲུག །
ཞབས་བརྒྱད་པ། རྩ་ཞལ་དམར་པོ། གཡས་ཞལ་ལྗང་ཁུ། གཡོན་ཞལ་དཀར་པོ། ཞལ་རེ་རེ་ལའང་
དམར་ལ་ཟླུམ་པའི་སྤྱན་གསུམ་གསུམ་དང་ལྡན་ཞིང་། མཆེ་བ་རྣོན་པོ་བཞི་བཞི་གཙིགས་པ། དབུ་རེ་
རེའི་སྟེང་ན་རྟ་མགོ་ལྗང་ནག་རེ་རེ་རྟ་སྐད་འཚེར་ཞིང་། རྔོག་མ་དམར་པོའི་གསེབ་ནས་མེ་སྟག་འཕྲོས་
པས༑ སྟེངས་ཚངས་པའི་འཇིག་རྟེན་ནས་འོག་དབང་ཆེན་གསེར་གྱི་ས་གཞི་ལ་ཐུག་གི་བར་མེའི་རྭ་
གུར་གྱིས་འགེངས་པ། ཕྱག་གཡས་ཀྱི་དང་པོ་ན་རྡོ་རྗེ། གཉིས་པ་ན་འཕན་རྩེ་གསུམ་པས་མཚན་པའི་ཁ་
ཊཾ་ག །གསུམ་པ་ན་རལ་གྲི། གཡོན་གྱི་དང་པོ་སྡིགས་མཛུབ། གཉིས་པ་ན་མདུང་། གསུམ་པ་ན་སྒྱུ་
མའི་ཞགས་པ་བསྣམས་པ། དབུ་རེ་རེ་ལ་མི་མགོ་སྐམ་པོ་ལྔ་ལྔའི་དབུ་རྒྱན་དང་། ཁྲག་འཛག་པའི་མགོ་
བོ་རློན་པ་ལྔ་བཅུའི་དོ་ཤལ་ཅན། མིའི་སྐྱའི་མཆོད་ཕྱིར་ཐོགས་དང་། མི་རུས་ཀྱི་འཁོར་ལོ་དང་རྣ་ཆ་ལ་
སོགས་པ་རུས་པའི་རྒྱན་གྱིས་བརྒྱན་པ། མི་ལྤགས་ཀྱི་གཡང་གཞི་དང་། གླང་པོ་ཆེའི་ཀོ་བ་རློན་པས་
སྟོད་གཡོགས་ཤིང་། སྟག་གི་ལྤགས་པའི་ཤམ་ཐབས་ཏེ་དུར་ཁྲོད་ཀྱི་ཆས་བརྒྱད་ཀྱིས་བརྒྱན་པ། སྒེག་
པ༑ དཔའ་བ། མི་སྡུག་པ་སོགས་གར་ཀྱི་ཉམས་དགུ་དང་ལྡན་ཞིང་། ཞབས་བརྒྱད་ཀླུ་ཆེན་པོ་བརྒྱད་
ཀྱི་སྟེང་ན་བགྲད་ནས་ཡེ་ཤེས་ཀྱི་མེ་རབ་ཏུ་འབར་བའི་དབུས་ན་བཞུགས་པ། དེའི་སྤྱི་བོར་ཟླ་བ་ལ་ཨོ་
དཀར་པོ། མགྲིན་པར་པདྨ་ལ་ཨཱདམར་པོ། །ཐུགས་ཀར་ཉི་མ་ལ་ཧཱུཾ་མཐིང་ག །དེ་ལས་འོད་ཟེར་
འཕྲོས་རང་འདྲའི་ཡེ་ཤེས་པ་དང་དབང་གི་ལྷ་རྣམས་སྤྱན་དྲངས། ཛཧཱུྃ་བཾ་ཧོ༔ དབང་གི་ལྷས་དབང་
བསྐུར། སྣང་བ་མཐའ་ཡས་ཀྱིས་དབུ་བརྒྱན་པར་གྱུར། ཨོཾ་པདྨན་ཏ་ཀྲྀཏ་ཨནྡྷཾ། པཱ་ཏྱཾ། པུཤྲཱ དྷ་པེ། ཨཱ་ལོ་
- 553 -



( ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཀེ༑ གནྡྷེ། ནྱཏེ། ཤཔྟ་ཨཱཿཧཱུྃ། འཇིགས་རུང་དུས་མཐའི་མེ་ལྟར་འབར་བའི་སྐུ། །མི་ཟད་དྲག་སྔགས་ང་
རོ་སྒྲོག་པའི་གསུང་། །མཁྱེན་བརྩེའི་ནུས་པ་དཔག་པར་དཀའ་བའི་ཐུགས། །ཁྲོ་རྒྱལ་དབང་པོའི་སྐུ་
གསུང་ཐུགས་ལ་བསྟོད། །རྣལ་འབྱོར་དམ་ཆོས་སྒྲུབ་ལ་བགེགས་བྱེད་པའི། །བདུད་ཀྱི་རིགས་གྱུར་
འབྱུང་པོ་ཐམས་ཅད་ཀྱི། །སྲོག་རྩ་ཆོད་ལ་མྱུར་དུ་གེགས་མེད་པར། །སྐུ་གསུམ་མངོན་དུ་འགྱུར་བའི་
འཕྲིན་ལས་མཛོད། །ཐུགས་ཀའི་ཧཱུཾ་ཡིག་གི་མཐར་བཟླས་བྱའི་སྔགས་ཀྱིས་བསྐོར་བ་ལས་མེ་འོད་
འཕྲོས་པའི་སྔགས་ཀྱི་མེ་ལྕེ་དྲག་ལ་རྩུབ་པའི་རྣམ་པ་ཅན་གྱིས་ལུས་ཀྱི་ནང་ཐམས་ཅད་གང་། ཐོག་མ་
མེད་པ་ནས་བསགས་པའི་ནད་གདོན་སྡིག་སྒྲིབ་ཐམས་ཅད་བསྲེགས་པར་གྱུར། ཨོཾ་ཧྲི་པདྨན་ཏ་ཀྲྀཏ་
བཛྲ་ཀྲོ་དྷ། ཧ་ཡ་གྲི་ཝ་ཧུ་ལུ་ཧུ་ལུ་ཧཱུྃ་ཕཊ། རྒྱུན་པར་སྔགས་འདི་བཟླ་ཞིང༌། འོག་གི་འདི་ཡང་ཅུང་ཟད་རེ་བཟླའོ། །
ཨོཾ་བཛྲ་ཐུན་བྷོ། ཨོཾ་ཏྲིཀ་ནན། བཛྲ་ཛཛས་མ་ཡ་ཛ༔ ཨོཾ་ཧཾ་ཤ་ཏྲིཀ་ཏྲིཀ་ནན། ཏྲིཀ་ཧུར་ཐུ་ཛམཱ་ར་ཡ་
ཕཊ། ཨོཾ་ར་ཏྲིཀ་ཏྲཀ་རུ་ཊིཀ་ཏྲིཀ་ནན། ཁྲིཀ་ཧུར་ཤྲཱི་ཛམཱ་ར་ཡ་ཕཊ། ཅེས་སོགས་གང་མང་བཟླ། ཐུན་མཐར་
སྔགས་ཕྱི་མ་གཉིས་ཉུང་ཙམ་བཟླ། ཐུན་མཐར་གཏོར་མ་འབུལ་ན། གཏོར་མ་ཤ་ཆང་སོགས་ཀྱིས་བརྒྱན་པ། ཨོཾ་ཨ་མྲྀ་ཏས་
བསངས། སྭ་བྷ་ཝས་སྦྱངས། སྟོང་པའི་ངང་ལས་ཨཱལས་བྱུང་བའི་ཐོད་པ་ཡངས་ཤིང་རྒྱ་ཆེ་བའི་ནང་དུ་
ཨོཾ་ཨཱཿཧཱུྃ་ཞུ་བ་ལས་བྱུང་བའི་གཏོར་མ་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ། རང་གི་
ཐུགས་ཀའི་ཧཱུྃ་ལས་འོད་ཟེར་འཕྲོས་པས་བསྒོམ་པ་དང་འདྲ་བའི་ཡེ་ཤེས་པ་སྤྱན་དྲངས། མདུན་གྱི་ནམ་
མཁར་བཞུགས་པར་གྱུར། ཨོཾ་པདྨན་ཏ་ཀྲྀཏ་ས་པཱ་རི་ཝཱ་ར་ཨརྒྱུ་ནས། ཤཔྟའི་བར་གྱིས་མཆོད། ཨོཾ་ཨཱཿཧཱུྃ་
གིས་ནང་མཆོད་དབུལ། ལྗགས་ཧཱུྃ་ལས་སྐྱེས་པའི་རྡོ་རྗེ་རྩེ་གཅིག་པ་དམར་པོ་འོད་ཀྱི་སྦུ་གུ་ཅན་གྱིས་གཏོར་
མ་དྲངས་ཏེ་གསོལ་བས་དགྱེས་བཞིན་ཚིམ་པར་གྱུར་པར་བསམ་ལ། ཨོཾ་པདྨན་ཏ་ཀྲྀཏ་ས་པཱ་རི་ཝཱ་ར་ཨི་དཾ་
བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་ལན་བདུན་གྱིས་གཏོར་མ་དབུལ། འཇིགས་རུང་དུས་མཐའི་སོགས་དང་། རྣལ་
འབྱོར་དམ་ཆོས་སོགས་བརྗོད། ཡེ་ཤེས་པ་རང་ཉིད་ལ་ཐིམ། རང་མི་དམིགས་པ་སྟོང་པ་ཉིད་དུ་གྱུར།
སྟོང་པའི་ངང་ལས་རང་རྟ་མགྲིན་གྱི་སྐུར་བཞེངས་པའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུྃ་གིས་
མཚན་པར་གྱུར། དགེ་བ་འདི་ཡིས་མྱུར་དུ་བདག །ཅེས་སོགས་བརྗོད།
ཅེས་པ་འདི་ནི་ཆིངས་དཔོན་འབུམ་ཐང་ནས་ཀྱི་གསུང་ལྟར། རྒྱལ་བ་དགེ་འདུན་རྒྱ་མཚོའི་གསུང་ལས་ཅུང་ཟད་བསྡུས་
ཏེ་བྱམས་པས་བཀོད་པའོ། ། མངྒལཾ།། །།
- 554-



(
༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
་
== ==
::
=
=་བ=
===er
=
༄༅། །ལྟ་བ་བཀར་བཏགས་ཀྱི་ཕྱག་རྒྱ་བཞིའི་ནང་ནས་
བདག་མེད་པའི་ཆོས་ཀྱི་ཕྱག་རྒྱ་གཏན་ལ་
འབེབས་པ་ཡིད་ཀྱི་གདུང་སེལ་
ཞེས་བྱ་བ་བཞུགས་སོ། །
༈ གང་གི་ཐུགས་བརྩེས་ཉེར་བཟུང་ནས། །ལྟ་བ་ཐམས་ཅད་སྤངས་པའི་ཕྱིར། །དམ་པའི་ཆོས་
ནི་སྟོན་མཛད་པ། །གོ་ཏམ་དེ་ལ་ཕྱག་འཚལ་ལོ། །དེ་ཡི་བསྟན་པ་སེམས་ཅན་གྱི། །མོས་པ་སྣ་ཚོགས་
བཞིན་གསུངས་པ། །ཀུན་ཀྱང་རྣམ་གྲོལ་སྒོ་གཅིག་པར། །འགྲེལ་མཛད་དམ་པ་རྣམས་ལ་འདུད། །
གང་གི་ཐུགས་རྗེའི་འོད་ཟེར་གྱིས། །བདག་བློ་པདྨའི་ཁ་ཕྱེ་ནས། །ཕན་བདེ་སྦྲང་རྩིའི་ཟིལ་དངར་
གྱིས༑ ༑སྐལ་ལྡན་ཚིམ་མཛད་རྣམས་ལ་འདུད། །ཆོས་ཀུན་གནས་ལུགས་རོ་གཅིག་ཀྱང་། །སྣ་
ཚོགས་རྟོག་པས་སྣ་ཚོགས་པར། །སྒྲོ་བཏགས་འཆིང་བས་བཅིངས་རྣམས་ལ། །དེ་དགྲོལ་བྱ་ཕྱིར་དེ་
བསྟན་བྱ། ། །
ཇི་སྐད་དུ་མདོ་ལས། དགེ་སློང་དག་གམ་མཁས་རྣམས་ཀྱིས། །བསྲེགས་བཅད་བརྡར་བའི་
གསེར་བཞིན་དུ། །ལེགས་པར་བརྟགས་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་
གསུངས་པ་ལྟར་སངས་རྒྱས་བཅོམ་ལྡན་འདས་ཀྱི་བཀའ་དང་། དེའི་དགོངས་འགྲེལ་མཁས་པས་
མཛད་པ་རྣམས་ལ་འཐད་མི་འཐད་དང་། ཡིན་མིན་གྱི་དཔྱད་པ་མཛད་པ་ནི་སངས་རྒྱས་ཀྱི་སྐུ་དངོས་
ཀྱི་གདུལ་བྱ་རྣམས་ཀྱིས་སངས་རྒྱས་ལ་ཡང་འགལ་སྤོང་ཞུས་པ་ནས། ད་ལྟ་ཡན་གྱི་མཁས་པ་རྣམས་
ཀྱི་སྲོལ་དུ་སྣང་ངོ༌། །དེའི་ཕྱིར་རང་ཉིད་ཀྱང་མཁས་པའི་མཛད་པ་ལ་བག་ཆགས་འཇོག་པའི་ཕྱིར།
རིག་གནས་དུ་མ་ལ་སྦྱངས་པས་མི་འཇིགས་པའི་སྤོབས་པ་ཅན་ཡོངས་ཀྱི་དགེ་བའི་བཤེས་གཉེན་
པས་གནང་བའི་ལེགས་པར་བཤད་པ་འདི་ལ་ཕྱོགས་ལྷུང་དོར་ནས་དཔྱད་པ་ཅུང་ཟད་བགྱི་བ་ལ་
- 555 -
པས་བཟང་བ



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽ ..
དགོངས་པ་མི་ཁྲེལ་བར་བརྩེ་བས་རྗེས་སུ་གཟུང་དུ་གསོལ།
དེ་ལ་འདིར་ལེགས་བཤད་གསེར་འཕྲེང་ལས། གང་ཟག་ཏུ་སྨྲ་བས་བདག་ཕུང་པོ་ལས་དེ་ཉིད་
དང་གཞན་དུ་བརྗོད་དུ་མེད་པར་འདོད་པས་ཞེས་དང་། ནང་གི་མུ་སྟེགས་བདག་ཁས་ལེན་པ་གནས་
མ་བུ་སོགས་ནི་རྟག་མི་རྟག་གང་དུ་ཡང་བརྗོད་བྲལ་དུ་འདོད་པས་ཞེས་གསུངས་ཤིང་། རྒྱ་གཞུང་མང་
པོར་ཡང་དེ་དང་མཐུན་པར་འབྱུང་ལ། རྒྱལ་ཚབ་མཁས་གྲུབ་རྣམ་གཉིས་སོགས་ཀྱི་གསུང་ལས་ཀྱང་
གྲུབ་མཐའ་གཞན་གྱི་རིག་པའི་ཕུལ་མཚམས་དང་། ཁོང་རང་གི་དངོས་སུ་ཁས་བླངས་པ་གང་ཡིན་
དང༑ དགག་བྱའི་བདག་དང་ལས་འབྲས་ཀྱི་རྟེན་དུ་གྱུར་པའི་བདག་གང་ཡིན་མི་གསལ་བའི་གང་
ཟག་ཏུ་སྨྲ་བ་དང་བདག་ཁས་ལེན་པའི་གསུང་རིས་སྣང་ལ། དེ་དག་གི་གསུང་ལ་རང་སྡེ་ཐམས་ཅད་
ཀྱི་བདག་མེད་ཁས་ལེན་པའི་གསུང་རིས་ཀྱང་མང་དུ་སྣང་བ་འདི་རྣམས་ཀྱི་དགོངས་པ་ནི་ཇི་ལྟར་ཡིན་
སྙམ་དུ་དཔྱོད་པ་ལ། གནས་མ་བུས་གང་ཟག་གི་བདག་མེད་ཁས་ལེན་པའི་ཁུངས་འགོད་པ་དང་། དེ་
ལ་ལོག་རྟོག་སེལ་བ་དང་། རྒྱུ་མཚན་གང་ལ་བརྟེན་ནས་དགག་སྒྲུབ་བྱས་པ་དང་གསུམ།
དང་པོ་ལ། སུམ་བརྒྱ་པའི་ཁུངས་དགོད་པ་དང་། རྗེ་བདག་ཉིད་ཆེན་པོའི་ལེགས་བཤད་ཀྱི་
ཁུངས་དགོད་པ། སྲས་ཀྱི་ཐུ་བོ་རྣམས་ཀྱི་ཁུངས་དགོད་པ་དང་གསུམ། དང་པོ་ནི། ཇི་སྐད་དུ་ཤེས་
རབ་སྒྲོན་མེའི་རྒྱ་ཆེར་འགྲེལ་ལས། བསྟན་པ་ཞེས་བྱ་བ་ནི། ལྷ་དང་མི་བདུད་རྩིའི་གོ་འཕང་ཐོབ་པར་
འདོད་པ་རྣམས་ཡོངས་སུ་ཤེས་པར་བྱ་བ་དང་སྤང་བར་བྱ་བ་དང་མངོན་སུམ་དུ་བྱ་བ་དང་བསྒོམ་པར
བྱ་བ་དག་ལ་ཕྱིན་ཅི་མ་ལོག་པར་སྟོན་པ་སྟེ། བཅོམ་ལྡན་འདས་ཀྱི་གསུང་རབ་ཅེས་བྱ་བ་ཡིན་ནོ། །
ཞེས་གསུངས་པ་ལྟར་རྒྱལ་བས་ལེགས་པར་བཤད་པ་ཇི་སྙེད་པ་ཐམས་ཅད་འཕགས་པའི་བདེན་པ་
བཞི་ལས་བརྩམས་ཏེ་བླང་དོར་ཕྱིན་ཅི་མ་ལོག་པར་སྟོན་པ་ལས་མི་འདའ་ལ། དེ་ཡི་རྗེས་སུ་འབྲངས་
ནས་བླང་དོར་གྱི་གནས་ཕྱིན་ཅི་མ་ལོག་པ་ནི་འདི་ལྟ་བུའོ་ཞེས་ལྟ་གྲུབ་ཕྱིན་ཅི་མ་ལོག་པར་འཛིན་པའི་
ནང་པ་སངས་རྒྱས་པའི་གྲུབ་མཐའ་སྨྲ་བ་ལ་བཞི་ལས་མང་བ་མེད་ཅིང་། དེའི་ནང་ནས་ཐེག་དམན་
གྱི་སྡེ་སྣོད་ནས་ཇི་ལྟར་འབྱུང་བའི་གཞི་ལམ་འབྲས་གསུམ་གྱི་རྣམ་གཞག་ཙམ་ཚད་མར་བྱས་ནས་
གྲུབ་མཐའ་སྨྲ་བ་ལ་བྱེ་མདོ་གཉིས། དེ་ལས་ཀྱང་མངོན་པ་སྡེ་བདུན་སངས་རྒྱས་ཀྱི་བཀར་ཁས་ལེན་
ཅིང་༑ སྡེ་བདུན་གྱི་བརྗོད་བྱ་ཕྱོགས་གཅིག་ཏུ་བསྡོམས་ནས་སྟོན་པ་བྱེ་བྲག་ཏུ་བཤད་པ་ཆེན་མོའི་
རྗེས་སུ་འབྲངས་ནས་གཞི་ལམ་འབྲས་གསུམ་གྱི་རྣམ་གཞག་འཇོག་པ་བྱེ་བྲག་སྨྲ་བ། དེ་ལས་གྱེས་
- 556 -



» ༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
པའམ་དེ་ཡི་དབྱེ་བ་སྡེ་པ་བཅོ་བརྒྱད་པོ་ཐམས་ཅད་ཀྱང་བདེན་པ་བཞི་པོ་རེ་རེ་ཡང་ཁྱད་ཆོས་བཞི་
བཞི་དང་ལྡན་པས་བདེན་བཞི་མི་རྟག་ལ་སོགས་བཅུ་དྲུག་གི་རྣམ་གཞག་ཕྱིན་ཅི་མ་ལོག་པར་ཁས་
ལེན་པས་ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་ལེན་པ་ལས་འོས་མེད་དེ། འདུལ་བ་སུམ་བརྒྱ་
པ་ལས། ཕྱག་རྒྱ་གསུམ་དང་ཡང་དག་ལྡན། །བསླབ་པ་གསུམ་ནི་རབ་སྟོན་ཅིང་། །ཐོག་མ་བར་དང་
མཐར་དགེ་བ། །སངས་རྒྱས་གསུང་དུ་མཁས་པས་རྟོགས། །ཞེས་གསུངས་པ་ལྟར། སངས་རྒྱས་ཤཱཀྱ་
ཐུབ་པའི་བསྟན་པ་སྡེ་བ་བཅོ་བརྒྱད་དུ་གྱེས་པ། དེ་ཐམས་ཅད་ཀྱི་ལྟ་སྤྱོད་རང་རང་གི་གྲུབ་མཐའ་མི་
འདྲ་བར་འཛིན་པ་དེ་ཐམས་ཅད་ཀྱང་སོ་སོ་ནས་རང་རང་གི་ལྟ་སྤྱོད་ལས་གཞན་པ་ཐམས་ཅད་སངས་
རྒྱས་ཀྱི་བསྟན་པ་མིན་ཞེས་རྩོད་ན་ཡང་། དོན་དུ་གཞི་ཐམས་ཅད་ཡོད་པར་སྨྲ་བ་གཞིར་བྱས། དེ་་་
ལས་གྱེས་པ་བཅུ་བདུན་པོ་ཐམས་ཅད་ཀྱང་། ཚུལ་ཁྲིམས་སྟོན་པས་འདུལ་བ་ལ་སྣང་། ལྷག་པའི་
སེམས་སྟོན་པས་མདོ་སྡེ་ལ་འཇུག །མྱང་འདས་དང་མཐུན་ཞིང་ཤེས་རབ་སྟོན་པས་ཆོས་ཉིད་དང་མི་
འགལ་བ་ཆོས་ཐམས་ཅད་བདག་མེད་པ་སོགས་ཕྱག་རྒྱ་གསུམ་དང་ལྡན་པས་སངས་རྒྱས་ཀྱི་བསྟན་
པ་རྣམ་པར་དག་པ་ཡིན་ཏེ། འདུལ་བ་འོད་ལྡན་ལས། གྱེས་པ་རྣམ་པ་བཅུ་བདུན་པོ་དེ་དག་ཀྱང་
བསླབ་པ་གསུམ་པོ་དེ་དག་ཉིད་སྟོན་པར་བྱེད་པ་ཡིན་པས། མདོ་སྡེ་ལ་འཇུག་པ་ཡང་ཡིན་ནོ། །འདུལ་
བ་ལ་སྣང་བ་ཡང་ཡིན་ནོ། །ཆོས་ཉིད་དང་མི་མཐུན་པ་ཡང་མ་ཡིན་ཏེ། མྱ་ངན་ལས་འདས་པ་དང་
མཐུན་པའི་ཕྱིར་རོ། །ཆོས་ཉིད་ཅེས་བྱ་བ་འདི་ཅི་ཡིན་ཞེ་ན། ཆོས་རྣམས་ཀྱི་ངང་ཚུལ་ཡིན་ཏེ། དཔེར་
ན་གཟུགས་སུ་རུང་བའི་མཚན་ཉིད་ནི་གཟུགས་ཡིན་ནོ། །ཞེས་བྱ་བ་ལ་སོགས་པ་ལྟ་བུ་ཡིན་ནོ། །དེ་
བཞིན་དུ་ཆོས་ཀྱི་ཕྱག་རྒྱ་ཡང་ཡིན་ཏེ། དེ་ཡང་ཆོས་ཐམས་ཅད་ནི་བདག་མེད་པ་ཡིན། འདུས་བྱས་
ཐམས་ཅད་ནི་སྐད་ཅིག་མ་ཡིན། མྱ་ངན་ལས་འདས་པ་ནི་ཞི་བ་ཡིན་ཞེས་གསུངས་པ་ཡིན་ཏེ། དེ་ནི་
ཆོས་ཀྱི་ཕྱག་རྒྱའི་མཚན་ཉིད་གསུམ་ཡིན་ནོ། །མང་དུ་སྨོས་ཀྱང་ཅི་དགོས་པས་མདོ་སྡེ་ལ་སོགས་པ་
གང་ཞིག་ཕྱག་རྒྱ་གསུམ་གྱིས་རྒྱས་བཏབ་པ་ཡིན་ལ། བསླབ་པ་གསུམ་པོ་སྟོན་པར་བྱེད་པ་ནི་སངས་
རྒྱས་ཀྱི་གསུང་ཡིན་པར་ཤེས་པར་བྱའོ་ཞེས་གསུང་། སྡེ་པ་བཅོ་བརྒྱད་ཀྱི་གྱེས་ཚུལ་མི་འདྲ་བ་མང་དུ་
ཡོད་ཀྱང་། འདིར་གྱེས་པ་རྣམ་པ་བཅུ་བདུན་ཞེས་པ་ནི་བཀའ་བསྡུ་གཉིས་པའི་བར་གཞི་ཐམས་ཅད་
ཡོད་སྨྲ་ལས་མེད་པ་ལ། དེ་ཕྱིན་ཆད་གྱེས་པ་བཅུ་བདུན་པོ་བྱུང་བ་ལ་ཟེར་བ་ཡིན་ཏེ། དེ་ཉིད་ལས།
འདི་སྐད་དུ་སྔོན་ནི་ཐམས་ཅད་ཡོད་པར་སྨྲ་བ་འདི་གཅིག་པུ་ཡོད་པ་ལས་བཅོམ་ལྡན་འདས་ཡོངས་སུ་
- 557 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
མྱ་ངན་ལས་འདས་པ་དང་། དེ་ལ་བརྟེན་ནས་སྡེ་པ་གཞན་དག་བྱུང་བས་ཞེས་གསུངས་པའི་ཕྱིར།
དེས་ན་སྡེ་པ་བཅོ་བརྒྱད་པོ་ཐམས་ཅད་ཀྱི་རང་རང་གིས་འདོད་པའི་སྡེ་སྣོད་གསུམ། དེའི་བརྗོད་བྱ་
བསླབ་པ་གསུམ། དེ་ཉམས་སུ་བླང་བའི་འབྲས་བུ་མྱང་འདས་གཉིས་དང་བཅས་པ་སངས་རྒྱས་ཀྱི་
གསུང་བཞིན་ཡིན་ལ་ཁྱད་པར་དུ་སྡེ་པ་བཅོ་བརྒྱད་པོ་ཐམས་ཅད་མངོན་པ་སྡེ་བདུན་གྱི་བརྗོད་བྱ་
རྣམས་ཕྱོགས་གཅིག་ཏུ་བསྡུས་པ་བྱེ་བྲག་ཏུ་བཤད་པ་ཆེན་པོའི་རྗེས་སུ་འབྲངས་ནས། དེ་ནས་བཤད་
པའི་ཟག་བཅས་ཟག་མེད་གཉིས་ལ་སོགས་པ་དེ་ནས་འབྱུང་བ་ལྟར་ཁས་ལེན་པས་དེ་ཐམས་ཅད་བྱེ་
བྲག་སྨྲ་བ་ཡིན་པར་མཛོད་ཀྱི་འགྲེལ་བཤད་རྒྱལ་སྲས་མ་ལས་བཤད་པར་གཉལ་སྟོན་དཔལ་འབྱོར་
ལྷུན་གྲུབ་ཀྱི་དྲང་ངེས་རྣམ་འབྱེད་ཀྱི་དཀའ་འགྲེལ་ན་བཤད་དོ། །རྒྱུ་མཚན་དེ་དག་གི་ཕྱིར་ན་གནས་
མ་བུའི་སྡེ་སོགས་ལྔ་བྱེ་བྲག་སྨྲ་བ་ཡིན་པ་དང་། དེ་དག་གིས་ཉམས་སུ་ལེན་རྒྱུ་བསླབ་པ་གསུམ་གྱིས་
བསྡུས་པའི་བྱང་ཕྱོགས་སོ་བདུན། དེའི་འབྲས་བུ་མྱང་འདས་འདོད་པར་ངེས་ལ། དེའི་ཚེ་གང་གིས་
འཁོར་བར་འཁོར་བའི་རྩ་བ་ཉོན་མོངས་ཕྲ་རྒྱས་དྲུག །དེའི་རྩ་བ་བདག་འཛིན། དེའི་གཉེན་པོ་བདག་
མེད་རྟོགས་པའི་ཤེས་རབ་ཁས་ལེན་དགོས་ཏེ། དེ་ལྟ་མིན་ན་དེ་དག་གི་ལུགས་ལ་འདུལ་བ་དང་
མངོན་པ་ནས་འཇིག་ལྟ་ཉི་ཤུ་ཡེ་ཤེས་རྡོ་རྗེས་བཅོམ་པས་རྒྱུན་དུ་ཞུགས་པ་མངོན་དུ་བྱས་སོ་ཞེས་
སོགས་ཀྱི་དོན་ཇི་ལྟར་འཇོག །དེ་དག་གི་ཐར་པ་མི་འདོད་པ་ཡང་མིན་ཏེ། འགྲེལ་བཤད་རྒྱལ་སྲས་
མ་ལས། གནས་མའི་བུ་རྣམས་ནི་སངས་རྒྱས་པ་ཡིན་པའི་ཕྱིར་ཐར་པ་མི་འདོད་པ་མ་ཡིན་ནོ། །
ཞེས་གསུངས་པའི་ཕྱིར། སྡེ་པ་བཅོ་བརྒྱད་པོ་རང་གི་གྲུབ་པའི་ལྟ་སྤྱོད་ལ་བསླབས་པས་ཐར་པ་ཐོབ་
མི་ནུས་ཞེས་ཀྱང་བསྒྲུབ་མི་ནུས་ཏེ། རྒྱལ་པོ་ཀྲི་ཀྲིའི་རྨི་ལམ་ལུང་བསྟན་པའི་མདོ་ལས། རྒྱལ་པོ་ཆེན་
པོ་ཁྱོད་ཀྱི་རྨི་ལམ་དུ་མི་བཅོ་བརྒྱད་ཀྱིས་རས་ཡུག་འཐེན་པ་མཐོང་བ་དེ་ནི། ཤཱཀྱ་ཐུབ་པའི་བསྟན་པ་
རྣམ་པ་བཅོ་བརྒྱད་དུ་གྱེས་པར་འགྱུར་ལ། དེའི་རྣམ་པར་གྲོལ་བའི་རས་ནི་ཉམས་པར་མི་འགྱུར་རོ། །
ཞེས་གསུངས་པའི་ཕྱིར། །
གཉིས་པ་ནི། རྣམ་པར་གྲོལ་བའི་རས་མི་ཉམས་པར་གསུངས་པས། གནས་མ་བུ་ལ་སོགས་པ་
གང་ཟག་ཏུ་སྨྲ་བ་འདི་རྣམས་ཀྱིས་གང་གིས་འཁོར་བར་འཆིང་བའི་བདག་འཛིན་དང་། དེའི་གཉེན་པོ་
བདག་མེད་རྟོགས་པའི་ཤེས་རབ་ཁས་ལེན་ཏོ། །འདི་རྣམས་ཀྱིས་ལུང་མ་བསྟན་གྱི་ལྟ་བ་བཅུ་བཞི་པོ་
ཐམས་ཅད་གང་ཟག་གི་བདག་ལས་བརྩམས་པའི་དྲི་བ་ཡིན་པས་སྟོན་པས་ལུང་མ་བསྟན་པའི་ཕྱིར་
- 558 -



» ༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
ལུང་མ་བསྟན་གྱི་ལྟ་བར་འདོད་པ་ལ་རྒྱུ་མཚན་ཡོད་པའི་ཕྱིར། ཊིཀ་ཆེན་དགོངས་པ་རབ་གསལ་
ལས༑ གཞན་ཡང་འཇིག་རྟེན་མཐའ་དང་ལྡན་པ་ཉིད་ལ་སོགས་པས་མཐའ་དང་མི་ལྡན་པ་དང་།
གཉིས་ཀ་དང་། གཉིས་ཀ་མ་ཡིན་པ་དང༌། འཇིག་རྟེན་རྟག་པ་དང་མི་རྟག་པ་དང་། གཉིས་ཀ་དང་།
གཉིས་ཀ་མ་ཡིན་པ་དང་། དེ་བཞིན་གཤེགས་པ་གྲོངས་ཕན་ཆད་འབྱུང་བ་དང་། མི་འབྱུང་བ་དང་།
གཉིས་ཀ་དང་། གཉིས་ཀ་མ་ཡིན་པར་བལྟ་བ་བཅུ་གཉིས་དང་། ལུས་གང་ཡིན་པ་དེ་ཉིད་སྲོག་གོ་
ཞེས་པ་དང་། ལུས་ཀྱང་གཞན་ལ་སྲོག་ཀྱང་གཞན་ནོ་ཞེས་བྱ་བར་ལྟ་བ་གཉིས་ཏེ་བཅུ་བཞི་པོ་དེར་
ལུང་བསྟན་དུ་མེད་པར་འདོད་པའི་ཕྱིར་ལུང་མ་བསྟན་གྱི་ལྟ་བར་སྡེ་པ་ཐམས་ཅད་ཀྱིས་འདོད་པའི་
ཕྱིར་ཞེས་གསུངས་པའི་ཕྱིར། འདི་རྣམས་ཀྱིས་བདག་འཛིན་ནམ་འཇིག་ལྟ་འཁོར་བའི་རྩ་བ་ཡིན་པ་
དང་དེའི་དམིགས་རྣམ་གཉིས་ལ་ཁྱད་པར་ཕྱེ་ནས་ཞེན་ཡུལ་མི་འདོད་པའི་ཚུལ་དང་། དམིགས་ཡུལ་
ཁས་ལེན་ངེས་པར་དགོས་ལ་དེ་ཡང་ལུང་དང་རིག་པ་ཇི་ལྟ་བུ་ལ་བརྟེན་ནས་ཕུང་པོ་དང་གཅིག་དང་
ཐ་དད་དང་། དེ་དག་གང་དུ་ཡང་བརྗོད་དུ་མེད་པར་ཁས་བླངས་པ་ནི། འཇུག་ཊིཀ་ལས། འདིར་རང་
གི་སྡེ་པ་དག་ན་རེ། ཕུང་པོ་ལས་གཞན་པའི་བདག་གྲུབ་པ་མེད་པའི་ཕྱིར་བདག་ཏུ་ལྟ་བ་སྟེ། འཇིག་
ཚོགས་ལ་ལྟ་བའི་དམིགས་རྣམ་གཉིས་ཀྱི་ནང་གིས་དམིགས་པ་ནི་ཕུང་པོ་ཁོ་ན་ཡིན་ཏེ། ཕུང་པོ་ལས་
ངོ་བོ་ཐ་དད་པ་དང་ནང་གི་ཕུང་པོ་དམིགས་པར་འཇོག་པ་གཉིས་སུ་ངེས་པ་ལས་སྔ་མ་མི་རུང་བའི་
ཕྱིར་རོ། །དེའི་ཕྱིར་བདག་ནི་རང་གི་ཕུང་པོ་ཙམ་ཡིན་ནོ་ཟེར་རོ། །ཕྱོགས་འདི་ནི་གནས་མ་བུའི་སྡེ་པ་
ལ་སོགས་པ་འཕགས་པ་མང་པོས་བཀུར་བའི་སྡེ་པའི་འོ། །དེ་ལས་ཀྱང་མང་བཀུར་བ་ཁ་ཅིག་བདག་
ལྟའི་རྟེན་དུ་སྟེ་དམིགས་པར་ནི། རང་གི་ཕུང་པོ་ལྔ་ཆར་ཡང་འདོད་ཅིང་། བདག་ཏུ་མངོན་པར་ཞེན་པ་
འདི་ཡང་ཕུང་པོ་ལྔ་པོ་དེ་ལས་ཡིན་ནོ་ཞེས་སྨྲ་སྟེ། ཇི་སྐད་དུ། བཅོམ་ལྡན་འདས་ཀྱིས་དགེ་སློང་དག་
དགེ་སྦྱོང་ངམ་བྲམ་ཟེ་གང་སུ་དག་གཅིག་བདག་གོ་སྙམ་དུ་ཡང་དག་པར་རྗེས་སུ་བལྟ་བ་དེ་དག་ནི།
ཉེ་བར་ལེན་པའི་ཕུང་པོ་ལྔ་པོ་འདི་ཁོ་ན་ལ་ཡང་དག་པར་རྗེས་སུ་བལྟའོ། །ཞེས་གསུངས་པ་ལྟ་བུའོ། །
དེ་ཉིད་ཀྱི་ཕྱིར་དེ་དག་ལ་ཁྱེད་ཅག་གི་ལྟ་བ་འདི་ནི་འཇིག་པའི་བདག་ཉིད་ཅན་གྱི་ཚོགས་པ་ལ་ཡིན་གྱི་
བདག་གམ་བདག་གི་བ་ལ་ནི་མ་ཡིན་ནོ། །ཞེས་གསལ་བར་མཛད་པའི་སླད་དུ་བདག་དང་བདག་གི་
བའི་རྣམ་པར་ཞུགས་པའི་ལྟ་བ་ལ་འཇིག་ཚོགས་ལ་ལྟ་བར་གསུངས་སོ་ཞེས་སྨྲས་ཏེ། ཉེར་ལེན་གྱི་
ཕུང་པོ་ལྔ་ལ་བལྟའོ་ཞེས་གསུངས་པ་ལ་བརྟེན་ནས་བདག་ལྟའི་དམིགས་པ་ཕུང་པོ་ལྔར་ཁས་བླངས་
-559 -



（*） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
སོ༑ ༑མང་བཀུར་བ་ཁ་ཅིག་ནི་སེམས་གཅིག་པུ་ལ་བདག་གོ །ཞེས་འདོད་དེ། བདག་ཉིད་བདག་གི་
མགོན་ཡིན་གྱི། །གཞན་ནི་སུ་ཞིག་མགོན་དུ་འགྱུར། །བདག་ཉིད་ལེགས་པར་ཐུལ་བས་ནི། །མཁས་
པས་མཐོ་རིས་ཐོབ་པར་འགྱུར། །ཞེས་ཚིགས་སུ་བཅད་པ་ལས་སེམས་ལ་བདག་གི་སྒྲར་གསུངས་སོ། །
འདི་ག་(བདག་)ལས་ཞེ་ན་ཕུང་པོ་ལས་ཐ་དད་པའི་བདག་མེད་པའི་ཕྱིར་དང་། མདོ་གཞན་ལས་ཀྱང་
སེམས་འདུལ་བར་གསུངས་པའི་ཕྱིར་ཏེ། སེམས་འདུལ་བ་ནི་ལེགས་པ་སྟེ། །སེམས་འདུལ་བས་ནི་
བདེ་བ་འདྲེན། །ཞེས་བྱ་བ་དེ་ལས་སོ། །དེའི་ཕྱིར་ངར་འཛིན་པའི་གཞི་སེམས་ལ་བདག་ཅེས་གདགས་
སོ་ཞེས་སོ་ཞེས་དང་། ད་ནི་འཕགས་པ་མང་པོས་བཀུར་བ་དག་གིས་བརྟགས་པའི་གང་ཟག་རྫས་སུ་
ཡོད་པར་སྨྲ་བ་བསལ་བའི་ཕྱིར་བཤད་པ། རང་གི་སྡེ་པ་མང་པོས་བཀུར་བ་པ་ཁ་ཅིག་ནི། ཕུང་པོ་མ་
གཏོགས་དེ་འཛིན་མ་གྲུབ་ཕྱིར། །ཞེས་པའི་རིག་པས་གང་ཟག་ཕུང་པོ་ལས་ངོ་བོ་ཐ་དད་པ་མིན་ལ།
ཕུང་པོའི་རང་བཞིན་ཅན་ཡང་མིན་ཏེ། ཡིན་ན་བདག་དེ་སྐྱེ་འཇིག་དང་ལྡན་པར་འགྱུར་བའི་ཕྱིར་རོ། །
དེའི་ཕྱིར་བདག་གམ་གང་ཟག་ནི་ཕུང་པོ་ལས་དེ་ཉིད་དང་གཞན་ཉིད་དུ་བརྗོད་དུ་མེད་དོ། །དེ་བཞིན་
དུ་གང་ཟག་ནི་རྟག་པ་དང་། མི་རྟག་པ་ལ་སོགས་པ་ཉིད་དུ་ཡང་བརྗོད་དུ་མེད་དོ། །གང་ཟག་དེ་རྫས་
སུ་ཡོད་པར་ཡང་འདོད་དེ། ལས་གཉིས་ཀྱི་བྱེད་པ་པོ་དང་། དེ་གཉིས་ཀྱི་འབྲས་བུ་བདེ་སྡུག་གི་ཟ་བ་
པོ་ཉིད་དུ་བརྗོད་པའི་ཕྱིར་དང་། འཁོར་བར་བཅིངས་པ་དང་མྱང་འདས་ཀྱི་སྐབས་སུ་ཐར་པ་པོའམ་
གྲོལ་བ་པོ་ཡིན་པའི་ཕྱིར་རོ། །བདག་དེ་རྣམ་ཤེས་དྲུག་གི་ཤེས་བྱར་ཡང་འདོད་ཅིང་། བདག་དེ་ནི་
ངར་འཛིན་པའི་གཞི་སྟེ་དམིགས་པར་ཡང་འདོད་དོ་ཞེས་གསུངས་སོ། །དེ་རྣམས་ཀྱིས་བདག་འཛིན་
དེ་ཇི་འདྲ་བ་ཞིག་ལ་འདོད། མེད་རྒྱུའི་གང་ཟག་གི་བདག་ཅེས་པ་དེ་ཅི་འདྲ་བ་ཞིག་ལ་འདོད་ཅེ་ན་དེ་
ཉིད་ལས་མངོན་པ་བའི་ལུགས་ཀྱིས་ནི་མཛོད་འགྲེལ་གྱི་གནས་དགུ་པ་ལས་བཤད་པ་ལྟར། གང་
ཟག་རང་སྐྱ་ཐུབ་པའི་རྫས་སུ་ཡོད་པར་འཛིན་པ་འཇིག་ལྟ་ངར་འཛིན་དང་། བདག་གི་བ་རྣམས་གང་
ཟག་རྫས་ཡོད་དེའི་དབང་བསྒྱུར་བྱར་འཛིན་པ་ནི། འཇིག་ལྟ་བདག་གིར་འཛིན་པར་འཇོག་པ་ཡིན་
ཏེ་ཞེས་གསུངས་ལ། ལེགས་བཤད་སྙིང་པོ་ལས་ཀྱང་། གང་ཟག་གི་བདག་མེད་ནི་རང་སྡེ་ཐེག་པ་ཆེ་
ཆུང་གི་གྲུབ་མཐའ་སྨྲ་བ་གཞན་གྱི་ལྟར་ན་གང་ཟག་ཕུང་པོ་དང་མཚན་ཉིད་མི་མཐུན་པའི་རང་སྐྱ་ཐུབ་
པའི་རྫས་སུ་མེད་པ་ཙམ་ལ་འདོད་དོ། །དེའི་ཚུལ་ནི་ང་ཞེས་འཛིན་པའི་གཞིའི་བདག་འདི་ཕུང་པོའི་རྗེ་
བོ་ལྟ་བུ་དང་ཕུང་པོ་རྣམས་དེའི་ཁོལ་ལྟ་བུར་འཛིན་ཏེ། ངའི་གཟུགས་ངའི་ཚོར་བ་ཞེས་སོགས་སུ་
- 56) -



༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །(པ）
འཛིན་པས་ཕུང་པོ་རྣམས་བདག་དེའི་ཡིན་ནོ་ཞེས་དེས་དབང་བར་འཛིན་པའི་ཕྱིར་རོ། །དེས་ན་རྗེ་
ཁོལ་ལྟར་ཕུང་པོ་དང་མཚན་ཉིད་མི་མཐུན་པར་རང་སྐྱ་བར་སྣང་ལ་དེ་བཞིན་དུ་ཡོད་པར་ཞེན་པ་ནི་
རྫས་སུ་ཡོད་པར་འཛིན་པའོ། །དེ་བཀག་པ་ན་གང་ཟག་དེ་ཕུང་པོ་ལ་བཏགས་པ་ཙམ་དུ་འགྱུར་ཏེ་
ཙམ་གྱིས་ནི་ཕུང་པོ་ལས་དོན་གཞན་དུ་ཡོད་པ་གཅོད་དོ་ཞེས་གསུངས། ལུང་འདི་གཅིག་པུ་ལ་
བསམས་ཀྱང་གནས་མ་བུ་སོགས་ཀྱིས་གང་ཟག་ཕུང་པོ་དང་རྗེ་ཁོལ་ལྟར་མཚན་ཉིད་མི་མཐུན་པའི་
རང་སྐྱ་ཐུབ་པར་ཁས་མ་བླངས་ན། གང་ཟག་གི་བདག་ཇི་ལྟར་ཁས་བླངས། གང་ཟག་ཕུང་པོ་དང་
མཚན་ཉིད་མི་མཐུན་པའི་རྗེ་ཁོལ་ལྟར་རང་སྐྱ་བར་སྣང་བ་ལྟར་ཞེན་ནས་དེ་ཡོད་པར་ཁས་བླངས་ན།
དེས་གང་ཟག་ཕུང་པོ་ལ་མ་བརྟེན་པར་མེད་པ་དང་། གང་ཟག་ཕུང་པོ་དང་གཞན་མ་ཡིན་པར་ཅིའི་
ཕྱིར་ཁས་བླངས།
གསུམ་པ་ནི་རིམ་པ་ལྟར། མཁས་གྲུབ་རིན་པོ་ཆེས་ཀྱང་སྟོང་ཐུན་ལས། རང་སྡེ་གཞན་དག་
གིས་བདག་ལྟ་གཉིས་ཀྱི་འཛིན་སྟངས་ཀྱི་ཡུལ་དུ་གྱུར་པའི་བདག་དང་། དེ་བཀག་པའི་བདག་མེད་ཇི་
ལྟར་འཇོག་པའི་ཚུལ་ནི། བཅོམ་ལྡན་འདས་ཀྱི་ཐེག་དམན་གྱི་མདོ་སྡེ་རྣམས་ལས། བདེན་བཞི་མི་
རྟག་ལ་སོགས་བཅུ་དྲུག་མངོན་སུམ་དུ་མཐོང་བ་གོམས་པར་བྱས་པ་ཙམ་གྱིས་མྱ་ངན་ལས་འདས་པ་
འཐོབ་པར་གསུངས་ཤིང་། གང་ཟག་རང་སྐྱ་ཐུབ་པའི་རྫས་ཡོད་ཙམ་བཀག་པའི་གང་ཟག་གི་བདག་
མེད་ལན་མང་དུ་གསུངས་པ་དེ་ལ། རང་སྡེ་བྱེ་བྲག་སྨྲ་བ་ནས་དབུ་མ་རང་རྒྱུད་པའི་བར་ཐམས་ཅད་
ཐེག་པ་ཆེན་པོའི་སྡེ་སྣོད་ལས་ཀྱང་དེ་བས་ལྷག་པའི་གང་ཟག་གི་བདག་མེད་མ་བསྟན་པར་འདོད་
པས༑ གང་ཟག་གི་བདག་མེད་ཀྱི་འཇོག་ཚུལ་ལ་མི་མཐུན་པ་མེད་དོ་ཞེས་དང་། དེས་ན་བྱེ་བྲག་སྨྲ་བ་
ནས་དབུ་མ་རང་རྒྱུད་པའི་བར་ཐེག་པ་ཆེ་ཆུང་གི་རང་སྡེ་སུའི་ལུགས་ལ་ཡང་གང་ཟག་རང་སྐྱ་ཐུབ་
པའི་རྫས་ཡོད་དུ་འཛིན་པ་ཉིད་གང་ཟག་གི་བདག་འཛིན་ལྷན་སྐྱེས་ཀྱི་འཛིན་སྟངས་ཡིན་པར་འདོད་
ལ༑ དེའི་འཛིན་ཚུལ། ང་ཞེས་འཛིན་པའི་གཞིའི་བདག་འདི་ཕུང་པོའི་རྗེ་བོ་ལྟ་བུ་དང་ཕུང་པོ་རྣམས་
དེའི་ཁོལ་པོ་ལྟ་བུར་འཛིན་ཏེ། ངའི་གཟུགས་ངའི་ཚོར་བ་ཞེས་སོགས་ཀྱི་སྒོ་ནས་ཕུང་པོ་རྣམས་བདག་
དེས་དབང་བསྒྱུར་བྱར་འཛིན་པའི་ཕྱིར་རོ། །དེས་ན་རྗེ་ཁོལ་ལྟར་བདག་ཕུང་པོ་དང་མཚན་ཉིད་མི་
མཐུན་པའི་རང་སྐྱ་བར་སྣང་ལ། དེ་ལྟར་དུ་ཡོད་པར་ཞེན་པ་ནི་བདག་རྫས་ཡོད་དུ་འཛིན་པའོ། །དེ་
ཡང་ངའོ་སྙམ་པའི་དམིགས་ཡུལ་དུ་གྱུར་པའི་བདག་དེ། རྟག་མི་རྟག་དང་གཅིག་དང་དུ་མ་སོགས་
- 561 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
གང་དུ་ཡོད་སྙམ་དུ་སེམས་པ་ལ་ཞུགས་ནས་དཔྱད་པ་ན། རྒྱུ་མཚན་ཕྱིན་ཅི་ལོག་ལ་བརྟེན་ནས་སྐྱེ་
འཇིག་མི་བྱེད་པའི་རྟག་དངོས་དང་། ཆ་ཤས་མེད་པའི་གཅིག་པུ་སོགས་སུ་འཛིན་པ་ནི་བདག་འཛིན་
ཀུན་བཏགས་ཀྱིས་རྟག་གཅིག་རང་དབང་ཅན་དུ་འཛིན་ཚུལ་དུ་འདོད་ཀྱི། བདག་འཛིན་ལྷན་སྐྱེས་ཀྱི་
འཛིན་སྟངས་ལ་དེ་འདྲ་བའི་རྟག་གཅིག་རང་དབང་ཅན་དུ་འཛིན་ཚུལ་ཡོད་པར་གྲུབ་མཐའ་སྨྲ་བ་དེ་
དག་སུ་ཡང་མི་འདོད་དོ། །འོན་ཀྱང་བདག་འཛིན་ལྷན་སྐྱེས་ཀྱིས་བཟུང་བ་ལྟར་གྲུབ་ན་དེ་འདྲ་བའི་
རྟག་གཅིག་རང་དབང་ཅན་དུ་གྲུབ་དགོས་པས། དེ་འདྲ་བའི་རྟག་གཅིག་རང་དབང་ཅན་དུ་གྲུབ་པ་
ཁེགས་ན་གང་ཟག་རང་སྐྱ་ཐུབ་པའི་རྫས་ཡོད་དུ་གྲུབ་པ་ཁེགས་པ་དང་། གང་ཟག་ཕུང་པོ་དང་མཚན་
ཉིད་མི་མཐུན་པའི་རང་སྐྱ་ཐུབ་པའི་རྫས་ཡོད་དུ་གྲུབ་པ་རྣམ་པར་བཅད་ཙམ་དེ་ཉིད་རྟོགས་བྱ་གང་
ཟག་གི་བདག་མེད་ཀྱི་དོན་ཡིན་པར་འདོད་པ་ལ་ཁྱད་པར་མེད་ཅིང་། དེའི་ཕྱིར་དེ་ཙམ་ཞིག་རྟོགས་
པས་གང་ཟག་གི་བདག་མེད་མཚན་ཉིད་རྫོགས་པ་རྟོགས་པར་འདོད་པ་དང་། དེ་ཙམ་ཞིག་མངོན་
སུམ་དུ་མཐོང་བ་གོམས་པའི་སྟོབས་ཀྱིས་ཉོན་མོངས་མ་ལུས་པར་སྤོང་ནུས་སོ་ཞེས་འདོད་པ་ནི། བྱེ་
བྲག་སྨྲ་བ་དང་། མདོ་སྡེ་བ་དང་། རྣལ་འབྱོར་སྤྱོད་པ་དང་། དབུ་མ་རང་རྒྱུད་པ་ཐམས་ཅད་ཀྱི་ཐུན་
མོང་གི་གྲུབ་པའི་མཐའ་ཡིན་ནོ། །ཞེས་གསུངས། འདིར་བཤད་པ་འདི་རྣམས་སུའི་འདོད་པ་ཡིན་ན།
ཐལ་འགྱུར་བ་ལས་གཞན་པའི་རང་སྡེ་གཞན་དག་གི་འདོད་པ་ཡིན། རང་སྡེ་གཞན་དག་སུ་ཡིན་ན་བྱེ་
བྲག་སྨྲ་བ་ནས་དབུ་མ་རང་རྒྱུད་པའི་བར་ཡིན། འོ་ན་དེ་ལྟར་མི་འདོད་པའི་རང་སྡེ་མེད་དམ་ཞེ་ན་
དམིགས་བསལ་སུ་ཡང་མེད་པས། ཐེག་པ་ཆེ་ཆུང་གི་རང་སྡེ་སུའི་ལུགས་ལ་ཡོད་གསུངས། དེས་ཀྱང་
མ་ཆོག་པར། བྱེ་བྲག་སྨྲ་བ་དང༌། མདོ་སྡེ་བ་དང་། རྣལ་འབྱོར་སྤྱོད་པ་དང་། དབུ་མ་རང་རྒྱུད་པ་
གསུངས་པས་གང་ཟག་གི་བདག་ཁས་ལེན་པའི་རང་སྡེ་འོང་བ་འདུག་གམ། བློ་དྲང་པོས་ལེགས་པར་
དཔྱོད་ཅིག །ལུང་འདི་རྣམས་ཀྱི་དོན་ལ་དཔྱད་ན་ཡང་མཁས་པ་མང་པོས་གནས་མ་བུས་གང་ཟག་
རྟོག་གཅིག་རང་དབང་ཅན་གྱི་སྟོང་པའི་བདག་མེད་ཁས་ལེན་གྱི། རང་སྐྱ་ཐུབ་པའི་རྫས་ཡོད་ཀྱིས་
སྟོང་པའི་བདག་མེད་ཁས་མི་ལེན་གསུང་པ་ཡང་མི་འཐད་དེ། ཐལ་འགྱུར་བ་ལས་གཞན་པའི་རང་སྡེ་
གྲུབ་མཐའ་སྨྲ་བ་བཞི་པོ་སུ་ཡང་གང་ཟག་གི་བདག་མེད་ཁས་ལེན་ཚུལ་མི་མཐུན་པ་མེད་པར་་་
གསུངས་པའི་ཕྱིར་དང་། རྟག་གཅིག་རང་དབང་ཅན་གྱི་བདག་ཁེགས་ན། རང་སྐྱ་ཐུབ་པའི་བདག་
ཁེགས་པར་གསུངས་པའི་ཕྱིར་དང་། འཇུག་ཊཱིཀ་ལས་ཀྱང་། སེམས་ཅན་སྐད་ཅིག་གིས་འཇིག་པར་
-562 -



( ）༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
ངེས་པ་ན། རྟག་གཅིག་རང་དབང་ཅན་གྱི་སེམས་ཅན་ཡོད་པ་བློ་ངོ་དེར་ཁེགས་པས། ཕུང་པོ་ལས་ངོ་
བོ་ཐ་དད་པའི་སེམས་ཅན་མེད་པ་ངེས་པར་ནུས་སོ། །དེའི་ཚེ་སེམས་ཅན་ནི་ཕུང་པོའི་ཚོགས་ཙམ་ལ་
བཏགས་པར་ཁོང་དུ་ཆུད་པས་ཞེས་གསུངས་པས། གནས་མ་བུས་གང་ཟག་རྟག་གཅིག་རང་དབང་
ཅན་མེད་པར་རྟོགས་ལ། དེ་རྟོགས་ན་དེའི་ནུས་པས་གང་ཟག་རང་སྐྱ་ཐུབ་པའི་རྫས་ཡོད་དུ་མ་གྲུབ་
པར་རྟོགས་པར་གྲུབ་པའི་ཕྱིར་རོ། །དེའི་ཕྱིར་འདིས་གང་ཟག་ཕུང་པོ་ལ་བཏགས་ཙམ་དུ་འདོད་དེ་
གང་ཟག་ཕུང་པོ་ལས་དོན་གཞན་དུ་མེད་པར་རྟོགས་པའི་ཕྱིར། ཁྱབ་སྟེ། ཙམ་སྒྲས་གང་ཟག་ཕུང་པོ་
ལས་དོན་གཞན་དུ་ཡོད་པ་གཅོད་པར་ལེགས་བཤད་སྙིང་པོར་གསུངས་པའི་ཕྱིར། དེ་ལྟར་ན་ཡང་
གང་ཟག་རྟག་གཅིག་རང་དབང་ཅན་གྱིས་སྟོང་པ་དང་། རང་སྐྱ་ཐུབ་པའི་རྫ་ས་ཡོད་ཀྱིས་སྟོང་པ་
གཉིས་རྟོགས་དཀའ་སླ་ནི་ཡོད་དོ། །དེ་རྣམས་དང་མཐུན་པར་ཚད་མ་ཡིད་ཀྱི་མུན་སེལ་ལས་ཀྱང་།
དེ་ལ་གང་ཟག་ནི་གང་། གང་ཟག་གི་བདག་ནི་ཇི་ལྟ་བུ་ཞེ་ན། དེ་ཡང་སེམས་ཅན་རྣམས་ལ་ཐོག་མ་
མེད་པ་ནས་རྗེས་སུ་འབྲེལ་བ། དམིགས་པ་ང་ལ་དམིགས་ནས་རྣམ་པ་ཚོགས་རྒྱུན་གང་ལ་ཡང་
བཏགས་པ་ཙམ་མིན་པར་ཕུང་པོ་དང་མཚན་ཉིད་མི་མཐུན་པའི་རང་སྐྱ་ཐུབ་པའི་རྫས་ཡོད་དུ་འཛིན་
པ་གང་ཡིན་པའི་བློ་འདི་ནི། གང་ཟག་ལ་དམིགས་ནས་བདག་ཏུ་འཛིན་པའི་ཕྱིར་གང་ཟག་གི་བདག་
འཛིན་ཅེས་བྱ་ལ་ཞེས་དང་། བློ་དེའི་འཛིན་སྟངས་ཀྱི་ཡུལ་གང་ཟག་ཕུང་པོ་དང་མཚན་ཉིད་མི་མཐུན་
པའི་རང་སྐྱ་ཐུབ་པའི་རྫས་ཡོད་དུ་གྱུར་པ་ཞེས་བྱ་བ་ཉིད་གང་ཟག་གི་བདག་ཡིན་པས་ཚད་མས་
ཁེགས་པའི་ཕྱིར་ཐ་སྙད་དུ་ཡང་གཞི་མ་གྲུབ་ཅིང་། དེ་བཀག་ཙམ་གྱི་ཆ་ཉིད་ལ་གང་ཟག་གི་བདག་
མེད་ཅེས་བྱའོ། །ཞེས་དང་། གང་ཟག་གི་བདག་དང་ཆོས་བདག་གཉིས་ཀ་རང་ལུགས་ལ་ཡོད་ངེས་
སུ་འདོད་པ་ལ་ནི་སངས་རྒྱས་པའི་དྲི་ཙམ་ཡང་ལྟ་བྲོ་རེ་སྐན་ཞེས་གསུང་། འདིར་རྗེ་ཡབ་སྲས་འདི་
གཉིས་ཀྱིས་གང་ཟག་རང་སྐྱ་ཐུབ་པའི་རྫས་ཡོད་དུ་འཛིན་པ་ལྷན་སྐྱེས་ཉིད་གང་ཟག་ཕུང་པོ་དང་
མཚན་ཉིད་མི་མཐུན་པའི་རྫས་ཡོད་དུ་འཛིན་པར་གསུངས་ཀྱང་འཇམ་དབྱངས་དགའ་བློས་གང་ཟག་
ཕུང་པོ་དང་མཚན་ཉིད་མི་མཐུན་པའི་ཕྱིར་རང་སྐྱ་ཐུབ་པར་འཛིན་པ་ཀུན་བཏགས་ཁོ་ན་ལ་བཤད་པ་
ནི༑ གང་ཟག་ཕུང་པོ་དང་མཚན་ཉིད་མི་མཐུན་པའི་རང་སྐྱ་ཐུབ་པ་དེ་ཉིད་ཕུང་པོ་ལས་ཐ་དད་དུ་གྲུབ་
བོ་སྙམ་དུ་འཛིན་པ་ལ་བཞེད་དགོས་ཏེ། དགོངས་པ་རབ་གསལ་ལས། གང་ཟག་རང་སྐྱ་ཐུབ་པའི་
རྫས་ཡོད་དུ་འཛིན་པ་ནི་གྲུབ་མཐས་བློ་མ་བསྒྱུར་བ་ལ་ཡང་ཡོད་མོད་ཀྱང་། གང་ཟག་ཕུང་པོ་དང་
- 563-



.: ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ，
མཚན་ཉིད་མི་མཐུན་པའི་གཞན་དུ་ཡོད་པར་འཛིན་པ་ནི་གྲུབ་མཐས་བློ་མ་བསྒྱུར་བ་ལ་མེད་དོ་ཞེས།
གཞན་དུ་ཡོད་པར་འཛིན་པ་ཞེས་གསུངས་པའི་ཕྱིར་རོ། །གུང་རུ་རྒྱལ་མཚན་བཟང་པོས་ཀྱང་རང་གི་
སྟོང་ཐུན་ལས། འདི་ལ་ཁ་ཅིག་ན་རེ། ནང་སྡེ་ཡིན་ན་བདག་མེད་པའི་ལྟ་བ་ཁས་ལེན་པས་མ་ཁྱབ་སྟེ།
ནང་སྡེ་བྱེ་བྲག་ཏུ་སྨྲ་བའི་ནང་ཚན་གནས་མ་བུའི་སྡེ་པ་ཁ་ཅིག་གིས་བརྗོད་དུ་མེད་པའི་བདག་ཁས་
ལེན་པའི་ཕྱིར་རོ། །ཞེ་ན། སྐྱོན་མེད་དེ་བརྗོད་དུ་མེད་པའི་བདག་ནི་ལས་འབྲས་ཀྱི་རྟེན་དུ་གྱུར་པའི་
བདག་ཡིན་པར་འདོད་ལ། བདག་མེད་པའི་མེད་རྒྱུའི་བདག་ནི། གང་ཟག་རང་སྐྱ་ཐུབ་པའི་རྫས་
ཡོད་དུ་འདོད་པའི་ཕྱིར། དཔེར་ན། བུམ་པ་མེད་པར་ཁས་བླངས་པ་དང་། སྣམ་བུ་ཡོད་པར་ཁས་
བླངས་པ་བཞིན་ནོ། །ཞེས་དང་། རྗེ་བླ་མའི་དངོས་སློབ་ཧོར་སྟོན་ནམ་མཁའ་དཔལ་བས་ཀྱང་བློ་སྦྱོང་
ཉི་མའི་འོད་ཟེར་ལས། བཅོམ་ལྡན་འདས་ཀྱིས་ཆོས་ཀྱི་སྡོམ་བཞི་བཀའ་སྩལ་བ་རྣམས་སྒྲ་ཇི་བཞིན་
པར་རང་སྡེ་ཀུན་མཐུན་ཡང་། ཆོས་ཐམས་ཅད་བདག་མེད་ཅེས་པའི་མེད་རྒྱུའི་བདག་ངོས་འཛིན་པའི་
ཚེ༑ ཉན་ཐོས་སྡེ་པ་དག་ཆོས་ཀྱི་བདག་དང་། དེ་བཀག་པའི་ཆོས་ཀྱི་བདག་མེད་ཀྱི་རྣམ་གཞག་ཀྱང་
མི་བྱེད་པར་བདག་མེད་ཅེས་པའི་སྡོམ་གྱི་དོན་གང་ཟག་གི་བདག་མེད་ཙམ་དང༌། དེ་ཡང་གང་ཟག་
རང་སྐྱ་ཐུབ་པའི་རྫས་ཡོད་ཀྱིས་སྟོང་པ་ཙམ་ལ་མཛད་དོ་ཞེས་གསུངས། རྒྱལ་དབང་དགེ་འདུན་རྒྱ་
མཚོས་ཀྱང་ཐལ་འགྱུར་བ་ལས་གཞན་པའི་རང་སྡེའི་གྲུབ་མཐའ་སྨྲ་བ་ཐམས་ཅད་ནི་གང་ཟག་ཕུང་པོ་
དང་མཚན་ཉིད་མི་མཐུན་པའི་རང་སྐྱ་བར་འཛིན་པ་ནི་གང་ཟག་གི་བདག་འཛིན་དང་། དེའི་ཞེན་ཡུལ་
བཀག་པ་གང་ཟག་གི་བདག་མེད་མཚན་ཉིད་ཚང་བར་འདོད་ཅིང་ཞེས་གསུངས་སོ། །ཡབ་སྲས་
གསེར་རིའི་ཕྲེང་བ་ལྟ་བུ་རྣམས་ཀྱིས་གང་ཟག་གི་བདག་མེད་ཐུན་མོང་བར་རང་སྡེ་ཐལ་འགྱུར་བ་
ལས་གཞན་པ་ཐམས་ཅད་ཀྱི་འདོད་ཚུལ་དགོངས་པ་གཅིག་དང་དབྱངས་གཅིག་གིས་འདི་ཙམ་གསུངས་
པ་ལས་ཟུར་དུ་ཁྱད་ཆོས་ཐོན་པོ་བྱས་ཀྱང་ཡིད་ཚིམ་པར་མི་འགྱུར་བས་འདི་དག་གཞིར་བྱས་ནས་ཅུང་
ཟད་དཔྱད་པར་བྱའོ། ། །
གཉིས་པ་དེ་ལ་ལོག་རྟོག་སེལ་བ་ལ། གུང་རུ་རྒྱལ་མཚན་བཟང་པོ་ལ་སྔ་ཕྱི་འགལ་བའི་ལོག་
རྟོག་སེལ་བ་དང་། མཁས་གྲུབ་རིན་པོ་ཆེའི་གསུང་དང་རྟོག་གེ་འབར་བ་ལ་བརྟེན་ནས་གནས་མ་བུ་
གཞི་ལམ་འབྲས་གསུམ་ལ་ཕྱིན་ཅི་ལོག་ཏུ་ཞུགས་པར་འདོད་པ་དང་། སངས་རྒྱས་ལ་གྲུབ་མཐའ་སྨྲ་
བ་ལྔར་འཇོག་པའི་ལོག་རྟོག་སེལ་བ་དང་། རྒྱུད་བླ་དར་ཊིཀ་ལ་བརྟེན་ནས་མུ་སྟེགས་པ་དང་ཁྱད་
-564 -



» ༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
མེད་ཀྱི་བདག་ཁས་ལེན་པའི་ལོག་རྟོག་སེལ་བ་དང་། མཛོད་རང་འགྲེལ་སོགས། རྒྱ་གཞུང་འགའ་
ཞིག་ལ་བརྟེན་ནས་རང་སྐྱ་ཐུབ་པའི་བདག་ཁས་ལེན་པའི་ལོག་རྟོག་སེལ་བ། གང་ཟག་གི་བདག་
ཡོད་པར་སྟོན་པའི་མདོ་ལ་བརྟེན་ནས་དེ་ཡོད་པར་ཁས་ལེན་པའི་རང་སྡེ་ཡོད་པར་འདོད་པའི་ལོག་
རྟོག་སེལ་བ་དང་ལྔ་ཡོད་པ་ལས་རིམ་པ་ལྟར།
དང་པོ་ནི། གུང་རུ་རྒྱལ་མཚན་བཟང་པོས་གོང་དུ་རང་སྡེ་ཐམས་ཅད་ཀྱིས་གང་ཟག་གི་བདག་
མེད་ཁས་ལེན་ཅིང་ཁྱད་པར་དུ་གནས་མ་བུས་རང་སྐྱ་ཐུབ་པའི་རྫས་ཡོད་ཀྱིས་སྟོང་པའི་བདག་མེད་
ཁས་ལེན་པར་གསུངས། འོག་ཏུ་བྱེ་བྲག་སྨྲ་བས་བཅོམ་གཞིག་གི་བློས་རང་འཛིན་གྱི་བློ་འདོར་དུ་རུང་
བ་ལ་ཀུན་རྫོབ་དང་། དེ་ལྟར་མི་རུང་བ་ལ་དོན་དམ་དུ་འདོད་པ་དང་དེ་ལ་རྫས་ཡོད་ཀྱིས་ཁྱབ་པ་
དང༑ རྫས་ཡོད་དང་རང་སྐྱ་ཐུབ་པའི་རྫས་ཡོད་དོན་གཅིག་ཏུ་འདོད་པར་བཤད་པ་ནང་འགལ་ཏེ།
གོང་དུ་གནས་མ་བུའི་སྡེ་པས་གང་ཟག་རང་སྐྱ་ཐུབ་པའི་རྫས་ཡོད་མ་ཡིན་པར་འདོད་པར་བཤད་པ་
དང་འགལ་ལོ་ཞེས་གསུངས། འདིའི་དོན་ནི་གནས་མ་བུས་རྫས་ཡོད་ལ་རང་སྐྱ་ཐུབ་པས་ཁྱབ་པ་ཁས་
ལེན་པར་ཐལ། བྱེ་བྲག་སྨྲ་བས་དེ་ལྟར་ཁས་ལེན་པ་གང་ཞིག །གནས་མ་བུའི་སྡེ་པ་བྱེ་བྲག་སྨྲ་བ་
ཡིན་པའི་ཕྱིར་ཟེར་རྒྱུར་འདུག་པ་ཁྱེད་རང་ལ་ནི་རྟགས་ཕྱི་མ་མ་གྲུབ་འདུག །གུང་རུ་བ་ལ་ཁྱབ་པ་
མེད་དེ། སྤྱིར་བྱེ་བྲག་སྨྲ་བས། དེ་ལྟར་ཁས་ལེན་ན། བྱེ་བྲག་སྨྲ་བ་ཡིན་ཚད་ཀྱིས་ཁས་ལེན་མི་དགོས་
ཏེ༑ དོན་སྨྲ་སྡེ་གཉིས་ཀྱིས། ཐེག་ཆེན་བཀའ་མ་ཡིན་པར་འདོད་ཀྱང་། དེ་གཉིས་གང་རུང་ཡིན་ན་དེ་
ལྟར་ཁས་ལེན་པས་མ་ཁྱབ་པའི་ཕྱིར། དང་པོ་དེར་ཐལ། སྟོང་ཐུན་ཆེན་མོ་ལས། དོན་སྨྲ་གཉིས་ཀྱིས་
ཆོས་ཀྱི་བདག་མེད་མི་འདོད་ཅིང་ཐེག་པ་ཆེན་པོ་བཀའ་མ་ཡིན་པར་འདོད་པར་གསུངས་པའི་ཕྱིར།
ཕྱི་མ་དེར་ཐལ། རྒྱུད་བླ་དར་ཊཱིཀ་ལས། གནས་མ་བུ་སོགས་དང་། ཁ་ཆེ་བྱེ་བྲག་སྨྲ་བ་སོགས་ལ་ཐེག་
ཆེན་ལ་སྐུར་པ་འདེབས་མི་འདེབས་གཉིས་གཉིས་ཡོད་པར་གསུངས་པའི་ཕྱིར། གནས་མ་བུས་རྫ་ས་
ཡོད་འཇོག་ཚུལ་གཉིས་བྱས་ནས་གཟུགས་ཕུང་སོགས་དང་། ཁ་དོག་དང་། བུམ་པའི་རྡུལ་སོགས་
རྫས་ཡོད་དུ་འཇོག་ཚུལ་བྱེ་སྨྲ་མང་མ་ལྟར་ཡིན་ལ། གང་ཟག་རྫས་ཡོད་དུ་འཇོག་ཚུལ་ནི་འོག་ཏུ་རྒྱས་
པར་འབྱུང་བ་ལྟར་ཡིན་པས་མཐའ་གཅིག་ཏུ་རྫ་ས་ཡོད་ལ་རང་སྐྱ་ཐུབ་པས་མ་ཁྱབ་པས་སྔ་ཕྱི་ཇི་ལྟར་
འགལ།
གཉིས་པ་ནི། སྔར་དྲངས་པའི་རྗེ་ཡབ་སྲས་ཀྱི་ལུང་དེ་རྣམས་ཀྱིས་རང་སྡེ་གྲུབ་མཐའ་སྨྲ་བ་བཞི་
- 565-



=
==-----
ཟ་ཟ - - - '''
=
）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
པོ་གང་རུང་ཡིན་ན་གང་ཟག་གི་བདག་མེད་ཁས་ལེན་པས་ཁྱབ་པར་གསལ་པོ་གསུང་བ་ལ་བྱོལ་ས་
གཞན་མ་རྙེད་པར། བོད་སྔ་མ་འགའ་ཞིག་ཀྱང་སངས་རྒྱས་པ་ལ་གྲུབ་མཐའ་སྨྲ་བ་བཞི་ལས་ལྷག་པ་
འདོད་མཁན་བྱུང་བ་ལ། སྟག་ཚང་ལོཙཱ་བ་སོགས་ཀྱིས་དགག་པ་མཛད་ཀྱང་། གྲུབ་མཐའ་སྨྲ་བ་
ཡོངས་གྲགས་བཞིའི་སྟེང་དུ་གནས་མ་བུ་ལོགས་སུ་བགྲངས་ནས་སངས་རྒྱས་པ་ལ་གྲུབ་མཐའ་སྨྲ་བ་
ལྔར་འབྱེད་པ་མཁས་གྲུབ་རིན་པོ་ཆེའི་བཞེད་པ་ཡིན་ཟེར་བ་དང་། གནས་མ་བུས་གང་ཟག་གི་བདག་
ཁས་ལེན་ཞེས་སྨྲས་ནས། དེས་ཁས་ལེན་རྒྱུའི་བདག་གི་ཚད་རྟོག་བཏགས་མང་དུ་གསུངས་པ་རྣམས་
ནི་སྦང་མའི་ཆངས་བུ་ལྟ་བུ་དང་མཁས་པ་ལ་མི་འཚམས་པའི་ཁས་ལེན་ཏེ། འོ་ན་སངས་རྒྱས་པ་ལ་
གྲུབ་མཐའ་སྨྲ་བ་བཅུ་གཅིག་ཏུ་འབྱེད་རིགས་པར་ཐལ། ཡོངས་གྲགས་བཞིའི་སྟེང་དུ་སྤྱན་རས་
གཟིགས་ཀྱི་བརྟུལ་ཞུགས་ལས་གསུངས་པའི་གང་ཟག་ཏུ་སྨྲ་བ་བདུན་སོ་སོར་འདྲེན་རིགས་པ་གང་
ཞིག ༑དེ་ལྟར་བགྲངས་པས་བཅུ་གཅིག་ཏུ་འགྱུར་བའི་ཕྱིར། དང་པོ་དེར་ཐལ། གནས་མ་བུ་ཟུར་དུ་
འདྲེན་པ་གང་ཞིག །གཞན་རྣམས་ཀྱང་རྒྱུ་མཚན་ཀུན་ནས་མཚུངས་པའི་ཕྱིར། འདོད་ན། སྔོན་མེད་
ལེགས་བཤད་གཏེར་ཆེན་ཁྱོད་ཕྱག་འཚལ། །གཞན་ཡང་། གནས་མ་བུ་སོགས་གང་ཟག་ཏུ་སྨྲ་བ་
རྣམས་ཆོས་ཅན། སངས་རྒྱས་པའི་གྲུབ་མཐའ་སྨྲ་བ་མ་ཡིན་པར་ཐལ། གང་ཟག་གི་བདག་དང་ཆོས་
བདག་གཉིས་ཀ་གྲུབ་མཐའ་གོང་མའི་རིགས་པའི་ཕུལ་མཚམས་ཙམ་མ་ཡིན་པར་ རང་ལུགས་ལ་
ཡོད་ངེས་སུ་འདོད་པའི་གྲུབ་མཐའ་སྨྲ་བ་ཡིན་པའི་ཕྱིར། ཁྱབ་སྟེ། ཚད་མ་ཡིད་ཀྱི་མུན་སེལ་ལས།
གང་ཟག་གི་བདག་དང་ཆོས་བདག་གཉིས་ཀ་རང་ལུགས་ལ་ཡོད་ངེས་སུ་འདོད་པ་ལ་ནི་སངས་རྒྱས་
པའི་དྲི་ཙམ་ཡང་ལྟ་བྲོ་རེ་སྒན་ཞེས་གསུངས་པའི་ཕྱིར། ལུང་འདི་སངས་རྒྱས་པ་ཡིན་ན་སྤྱིར་བདག་
གཉིས་ཀ་ཁས་ལེན་མི་རིགས་ཞེས་པའི་དོན་ཡིན་གསུངས་མོད། དེ་ཙམ་མ་ཡིན་ཏེ། རང་ལུགས་ལ་
ཞེས་སྨོས་པའི་དགོས་པ་གཞན་གྱིས་ཕུལ་བ་ཙམ་མ་ཡིན་པར་ཞེས་པའི་དོན་ཡིན་པའི་ཕྱིར་རོ། །ཡང་
དེ་དག་རང་སྡེ་དངོས་སྨྲ་བའི་གྲུབ་མཐའ་སྨྲ་བ་ཡིན་ལ། གྲུབ་མཐའ་སྨྲ་བ་བཞི་པོ་གང་རུང་མ་ཡིན་
གསུང་པ་ལ། དེ་དག་ཆོས་ཅན། གྲུབ་མཐའ་སྨྲ་བ་བཞི་པོ་གང་རུང་དུ་ཐལ། སངས་རྒྱས་པའི་གྲུབ་
མཐའ་སྨྲ་བ་ཡིན་པའི་ཕྱིར། ཁྱབ་སྟེ། རྡོ་རྗེ་སྙིང་འགྲེལ་ལས། །སངས་རྒྱས་པ་ལ་བཞི་པ་དང་། །ལྔ་
པ་ཐུབ་པའི་དགོངས་པ་མིན། །ཞེས་སངས་རྒྱས་པ་ལ་སྡེ་སྣོད་གསུམ་ལས་ལྷག་པའི་བཞི་པ་དང་།
གྲུབ་མཐའ་བཞི་ལས་ལྷག་པའི་ལྔ་པ་ཐུབ་པའི་དགོངས་པ་མ་ཡིན་ཞེས་གསུངས་པས། ཐུབ་པའི་
- 566 -



-
----------- --
（ ） ༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །(པ༽ ，
དགོངས་པ་མ་ཡིན་ཀྱང་ཁས་ལེན་ན་དེར་ཟད་དོ། །དེ་དག་ཆོས་ཅན། བྱེ་མདོ་གང་རུང་ཡིན་པར་ཐལ།
རང་སྡེ་ཉན་ཐོས་སྡེ་པ་ཡིན་པའི་ཕྱིར། ཁྱབ་སྟེ། རང་སྡེ་ཉན་ཐོས་སྡེ་པ་ལ་དེ་གཉིས་ལས་ལྷག་པ་
མཁས་པ་སུས་ཀྱང་མ་བཤད་པའི་ཕྱིར། གོང་དུ་མ་གྲུབ་ན་དེར་ཐལ། རང་སྡེ་ཉན་ཐོས་སྡེ་པ་ལ་དབྱེ་
བའི་ཡ་གྱལ་ཡིན་པའི་ཕྱིར་རོ། །གཞན་ཡང་དེ་དག་ཆོས་ཅན། དེ་བཞི་པོ་གང་རུང་ཡིན་པར་ཐལ། བྱེ་
བྲག་སྨྲ་བ་ཡིན་པའི་ཕྱིར། དེར་ཐལ། སྡེ་པ་བཅོ་བརྒྱད་པོ་གང་རུང་ཡིན་པའི་ཕྱིར། ཁྱབ་སྟེ། གཉལ་
སྟོན་གྱི་དཀའ་འགྲེལ་ལས། འདིར་མདོར་བསྡུས་ནས་གོ་བདེ་བར་བརྗོད་པར་བྱ་སྟེ། དེ་ཡང་ཕྱི་དོན་
བདེན་གྲུབ་བདེན་ཞེན་གྱིས་དམ་བཅའ་བའི་རང་སྡེ་དེ་ལ་ཉན་ཐོས་སྡེ་པ་ཞེས་བྱ་སྟེ། གཞན་སྡེ་ནི་རང་
སྡེ་མ་ཡིན། དབུ་སེམས་གཉིས་ཀྱིས་ཕྱི་དོན་བདེན་གྲུབ་མི་བཞེད་པའི་ཕྱིར། དེ་ལ་ཡང་བྱེ་བྲག་སྨྲ་བ་
དང་མདོ་སྡེ་པ་གཉིས་ལས། དང་པོ་ནི་རང་རིག་མི་འདོད་ཅིང་ཕྱི་དོན་བདེན་གྲུབ་བདེན་ཞེན་གྱིས་
དམ་བཅའ་བའི་རང་སྡེ་དེ་བྱེ་བྲག་སྨྲ་བ་ཡིན་ཏེ། མདོ་སྡེ་པས་རང་རིག་འདོད་ཅིང་། དབུ་སེམས་
གཉིས་ཀྱིས་ཕྱི་དོན་བདེན་གྲུབ་མི་བཞེད་པའི་ཕྱིར། དེ་ལ་རྩ་བའི་སྡེ་བཞི། ཡན་ལག་གི་སྡེ་པ་བཅོ་
བརྒྱད་ལས། དང་པོ་ནི་ཕལ་ཆེན་སྡེ་པ། གཞི་ཐམས་ཅད་ཡོད་སྨྲའི་སྡེ་པ། གནས་བརྟན་པའི་སྡེ་པ།
མང་བཀུར་བའི་སྡེ་པ་དང་བཞིའོ། །ཞེས་དང་། ཡན་ལག་གི་སྡེ་པ་བཅོ་བརྒྱད་ནི་ཕལ་ཆེན་སྡེ་པ་ལ་
ལྔ༑ གཞི་ཐམས་ཅད་ཡོད་སྨྲའི་སྡེ་པ་ལ་བདུན། གནས་བརྟན་པའི་སྡེ་པ་ལ་གསུམ། མང་བཀུར་བའི་
སྡེ་པ་ལ་གསུམ་མོ། །སྡེ་པ་བཅོ་བརྒྱད་པོ་དེ་ཡང་། ལ་ལ་ནི་ཡུལ་དང་། ཁ་ཅིག་ནི་སློབ་དཔོན་དང༌།
གཞན་དག་ནི་དོན་གྱི་སྒོ་ནས་ཐ་སྙད་བྱས་སོ། །སྡེ་པ་བཅོ་བརྒྱད་པོ་དེ་རྣམས་བྱེ་བྲག་བཤད་པ་ཆེན་
མོའི་རྗེས་སུ་འབྲངས་ནས་རང་གི་གྲུབ་མཐའ་སྨྲ་བར་བྱེད་ཅིང་རྩེ་ཞིང་རོལ་བར་བྱེད་པས་བྱེ་བྲག་སྨྲ་
བ་ཞེས་བྱའོ། །ཞེས་མཛོད་ཀྱི་འགྲེལ་བཤད་རྒྱལ་སྲས་མ་ལས་བཤད་དོ། །ད་ལྟའི་ཕལ་ཆེ་བ་ནི་དུས་
གསུམ་རྫས་ཀྱི་བྱེ་བྲག་ཏུ་སྨྲ་བས་བྱེ་བྲག་སྨྲ་བ་ཞེས་འདོད་དོ། །དེ་ལྟར་ཡང་དུལ་བ་ལྷས། ཤར་དང་
ནུབ་དང་གངས་རི་དང་། །འཇིག་རྟེན་འདས་པར་སྨྲ་བ་དང་། །རྟག་པར་སྨྲ་བའི་སྡེ་རྣམས་ནི། །ལྔ་
ཚན་དགེ་འདུན་ཕལ་ཆེན་པ། །གཞི་ཀུན་ཡོད་དང་འོད་སྲུངས་སྡེ། །ས་བསྲུང་སྡེ་དང་ཆོས་སྲུང་སྡེ། །མང་
ཐོས་གོས་དམར་སློབ་མ་དང་། །ཕྱེ་སྟེ་སྨྲ་བའི་སྡེ་རྣམས་ནི། །ཐམས་ཅད་ཡོད་པར་སྨྲ་བ་ཡིན། །རྒྱལ་
བྱེད་ཚལ་གནས་འཇིག་མེད་གནས། །གཙུག་ལག་ཁང་ཆེན་གནས་བརྟན་པ། །ས་སྒྲོག་རི་དང་བསྲུང་
བ་པ། །གནས་མ་བུ་པའི་སྡེ་རྣམས་ནི། །མང་པོས་བཀུར་བ་གསུམ་དུ་འདོད། །ཡུལ་དོན་སློབ་དཔོན་
- 567 -



ཕྱི
) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
བྱེ་བྲག་གིས། །ཐ་དད་སྡེ་པ་བཅོ་བརྒྱད་དོ། །ཞེས་གསུངས་སོ། །
གཉིས་པ་ནི། རང་རིག་འདོད་ཅིང་ཕྱི་དོན་བདེན་གྲུབ་བདེན་ཞེན་གྱིས་དམ་འཆའ་བའི་རང་སྡེ་
དེ༑ མདོ་སྡེ་བ་ཡིན་ཏེ། བྱེ་བྲག་སྨྲ་བས་རང་རིག་མི་འདོད། དབུ་སེམས་གཉིས་ཀྱིས་ཕྱི་དོན་བདེན་
གྲུབ་མི་བཞེད་པའི་ཕྱིར། དེ་ཡང་མངོན་པ་སྡེ་བདུན་གྱི་བསྟན་བཅོས་ཚད་མར་ཁས་མི་ལེན་ཅིང་།
བཅོམ་ལྡན་འདས་ཀྱི་མདོ་སྡེ་ལ་བརྟེན་ནས་རང་གི་གྲུབ་མཐའ་སྨྲ་བར་བྱེད་པས་ན་མདོ་སྡེ་བ་ཞེས་
ཀྱང་བྱ། དཔེའི་སྒོ་ནས་དོན་སྟོན་པས་དཔེ་སྟོན་པ་ཞེས་འགྲེལ་བཤད་རྒྱལ་སྲས་མ་ལས་བཤད། ཅེས་
ཁུངས་དང་བཅས་ཏེ་གསུངས་པའི་ཕྱིར། ལུང་འདི་ཚད་མར་ཁས་ལེན་ན། རང་སྡེ་ཉན་ཐོས་སྡེ་པ་ལ་
བྱེ་མདོ་གཉིས་སུ་གྲངས་ངེས་པ་དང་། སྡེ་པ་བཅོ་བརྒྱད་པོ་ཐམས་ཅད་བྱེ་བྲག་སྨྲ་བ་ཡིན་པ་དང༌།
ལུང་གི་རྗེས་འབྲང་གི་མདོ་སྡེ་བ་སྡེ་པ་བཅོ་བརྒྱད་པོ་གང་རུང་མ་ཡིན་པར་གསལ་པོ་གསུངས་པས།
སྡེ་པ་བཅོ་བརྒྱད་ཀྱིས་ཐེག་ཆེན་བཀའ་མ་ཡིན་པར་སྨྲ་བའི་ཚེ་སྡེ་པ་གཅིག་གིས་འདོན་པའི་ཁོངས་སུ་
གཏོགས་ནའང་ཞེས་སོགས་ཀྱིས་ལུང་གི་རྗེས་འབྲང་གི་མདོ་སྡེ་བ་སྡེ་པ་བཅོ་བརྒྱད་པོ་གང་རུང་ཡིན་
པར་མི་འགྲུབ་སྟེ། དེ་ནི་མདོ་སྡེ་བས་འདོན་པའི་སྡེ་སྣོད་གསུམ་ཀ་སྡེ་པ་བཅོ་བརྒྱད་པོ་གང་རུང་གིས་
འདོན་པ་ལས་ལྷག་པ་མེད་པའི་དོན་ཡིན་ནོ། །གཞན་ཡང་ཁྱེད་ཀྱིས་གནས་མ་བུའི་སྡེ་པ། གཞི་ལམ་
འབྲས་གསུམ་ལ་ཕྱིན་ཅི་ལོག་ཏུ་ཞུགས་པ་དང་། དེས་ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་མི་
ལེན་པ་དང༌། དེ་རང་སྡེ་དངོས་སྨྲ་བ་ཡིན་ཀྱང་གྲུབ་མཐའ་སྨྲ་བ་བཞི་པོ་གང་རུང་མ་ཡིན་ཟེར་པ་
རྣམས་ནི་སེ་ར་རྗེ་བཙུན་པས་ཤཱཀ་ལན་ན་གསལ་བར་བཀག་སྣང་སྟེ། ཤཱཀ་མཆོག་པས་ཐལ་འགྱུར་
བའི་ལུགས་ལ་བུམ་པ་ཞིག་པ་འདུས་བྱས་ཡིན་ཀྱང་མི་རྟག་པ་མིན་ཟེར་བ་ལ། དེ་ཉིད་ལས། སངས་
རྒྱས་པ་ལ་གྲུབ་མཐའ་སྨྲ་བ་བཞི་ལས་མེད་ལ། བཞི་པོ་སུའི་ལུགས་ལའང་འདུས་བྱས་རྟག་པར་ཁས་
ལེན་པའི་གྲུབ་མཐའ་མེད་ཅིང་། སངས་རྒྱས་ཀྱི་གསུང་རབས་ལས། འདུས་བྱས་ཐམས་ཅད་མི་རྟག་
པ༑ ཟག་བཅས་ཐམས་ཅད་སྡུག་བསྔལ། ཆོས་ཐམས་ཅད་སྟོང་ཞིང་བདག་མེད། མྱ་ངན་ལས་འདས་
པ་ཞི་ཞིང་བདེ། ཞེས་ལྟ་བ་བཀར་བཏགས་ཀྱི་ཕྱག་རྒྱ་བཞི་གསུངས་པ་ཡང་འགོག་པ་ལ་ཁྱེད་དངོས་
སུ་ཞུགས་འདུག་པས། ད་ངེད་རང་གཉིས་རྒྱལ་བ་སྲས་བཅས་ཀྱི་དགོངས་པ་ལ་རྩོད་རྒྱུ་མི་འདུག་
པས༑ ཕྱིན་ཆད་སངས་རྒྱས་པ་ཡིན་ཞེས་པའི་གཏམ་འདི་མ་སྨྲ་ཞིག་ཅེས་གསུངས། ལུང་འདིའི་དོན་
ཇི་ལྟར་ཡིན་པ་འདུག་དཔྱོད་པ་དང་། ཕ་རྒན་རྗེ་བཙུན་པ་སོགས་ཁ་ཅིག་ལ་མི་འབུད་པར་གསོལ་བ་
-568 -



༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
-
-------
--
---
-
=== =
= •བ=，=
=
འདེབས་སོ། །གཞན་ཡང་གནས་མ་བུའི་སྡེ་པ་སོགས་ཆོས་ཅན། བདག་མེད་ཁས་ལེན་པར་ཐལ།
ཐལ་འགྱུར་པ་ལས་གཞན་པའི་རང་སྡེ་གྲུབ་མཐའ་སྨྲ་བ་ཡིན་པའི་ཕྱིར། ཁྱབ་སྟེ། ལེགས་བཤད་སྙིང་
པོའི་ལུང་དང༌། རྒྱལ་བ་དགེ་འདུན་རྒྱ་མཚོའི་དཀའ་འགྲེལ་གོང་དུ་དྲངས་པ་དེའི་ཕྱིར། གཞན་ཡང་
མང་བཀུར་བ་ལས་གྱེས་པ་ཡི། །ཁ་ཅིག་བདག་ལྟའི་རྟེན་དུ་ཕུང་པོ་ནི། །ལྔ་ཆར་ཡང་འདོད་ཁ་ཅིག་
སེམས་གཅིག་འདོད། །ཁ་ཅིག་དེ་ཉིད་གཞན་ཉིད་རྟག་མི་རྟག །ལ་སོགས་བརྗོད་མེད་གང་ཟག་རྫས་
ཡོད་འདོད། །ཅེས་པས་བསྟན་པའི་ས་སྒྲོག་རི་པ། བསྲུང་བ་པ། གནས་མ་བུ་གསུམ་བྱེ་བྲག་སྨྲ་བ་ཡིན་
པར་ཐལ། དེ་གསུམ་བྱེ་བྲག་སྨྲ་བའི་ནང་ཚན་ཡིན་པའི་ཕྱིར། དེར་ཐལ། རྗེ་དགེ་འདུན་རྒྱ་མཚོས།
བྱེ་བྲག་སྨྲ་བའི་ནང་ཚན་ཁ་ཅིག་ཕུང་པོ་ལྔ་ཆར་གང་ཟག་ཏུ་འདོད་པ་དང་། ཁ་ཅིག་སེམས་གཅིག་པུ་
གང་ཟག་ཏུ་འདོད་པ་དང་། གནས་མ་བུ་པས་གང་ཟག་ཕུང་པོ་དང་གཅིག་ཐ་དད་གང་དུའང་བརྗོད་དུ་
མེད་པའི་རྫ་ས་ཡོད་འདོད་དོ། །ཞེས་དེ་གསུམ་ཀ་བྱེ་བྲག་སྨྲ་བའི་ནང་ཚན་དུ་བགྲང་བའི་ཕྱིར། གཞན་
ཡང་རྟོག་གེ་འབར་བ་ལས་གསུངས་པའི་གནས་མ་བུ་སོགས་ལྔ་གང་ཟག་ཏུ་སྨྲ་བ་ཡིན་པས་བྱེ་བྲག་
སྨྲ་བ་མ་ཡིན་ལ། གཞན་སྡེ་པ་བཅུ་གསུམ་པོ་བྱེ་མདོ་གང་རུང་དུ་འདོད་རིགས་པར་ཐལ། འདོད་པའི་
ཕྱིར༑ འདོད་ན་དེ་མ་ཡིན་པར་ཐལ། གཞན་བཅུ་གསུམ་པོའི་ནང་ནས་རྣམ་པར་ཕྱེ་སྟེ་སྨྲ་བའི་སྡེ་པ་
དང༑ གོས་དམར་བ་གཉིས་གནས་མ་བུ་སོགས་ལྔ་དང་བདུན་ཀ་བྱེ་མདོ་གང་རུང་མ་ཡིན་པའི་ཕྱིར།
དེ་བདུན་ཀ་གང་ཟག་དུ་སྨྲ་བ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། འགྲེལ་བཤད་
སྤྱན་རས་གཟིགས་ཀྱི་བརྟུལ་ཞུགས་ལས། འདིར་རང་གི་སྡེ་པ་དག་ལས་རྣམ་པར་ཕྱེ་སྟེ་སྨྲ་བའི་སྡེ་པ་
དང་། ཆོས་སྲུང་སྡེ་དང་། གོས་དམར་སྡེ་དང་། གནས་མ་བུའི་སྡེ་དང་། ས་སྟོན་གྱི་སྡེ་དང་། ཆོས་
མཆོག་སྡེ་དང་། ས་སྒྲོག་རིགས་ཀྱི་སྡེ་ཞེས་བྱ་བ་སྡེ་བདུན་པོ་དེ་དག་ནི་ཕལ་ཆེར་གང་ཟག་ཏུ་སྨྲ་བ་
ཡིན་ཏེ་ཞེས་གསུངས་པའི་ཕྱིར། འདོད་ན། གནས་མ་བུའི་སྡེ་སོགས་ལྔ་མ་གཏོགས་པ་སྡེ་པ་ལྷག་མ་
བཅུ་གསུམ་པོ་ལ་བྱེ་མདོ་གང་རུང་དུ་མ་གཏོགས་པ་མེད་པ་དང་དངོས་སུ་འགལ། དེས་ན་རྒྱུད་སྡེ་སྤྱི་
རྣམ་དུ་སྡེ་པ་ལྔ་པོ་མ་གཏོགས་པ་ལ་བྱེ་མདོ་གང་རུང་དུ་མ་གཏོགས་པ་མེད་ཅེས་པ་ནི། མཁས་གྲུབ་
རིན་པོ་ཆེའི་གསུང་ཟིན་བྲིས་ཡིན་པས། དེའི་དངོས་རྩོམ་གཞན་རྣམས་དང་མ་མཐུན་ན་དངོས་རྩོམ་
ལྟར་ཁས་ལེན་ལ་འཐད་ལྡན་དུ་བྱས་ན་ཡང་། སྡེ་པ་ལྔ་པོ་དེའི་ལུགས་ཀྱི་གང་ཟག་འཇོག་ཚུལ་ལ་བྱེ་
མདོ་གཉིས་ཀྱི་འདོད་ཚུལ་སྤྱི་དང་མི་མཐུན་པ་ཡོད་ལ། སྡེ་པ་ལྔ་པོ་མ་གཏོགས་པའི་འདོད་ཚུལ་ལ་བྱེ་
- 569 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
མདོ་གཉིས་ཀྱི་འདོད་པ་སྤྱིར་བསྟན་པ་དེར་མ་གཏོགས་པའི་གྲུབ་མཐའ་ཟུར་དུ་འཆད་རྒྱུ་ཆེར་མེད་
པའི་དོན་ནོ། །ཡང་སྟོང་ཐུན་ན་རང་སྡེ་གྲུབ་མཐའ་སྨྲ་བ་བཞི་པོ་སུའི་ལུགས་ལ་ཡང་རང་སྐྱ་ཐུབ་པའི་
བདག་མེད་པར་བཤད་པ་དང་། རང་སྡེ་དངོས་སྨྲ་བ་ཕལ་ཆེ་བས་གང་ཟག་བཏགས་ཡོད་དུ་འདོད་
ཅེས་པ་འདིས་གནས་མ་བུ་པ་གྲུབ་མཐའ་བཞི་པོ་གང་རུང་མ་ཡིན་ལ་རང་སྡེ་དངོས་སྨྲ་བ་ཡིན་པར་
བསྟན་གསུང་པ་ནི། རང་སྡེ་ལ་ངོ་བོ་ཉིད་མེད་པར་སྨྲ་བ་དང་། དངོས་སྨྲ་བ་གཉིས་སུ་གྲངས་ངེས་པའི་
ངོ་བོ་ཉིད་མེད་པར་སྨྲ་བ་ལ་གང་ཟག་བཏགས་ཡོད་དུ་ཁས་ལེན་པས་ཁྱབ། དངོས་སྨྲ་བ་ལ་སེམས་
ཙམ་པ་དང་བྱེ་མདོ་གཉིས་ཏེ་གསུམ་ཡོད་པའི་སེམས་ཙམ་པ་དང་མདོ་སྡེ་པ་གཉིས་བྱེ་བྲག་སྨྲ་བ་ལ་སྡེ་
པ་བཅོ་བརྒྱད་ཡོད་པའི་ཕལ་ཆེར་དང་བཅས་པའི་ལུགས་ལ་གང་ཟག་བཏགས་ཡོད་དུ་ཁས་ལེན།
ཕལ་ཆེར་ཞེས་པའི་ཤུགས་ལ་དངོས་སྨྲ་བ་འགའ་ཞིག་སྟེ་གང་ཟག་ཏུ་སྨྲ་བ་རྣམས་ཀྱིས་གང་ཟག་རྫས་
ཡོད་དུ་ཁས་ལེན་ཞེས་པ་ཡིན་གྱི་དེས་གནས་མ་བུ་གྲུབ་མཐའ་བཞིའི་ནང་ནས་ཕུད་པ་ག་ལ་ཡིན། དེ་
བཞིན་དུ་རྟོག་གེ་འབར་བར། བྱེ་བྲག་སྨྲ་བ་འདི་ལྟར་འདོད། གནས་མ་བུ་པ་འདི་ལྟར་འདོད་ཅེས་
གསུངས་པས་ཀྱང་། དེ་བྱེ་བྲག་སྨྲ་བ་མ་ཡིན་པར་སྟོན་པ་མ་ཡིན་ཏེ། དཔེར་ན། སེ་ར་བ་རྣམས་ཆོས་
གྲྭ་ཚོགས། དཀའ་བཅུ་པའམ་རབ་འབྱམས་པ་ཆེ་གེ་མོ་ཆོས་འདོན་པར་ལྷ་སར་སོང་ཟེར་བ་ན། དཀའ་
བཅུ་བའམ་རབ་འབྱམས་པ་དེ་སེ་ར་བ་མ་ཡིན་པར་དངོས་ཤུགས་གང་ལ་ཡང་མ་བསྟན་པའི་ཕྱིར།
གལ་ཏེ་དེ་དང་མི་འདྲ་སྟེ་རྟོག་གེ་འབར་བ་སྤྱིར་འདི་ལྟར་འདོད། སྡེ་པ་དེ་དང་དེའི་བྱེ་བྲག་འདིས་འདི་
ལྟར་འདོད་ཅེས་མང་དུ་འབྱུང་བས། གནས་མ་བུ་བྱེ་བྲག་སྨྲ་བ་ཡིན་ན། བྱེ་བྲག་སྨྲ་བའི་ནང་ཚན་
གནས་མ་བུས་འདི་ལྟར་འདོད་ཅེས་གསུང་དགོས་པ་ལས་མ་གསུངས་པའི་ཕྱིར་ཞེ་ན། དེ་ནི་ཧ་ཅང་
ཡང་རྩིང་བའམ་ཞིབ་གྲགས་པ་སྟེ། དེ་ལྟར་བཤད་ན་གོ་ལུགས་གཅིག་ལ་གནས་མ་བུའི་སྡེ་པ་ལ་བྱེ་
སྨྲ་ཡིན་མ་ཡིན་གཉིས་ཡོད་པ་ལས། བྱེ་སྨྲ་ཡིན་པས་འདི་ལྟར་འདོད་ཟེར་བར་འགྱུར་པས། དེ་ལ་དེ་
གཉིས་མེད་པའི་ཕྱིར་དང་། སྡེ་པ་དེ་དང་དེའི་འདོད་ཚུལ་བརྗོད་པ་ན། བྱེ་བྲག་སྨྲ་བའི་ནང་ཚན་ཞེས་
མ་སྨོས་པ་ཐམས་ཅད་ཀྱང་བྱེ་བྲག་སྨྲ་བ་མ་ཡིན་པར་འགྱུར་བའི་ཕྱིར་དང་། སྡེ་པ་འདིའི་ནང་ཚན་
གནས་མ་བུས་འདི་ལྟར་འདོད་ཅེས་ཀྱང་རྟོག་གེ་འབར་བར་འཆད་མི་རུང་སྟེ། དེར་དེ་ལུགས་གཅིག་
ལ་མང་བཀུར་བ་སོགས་ཀྱི་གྱེས་གཞིར་བཤད་པའི་ཕྱིར་དང་། སྤྱི་ཡིན་ཚད་དང་བྱེ་བྲག་ཡིན་ཚད་
སྨོས་དགོས་ན། བསྐལ་བཟང་སངས་རྒྱས་སྟོང་གི་བཞི་པ་ཤཱཀྱ་ཐུབ་པའི་བསྟན་པ་སྡེ་པ་བཅོ་བརྒྱད་དུ་
- 570 -



༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽ ,
གྱེས་པའི་ནང་ཚན་གནས་མ་བུ་འདི་ལྟར་འདོད་བྱས་ཀྱང་ད་དུང་ཤིན་ཏུ་ཉུང་བར་འགྱུར་བའི་ཕྱིར།
གནས་མ་བུས་གང་ཟག་རང་སྐྱ་ཐུབ་པའི་རྫས་ཡོད་དུ་འདོད་པའི་དོན། གང་ཟག་དུས་མཐའི་སྐད་
ཅིག་མའི་བར་བློས་ཆ་ཤས་ཕྱེ་ཡང་གང་ཟག་ཏུ་འཛིན་པའི་བློ་མི་འདོར་བ་ལ་བྱེད་གསུང་པ་འདི་ལ།
འོ་ན་རང་ལུགས་ལ་ཡང་གང་ཟག་རང་སྐྱ་ཐུབ་པའི་རྫས་ཡོད་དུ་གྲུབ་པར་ཐལ། དེ་དུས་མཐའི་སྐད་
ཅིག་མའི་བར་དུ་དཔྱད་ཀྱང་དེར་འཛིན་གྱི་བློ་མི་འདོར་བའི་ཕྱིར། དཔེར་ན། རྣམ་པར་ཤེས་པ་རང་
གི་དུས་མཐའི་སྐད་ཅིག་མའི་བར་དུ་དཔྱད་ཀྱང་དེར་འཛིན་གྱི་བློ་མི་འདོར་བ་བཞིན་ནོ་སྙམ་མོ། །ཡང་
འདི་པའི་ལུགས་ལ། འདི་ནས་འཇིག་རྟེན་ཕ་རོལ་ཏུ་གང་ཟག་ཁོ་ན་འཕོ་ཞེས་རྟོག་གེ་འབར་བ་དང་སྡེ་
པ་ཐ་དད་པར་ཀླག་པའི་འཁོར་ལོ་ན་བཤད་པའི་དོན། ལུས་སེམས་གཉིས་སམ། མིང་གཞིའི་ཕུང་པོ་
གང་ལ་ཡང་མ་བལྟོས་པའི་གང་ཟག་གི་ངོ་བོ་ཐུན་མོང་མ་ཡིན་པ་ཞིག་འཇིག་རྟེན་ཕ་རོལ་ཏུ་འཕོ།
ཞེས་ཡི་གེར་བྲིས་ཤིང་། དེ་ལྟར་འཕོ་བའི་ཆོས་ཡིན་ན་གང་ཟག་ཡིན་པས་ཁྱབ་ཅེས་དངོས་སུ་ཞལ་
ནས་གསུངས་པ་ལ། གདགས་གཞིའི་ཕུང་པོ་ལ་མ་བལྟོས་པའི་གང་ཟག་འདིས་ཁས་མི་ལེན་པ་འདི་
པའི་འདོད་པ་བརྗོད་པའི་གཞུང་ཆེན་མོ་མང་དུ་རང་ཉིད་ཀྱིས་དྲངས་ནས་སླར་ཡང་འདི་ལྟར་སྨྲ་བ་ནི་
རང་གཞན་གང་རུང་ཞིག་ལ་ཅོ་འདྲི་བའོ། །དེ་བཞིན་དུ་གང་ཟག་ལ་བཞག་པའི་ལས་ཀྱི་བག་ཆགས་
སམ་ལས་ཀྱིས་ཐོབ་པའམ། དེའི་ཆུད་མི་ཟ་བའམ། དེ་རྣམས་ཀྱི་རྒྱུན་གང་ཡང་རུང་བ་ཆོས་ཅན།
གང་ཟག་ཡིན་པར་ཐལ། འདི་ནས་ཕ་རོལ་ཏུ་འཕོ་བའི་ཆོས་ཡིན་པའི་ཕྱིར་དང་། ཡིད་ཀྱི་རྣམ་ཤེས་
ཆོས་ཅན། དེར་ཐལ། དེའི་ཕྱིར། འདོད་ན། ཁ་ཅིག་དེ་ཉིད་གཞན་ཉིད་རྟག་མི་རྟག །ལ་སོགས་
བརྗོད་མེད་གང་ཟག་རྫ་ས་ཡོད་འདོད། །ཅེས་གསུངས་པ་མི་འཐད་པར་ཐལ། འདིས་ཡིད་ཀྱི་རྣམ་
ཤེས་གང་ཟག་ཏུ་འདོད་པའི་ཕྱིར། གོང་གི་རྟགས་གཉིས་ཀ་མ་གྲུབ་ན་ལས་ཀྱི་བག་ཆགས་སོགས་
དང་༑ དེ་ཡི་བསྒོ་གཞི་ཡིད་ཀྱི་རྣམ་ཤེས་སམ། ཀུན་གཞི་གང་ཡང་འཇིག་རྟེན་ཕ་རོལ་ཏུ་འཕོ་བ་མེད་
པར་འདོད་པའི་ནང་པ་སངས་རྒྱས་པ་འཇོག་ཤེས་པའི་མཁས་པ་སྔར་རྒྱ་བོད་གང་དུ་ཡང་མ་བྱོན་པ་
འདྲ་སྟེ། རྗེ་བླ་མ་ནི། རང་སྡེ་ཀུན་གཞི་འདོད་པ་རྣམས་ཀྱིས་ཀུན་གཞིའི་རྣམ་ཤེས་ཀྱིས་ཉིང་འཚམས་
སྦྱོར་ལ། དེ་མི་འདོད་པ་རྣམས་ཡིད་ཀྱི་རྣམ་ཤེས་ཀྱིས་ཉིང་འཚམས་སྦྱོར་བར་འདོད་པར་གསུངས་ལ།
མངལ་དུ་ཉིང་འཚམས་སྦྱར་མ་ཐག་པའི་རིག་པ་ཆོས་ཅན། རང་གི་རིགས་རྒྱུན་སྔ་མ་སྔོན་དུ་སོང་བར་
ཐལ༑ རིག་པ་ཡིན་པའི་ཕྱིར། དཔེར་ན། ད་ལྟར་གྱི་ཤེས་པ་བཞིན་ནོ། །ཞེས་པ་ལ་ཁྱབ་མེད་ཀྱི་ལན་
- 571-



©» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
འདེབས་མཁན་གྱི་སངས་རྒྱས་པའི་གྲུབ་མཐའ་སྨྲ་བ་ཡོད་སྐད་མི་འདུག་ལགས། གཞན་ཡང་གནས་
མ་བུས་གང་ཟག་གི་བདག་ཁས་ལེན་ཚུལ་ལ། མགལ་དུམ་མཐོ་གང་བ་གཅིག་གི་ཕར་སྣེ་ནས་མེ་
འབར་ཏེ་རིམ་གྱིས་བསྲེག་པའི་ཚེ། ཕར་སྣེའི་མེའི་རིགས་འདྲའི་རྒྱུན་མགལ་དུམ་གྱི་ཚུར་སྣེར་འཕོ་བ་
བཞིན་དུ་ཚེ་འདིའི་ཕུང་པོ་ལྔ་ལ་གནས་པའི་གང་ཟག་གི་རིགས་འདྲའི་རྒྱུན་ཚེ་ཕྱི་མའི་ཕུང་པོའི་སྟེང་དུ་
འཕོ་ལ། མགལ་དུམ་གྱི་ཕར་སྣེའི་ཤིང་ཐལ་བར་གྱུར་ནས་ཚུར་སྣེར་འཕོ་བ་མེད་པ་ལྟར། ཚེ་འདིའི་
ཕུང་པོ་ཕྱི་མའི་ཕུང་པོའི་སྟེང་དུ་མི་འཕོ་བ་དང་། སྐྱེ་བ་འདི་དང་དེའི་ཚེ་གང་ཟག་གི་ངོ་བོ་རྒྱུ་རྐྱེན་གྱིས་
གསར་དུ་མི་བསྐྱེད་པ་དང་། རྒྱུན་བརྟན་པ་དང་། ཕུང་པོའི་ཚོགས་རྒྱུན་གང་ལ་ཡང་མ་བརྟེན་པར་
གང་ཟག་གི་ངོ་བོ་ངོས་བཟུང་དུ་ཡོད་པར་འདོད་ཅེས་གསུངས་ལ། གང་ཟག་འཕོ་ཚུལ་དང་ཕུང་པོ་མི་
འཕོ་ཚུལ་དེ་གང་ཟག་གི་བདག་ཁས་ལེན་པའི་ལུགས་ཡིན་ན། རང་ལུགས་ལ། དེ་དང་མི་འདྲ་བའི་
ཁྱད་པར་ཐལ་འགྱུར་བས་ཕུང་པོ་ལ་བརྟེན་ནས་བཏགས་པའི་ང་ཙམ་དང་། རང་རྒྱུད་པས་ཡིད་ཀྱི་
རྣམ་ཤེས་དང་། སེམས་ཙམ་པས་ཀུན་གཞིའི་རྣམ་ཤེས་ཀྱི་ངོ་བོར་གྱུར་པའི་གང་ཟག་གིས་ཕུང་པོ་
འདོར་ལེན་བྱེད་ཚུལ་དང་། དེས་གང་ཟག་གི་བདག་ཁས་བླངས་པར་མི་འགྱུར་ལ་གནས་མ་བུའི་
བརྗོད་དུ་མེད་པའི་གང་ཟག་གིས་ཕུང་པོ་འདོར་ལེན་བྱེད་ཚུལ་དེས་གང་ཟག་གི་བདག་ཁས་བླངས་
པར་འགྱུར་བའི་རྒྱུ་མཚན་ཇི་ལྟར་ཡིན། རང་རྒྱུད་པ་སོགས་ཀྱི་ལུགས་ལ་སྐྱེ་བ་དེ་དང་དེའི་ཚེ་གང་
ཟག་གི་རང་གི་ངོ་བོ་རྒྱུ་རྐྱེན་གྱིས་གསར་དུ་བསྐྱེད་དམ་མི་བསྐྱེད། ཐོག་མ་མེད་པ་ནས་བརྒྱུད་དེ་འོང་
བའི་གང་ཟག་གི་རྒྱུན་བརྟན་ནམ་མི་བརྟན། དཔེར་ན། མེ་རང་གྲུབ་ཙམ་ནས་ནམ་མེད་པར་མ་གྱུར་
གྱི་བར་དུ་སྐད་ཅིག་ཇི་ཙམ་ཡོད་ཀྱང་ཚ་བའི་ངོ་བོར་གསར་དུ་བསྐྱེད་མི་དགོས་ལ། མེ་དེ་གྲུབ་ནས་
རྒྱུན་བར་མ་ཆད་པར་རིགས་འདྲ་བའི་རྒྱུན་མ་ཆད་པར་འཇུག་པ་བཞིན་དུ། གང་ཟག་ཀྱང་སྐྱེ་བ་དེ་
དང་དེའི་ཚེ་རང་གི་ངོ་བོ་གསར་དུ་རྒྱུ་རྐྱེན་གྱིས་བསྐྱེད་མི་དགོས་ལ། དེ་བཞིན་དུ་སྐྱེ་བ་དེ་དང་དེའི་ཚེ་
རིགས་འདྲ་བའི་རྒྱུན་བར་མ་ཆད་པར་འཇུག་པར་རང་རྒྱུད་པ་སོགས་ཀྱིས་འདོད་དོ་ཞེ་ན། འོ་ན་གནས་
མ་བུ་ལ་སྐྱོན་གང་བརྗོད། གཞན་ཡང་ཐལ་འགྱུར་བས་གང་ཟག་གི་སྟེང་དུ་བདེན་པ་གཉིས་ཀའི་ངོ་བོ་
འཇོག་ཚུལ་དང་ཐ་སྙད་ཙམ་དུ་གང་ཟག་གི་ངོ་བོ་མཚོན་པའི་མཚན་ཉིད་ཇི་ལྟར་ཡིན། སོ་ན་གནས་པ་
དང་༑ སོར་ཆུད་པ་རང་སྐྱ་ཐུབ་པའི་རྫས་ཡོད་ཀྱི་དོན་ཡིན་པ་ལ་ནི་འབྲེལ་ཅི་ཡང་མ་མཐོང་ངོ༌། །ཡང་
མཁས་པ་ཁ་ཅིག་གནས་མ་བུས་ཐལ་འགྱུར་བའི་ལུགས་ཀྱི་གང་ཟག་རྫས་ཡོད་ཁས་བླང་གི་ཁོ་རང་
- 572 -



（*） ༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
གི་རང་ལུགས་ལ་རྫས་ཡོད་ཁས་མ་བླངས་གསུང་པ་ཡང་དཔྱད་པར་བྱ་སྟེ། རང་རྒྱུད་པ་མན་ཆད་རང་
སྡེ་ཐམས་ཅད་ཀྱིས་ཀྱང་གང་ཟག་རང་གི་མཚན་ཉིད་ཀྱིས་གྲུབ་པར་ཁས་བླངས་པས། ཐལ་འགྱུར་
བའི་ལུགས་ཀྱི་རྫས་ཡོད་ཁས་བླངས་ལ། འཇུག་པ་རྩ་འགྲེལ། མཛོད་རང་འགྲེལ། འགྲེལ་བཤད་
རྒྱལ་སྲས་མ་སོགས་དུ་མར། གནས་མ་བུས་གང་ཟག་རྫས་ཡོད་དུ་ཁས་བླངས་ནས་ཕུང་པོ་དང་དེ་
ཉིད་དང་གཞན་ཉིད་གང་དུ་ཡང་བརྗོད་དུ་མེད་པར་ཁས་བླངས་པ་ལ་ནང་འགལ་གྱི་རིགས་པ་དུ་མ་
བརྗོད་པའི་ཕྱིར་དང་། ཁས་ལེན་དེ་རིགས་པའི་ཕུལ་མཚམས་མ་ཡིན་པར་ཁོ་རང་གི་གྲུབ་མཐའི་ཁས་
ལེན་ཡིན་པའི་ཕྱིར། །
གསུམ་པ་ནི། ཡང་གནས་མ་བུས་གང་ཟག་གི་བདག་མེད་ཁས་མི་ལེན་པ་དང་། ལྟ་བའི་སྒོ་ནས་
ནང་པར་མི་ཚུད་པའི་ཤེས་བྱེད་དུ། རྒྱུད་བླ་དར་ཊཱིཀ་ལས། དེར་ངེས་པར་ལྷུང་བ་ཆོས་འདི་པ་ཉིད་དེ།
དེ་དག་ལས་ཁ་ཅིག་ཚུལ་ཁྲིམས་ཀྱི་བསླབ་པའི་སྣོད་རུང་ཙམ་ཡིན་ཡང་གང་ཟག་གི་བདག་མེད་
རགས་པ་ཙམ་ཡང་རེ་ཞིག་བསྟན་དུ་མི་རུང་ཞིང་ཐེག་པ་དམན་པའི་སྡེ་སྣོད་ལ་ཞེན་ནས། ཐེག་པ་ཆེན་
པོའི་མདོ་སྡེ་བཀའ་མ་ཡིན་ནོ། །ཞེས་སྐུར་པ་འདེབས་པས་ཐེག་པ་ཆེན་པོའི་ཆོས་ལ་སྡང་བ་སྟེ། གང་
གི་དབང་དུ་མཛད་ནས་བཅོམ་ལྡན་འདས་ཀྱིས་འདི་སྐད་ཅེས། ང་ནི་དེ་དག་གི་སྟོན་པ་མ་ཡིན་ལ། དེ་
དག་ཀྱང་ངའི་ཉན་ཐོས་མ་ཡིན་ནོ། །ཤཱ་རིའི་བུ་དེ་དག་ནི་མ་རིག་པའི་མུན་པ་མཐུག་པོས་བཀབ་པས་
མུན་པ་བས་ཀྱང་ཆེས་མུན་པ་འབྲས་བུ་སྡུག་བསྔལ་མི་བཟོད་པས་བརྒྱུད་མར་མནར་བར་འགྱུར་བས་
མུན་པ་ནས་མུན་པ་ཆེན་པོར་འགྲོ་བ་མུན་པ་ཆེན་པོ་དང་ལྡན་པའོ་ཞེས་ང་སྨྲའོ་ཞེས་གསུངས་པའོ། །
ཞེས་པ་འདིའི་བདག་མེད་བསྟན་དུ་མི་རུང་བ་ཐེག་ཆེན་ལ་སྐུར་འདེབས་བྱེད་མཁན་གནས་མ་བུ་ལ་
འཆད་པ་ནི་ཧ་ཅང་ཡང་མི་རིགས་ཏེ། འདི་ནི་འགྲེལ་བ་དེ་ན། མདོར་བསྡུ་ན་སེམས་ཅན་གྱི་ཚོགས་ན་
སེམས་ཅན་རྣམ་པ་འདི་གསུམ་ཡོད་དེ། སྲིད་པ་འདོད་པ་སྲིད་པའི་མཐར་ལྷུང་ཞིང་ཐར་པ་མི་འདོད་
པ་དང་། སྲིད་པ་དང་བྲལ་བ་འདོད་པ་ཞི་བའི་མཐར་ལྷུང་བ་དང་། དེ་གཉིས་ཀ་མངོན་པར་མི་འདོད་
པ༑ སྲིད་ཞི་གཉིས་ཀའི་མཐར་མ་ལྷུང་བའོ། །ཞེས་བཤད་པའི་སྲིད་པ་འདོད་ལ་ཞི་བ་མི་འདོད་པ་ལ།
ཐར་པ་མེད་དོ་ཞེས་སྐུར་པ་འདེབས་པ་དང་། ཐར་པ་ཡོད་པར་ཤེས་ཀྱང་རྒྱབ་ཀྱིས་ཕྱོགས་པའི་ལོག་
སྲེད་ཅན་གཉིས་བཤད་པའི་ཕྱི་མ་འདི་ཡིན་པར་བཤད་པས་གནས་མ་བུའི་སྡེ་པས་ཐར་པ་འདོད་པར་
མཛོད་འགྲེལ་ན་བཤད་པས་དེ་དང་ཡང་འགལ་ཏེ། འདི་ཐར་པ་ཡོད་པར་ཤེས་ཀྱང་དེ་ལ་རྒྱབ་ཀྱིས་
-573 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཕྱོགས་པ་ཡིན་པའི་ཕྱིར་རོ། །དེས་ན་འདིའི་སྐབས་ཀྱི་གང་ཟག་འདི་ལྟ་བུ་མངོན་མཐོའི་ཆོས་སྐོར་
ཙམ་ལ་ཡིད་ཆེས་ཡོད་ལ་ཐེག་ཆེན་ལ་སྐུར་པ་འདེབས་པ་ཞིག་ཡིན་པས་ཕྱི་ནང་གང་གི་ཡང་གྲུབ་
མཐའ་སྨྲ་བ་མ་ཡིན་ནོ། །
འདིར་རང་གི་དོགས་པ་ནི། ཕྱི་ནང་གི་འཇོག་ཚུལ་ལ་ཕྱག་རྒྱ་བཞི་ཁས་ལེན་མི་ལེན་གྱི་སྒོ་ནས་
འཇོག་ཚུལ་དང་། དཀོན་མཆོག་གསུམ་ལ་སྙིང་ཐག་པ་ནས་སྐྱབས་སུ་འགྲོ་མི་འགྲོས་འཇོག་ཚུལ་
གཉིས་མཛད་པའི། ཕྱི་མ་ལྟར་ན། སྐྱེས་བུ་ཆུང་ངུ་ཁྱད་པར་ཅན་འཁོར་བའི་ཕུན་ཚོགས་ཙམ་ཐོབ་
བྱར་འཛིན་པ་རྣམས་ནང་པ་སངས་རྒྱས་པ་ཡིན་ཡང་སངས་རྒྱས་པའི་གྲུབ་མཐའ་སྨྲ་བ་མ་ཡིན་ཟེར་
དགོས་སམ་སྙམ། འོན་ཀྱང་མཚམས་འདིར་མཁས་པ་རྣམས་ཀྱིས་ཞིབ་ཏུ་དཔྱད་པར་ཞུ། ཡང་འགྲེལ་
བ་དེར། གང་ཟག་གཉིས་པ་ནི། ཕྱི་རོལ་བ་དེ་དང་མཐུན་པར་སྤྱོད་པ་ཆོས་འདི་བ་ཉིད་ལ་དད་པ་ཡོད་
ཀྱང་སྟོང་པ་ཉིད་ཀྱི་དོན་ལ་ཉེས་པར་བཟུང་བ་ཕྱིན་ཅི་ལོག་ཏུ་འཛིན་པ་སྟེ་དེ་དག་ཀྱང་གང་ཞེ་ན། འདི་
ལྟ་སྟེ་དོན་དམ་པ་ལ་མི་མོས་པ་གཞན་སྡེས་བཏགས་པ་ལྟར་ཕུང་པོའི་ཚོགས་པ་དང་རྒྱུན་གང་ལ་ཡང་
བཏགས་པ་མ་ཡིན་པར་རྫས་སུ་ཡོད་པའི་གང་ཟག་ཏུ་ལྟ་བ་གང་ཟག་གི་བདག་གྲུབ་མཐས་ཁས་ལེན་
པའི་གནས་མ་བུའི་སྡེ་པ་ཁ་ཅིག་ལྟ་བུ་སྟེ་ཞེས་པ་དྲངས་ནས། འདིའི་སྐབས་ཀྱི་གང་ཟག་གི་བདག་
ཁས་ལེན་པ་དང་གོང་གི་སྲིད་པ་ཙམ་འདོད་པ་གང་ཟག་གི་བདག་མེད་སྟོན་པའི་སྣོད་དུ་མི་རུང་བ་
གཉིས་ཀ་གནས་མ་བུའི་སྡེ་པ་སྤྱི་ཙམ་དེ་ཉིད་ལ་དབྱེ་བ་མ་ཕྱེ་བར་ཁས་ལེན་པར་ནི་མི་བྱེད་དེ། དེའི་
འཕྲོ་ཉིད་དུ་འགྲེལ་པ་དེར། སྔར་གང་དུ་བཤད་པའི་ཆོས་འདི་པ་དང་གང་ཟག་གི་བདག་ཁས་ལེན་
པར་འདྲ་ཡང་སྔ་མ་ཐར་པ་ལ་དོན་གཉེར་མེད་ཅིང་། ཐེག་པ་ཆེན་པོའི་ཆོས་ལ་སྡང་བ་ཡིན་ལ། ཕྱི་མ་
འདི་ཐར་པ་ཙམ་ལ་དོན་གཉེར་ཡོད་ཅིང་། ཐེག་པ་ཆེན་པོའི་ཆོས་ལ་སྐུར་བ་མི་འདེབས་པ་ཞིག་གོ །
གནས་མ་བུ་པའི་སྡེ་པ་ལ་ཡང་ཐེག་པ་ཆེན་པོའི་མདོ་སྡེ་ལ་སྐུར་པ་འདེབས་པ་དང་མི་འདེབས་པ་
གཉིས་སུ་ཡོད་ལ་ཁ་ཆེ་བྱེ་བྲག་ཏུ་སྨྲ་བ་སོགས་ལ་ཡང་གཉིས་སུ་ཡོད་པར་ཤེས་པར་བྱའོ། །ཞེས་
གསུངས་པ་འདི་དང་འགལ་ལོ། །གཞན་ཡང་གོང་གི་དེ་སྲིད་པ་འདོད་ལ་ཐར་པ་མི་འདོད་པའི་མུ་ཡིན་
ལ༑ འདི་ནི་དེ་ལས་བཟློག་པའི་མུ་ཡིན་ཞིང་། དེ་ལ་ཡང་ཐབས་མ་ཡིན་པ་ལ་ཞུགས་པ་དང༌། ཐབས་
ལ་ཞུགས་པ་གཉིས་ཡོད་པའི་དང་པོ་ནི། ཐར་པ་འདོད་ཀྱང་ལྟ་སྤྱོད་གཉིས་ཀ་ཆོས་འདི་ལས་ཕྱི་རོལ་
དུ་གྱུར་པ་ཙ་ར་ཀ་སོགས་མུ་སྟེགས་ཅན་དང་། ཆོས་འདི་པ་ཉིད་ལ་དད་པ་ཡོད་ཀྱང་སྟོང་པ་ཉིད་ཀྱི་
- 574-



( ） ༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
དོན་ལ་ཉེས་པར་བཟུང་བ་གང་ཟག་གི་བདག་ཡོད་པར་འདོད་ཅེས་བཤད་པའི་གང་ཟག་ཏུ་སྨྲ་བ་
རྣམས་དང་། དེ་ཙམ་དུ་ཡང་མ་ཟད་གང་ཟག་གི་བདག་མེད་རགས་པ་ཙམ་ལ་དེ་ལས་ལྷག་པའི་བདག་
མེད་རྟོགས་རྒྱུ་མེད་པར་འདོད་པ་ཐམས་ཅད་དང་། མངོན་པའི་ང་རྒྱལ་ཅན་ཞེས་པ་སྟོང་ཉིད་བདེན་
གྲུབ་ཏུ་ལྟ་བ་སེམས་ཙམ་པ་རྣམས་ཡིན་ཞིང་། ཐབས་ལ་ཞུགས་པ་ནི་གང་ཟག་གི་བདག་མེད་ཕྲ་མོ་
དང་ཆོས་ཀྱི་བདག་མེད་ཕྲ་མོ་རྟོགས་ནས་རང་ལམ་གྱི་བྱང་ཆུབ་མངོན་དུ་བྱེད་པའི་ཉན་རང་རྣམས་
ཡིན༑ སྲིད་ཞི་གཉིས་ཀ་མངོན་པར་མི་འདོད་པ་ནི་བྱང་སེམས་རྣམས་ཡིན་པར་རྒྱུད་བླ་ཐོགས་འགྲེལ་
ལས་གསུངས་ཤིང་དར་ཊིཀ་གི་དགོངས་པ་ཡང་ལུགས་འདི་ལ་བདག་མེད་ཕྲ་མོ་གཉིས་ཉན་རང་
གིས་ཀྱང་རྟོགས་པ་ཐལ་འགྱུར་བ་དང་ཁྱད་མེད་བྱེད་དགོས་ཏེ། འགྲེལ་བ་དེ་ཉིད་ལས། གང་ཟག་གི་
བདག་མེད་རྫོགས་པར་རྟོགས་པ་གང་ཟག་བདེན་མེད་དུ་རྟོགས་པ་ལ་ལྟོས་པར་གསལ་བར་བསྟན་
པས༑ མགོན་པོ་ཀླུ་སྒྲུབ་ཀྱི་བཞེད་པ་སློབ་དཔོན་ཆེན་པོ་ཟླ་བ་གྲགས་པས་བཀྲལ་བ་ལྟར་འགྲེལ་བ་
འདིས་བསྟན་པ་ཡང་ཆེས་གསལ་ལོ། །ཞེས་གསུངས་པའི་ཕྱིར། དེས་ན་འདིའི་སྐབས་ཀྱིས་ཐབས་མ་
ཡིན་པ་ལ་ཞུགས་པ་ཐལ་འགྱུར་བའི་ལུགས་ཀྱི་བདག་མེད་ཕྲ་མོ་གཉིས་ཀ་མ་རྟོགས་པའི་ཉན་ཐོས་སྡེ་
པ་ཐམས་ཅད་དང་སེམས་ཙམ་པ་རྣམས་དང་། ཐབས་ལ་ཞུགས་པ་ལ་བདག་མེད་ཕྲ་མོ་གཉིས་ཀ་
རྟོགས་པའི་ཉན་རང་རྣམས་འཇོག་པས་གནས་མ་བུ་གཅིག་པུ་ལ་དེ་ཙམ་སྨད་དུ་ཡང་མི་རུང་ངོ༌། །འོ་
ན་ལུང་འདིའི་དོན་གང་ཡིན་ཞེ་ན། དཔེར་ན་ཇོ་བོ་རྗེ། དགེ་འདུན་ཕལ་ཆེན་སྡེ་པའི་དགེ་སློང་མཛད་
ཅེས་གསུངས་ཀྱང་ཕལ་ཆེན་སྡེ་པ་མ་ཡིན་པ་ལྟར། སྡེ་པ་བཅོ་བརྒྱད་པོ་དེ་དང་དེའི་མཁན་བརྒྱུད་ལས་
རབ་བྱུང་བསྙེན་རྫོགས་བྱས་པ་ལ། དེ་དང་དེའི་སྡེ་བར་བཏགས་པའི་དགེ་སློང་ལ་ཐེག་ཆེན་ལ་སྐུར་
པ་འདེབས་མི་འདེབས་གཉིས་ཡོད་ཅེས་པ་དང་། གནས་མ་བུའི་སྡེ་ལས་རབ་བྱུང་བསྙེན་རྫོགས་བྱས་
པ་དེའི་གྲུབ་མཐའ་སྨྲ་བ་དངོས་མ་ཡིན་པ་ཁ་ཅིག་ཕུང་པོའི་ཚོགས་རྒྱུན་གང་ལ་ཡང་བཏགས་པ་མ་
ཡིན་པའི་མུ་སྟེགས་པ་དང་ཁྱད་མེད་དུ་གང་ཟག་གི་བདག་ཁས་ལེན་ཞེས་པ་ཡིན་ཏེ། དེ་ལྟར་མ་ཡིན་
ན་རྟོག་གེ་འབར་བ་ན་སྡེ་པ་བཅོ་བརྒྱད་པོ་ཐམས་ཅད་ཀྱིས་ཐེག་ཆེན་ལ་སྐུར་བ་འདེབས་ཞེས་པ་དང་།
དེ་དང་སྡེ་པ་ཐ་དད་པར་ཀློག་པའི་འཁོར་ལོ། །མཛོད་འགྲེལ། དེའི་འགྲེལ་བཤད། འཇུག་པ་རྩ་
འགྲེལ་སོགས་ན་གནས་མ་བུས་གང་ཟག་ཕུང་པོ་ལ་བཏགས་པར་འདོད་པ་དང་། ཕུང་པོ་ལས་དོན་
གཞན་དུ་མི་འདོད་པར་བཤད་པ་ཐམས་ཅད་དང་འགལ་བར་འགྱུར་ཞིང་། སྤྱན་རས་གཟིགས་ཀྱི་
-575 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༩༡༽
བརྟུལ་ཞུགས་ལས་ཀྱང་། གནས་མ་བུའི་སྡེ་པ་དག་ཡང་ཕྱིར་བཟློག་པར་བྱེད་དེ། དོན་དམ་པར་དེ་
བཞིན་གཤེགས་པ་ཡོད་པ་ཁོ་ན་ཡིན་ཏེ། དེ་བཞིན་གཤེགས་པ་མེད་དོ་ཞེས་མ་བསྟན་པའི་ཕྱིར་རོ། །
འདི་ན་གང་ཡོད་པ་མ་ཡིན་པ་དེ་ནི་དེ་བཞིན་གཤེགས་པས་མེད་པར་གསུངས་ཏེ། དཔེར་ན། མུ་
སྟེགས་བྱེད་ཀྱིས་ཡོངས་སུ་བརྟགས་པའི་བདག་བཞིན་ནོ་ཞེས་གསུངས་པ་དང་ཡང་འགལ་བར་
འགྱུར་རོ། །འོ་ན། གནས་མ་བུས་གང་ཟག་རང་སྐྱ་ཐུབ་པའི་རྫས་ཡོད་ཀྱིས་སྟོང་པར་ཁས་ལེན་པར་
ཐལ༑ ཁྱོད་འདོད་པའི་ཕྱིར་ན། འདོད་དོ། །འོ་ན། དེས་གང་ཟག་རྫོ་ས་ཡོད་དུ་ཁས་མི་ལེན་པར་ཐལ།
དེས་གང་ཟག་རང་སྐྱ་ཐུབ་པའི་རྫས་ཡོད་དུ་མི་འདོད་པ་གང་ཞིག །རང་སྐྱ་ཐུབ་པའི་རྫས་ཡོད་མ་ཡིན་
ན་རྫས་ཡོད་མ་ཡིན་དགོས་པའི་ཕྱིར། ཟེར་ན། གནས་མ་བུའི་ལུགས་གཞིར་བཞག་ན་རྟགས་མ་གྲུབ་
ཅིང༑ སྤྱིར་བཏང་ལ་འདིར་གྲུབ་མཐའ་སྨྲ་བ་སོ་སོའི་རྫས་བཏགས་འཇོག་མཚམས་ཞིབ་ཆ་མཁས་པ་
རྣམས་ཀྱིས་དཔྱད་གཞི་ཆེ་མོད་ཀྱང་། རེ་ཞིག་འོ་ན་ཁྱེད་རང་ལ་དེས་གང་ཟག་བཏགས་ཡོད་དུ་ཁས་
ལེན་པར་ཐལ། དེས་གང་ཟག་ནང་གི་ཟིན་པའི་ཕུང་པོ་རྣམས་ལ་བརྟེན་ནས་བཏགས་པའི་གང་ཟག་
ཏུ་འདོད་པ་གང་ཞིག །དེ་ཡིན་ན་བཏགས་ཡོད་ཡིན་དགོས་པའི་ཕྱིར། དང་པོ་དེར་ཐལ། དེའི་འདོད་
པ་བརྗོད་པ་ན། མཛོད་འགྲེལ་ལས། འོ་ན་ཅི་ཞེ་ན། ད་ལྟར་གྱི་ནང་གི་ཟིན་པའི་ཕུང་པོ་རྣམས་རྒྱུར་
བྱས་ནས་འདོགས་སོ་ཞེས་དང་། སྡེ་པ་ཐ་དད་པར་ཀློག་པའི་འཁོར་ལོ་ལས་དེའི་འདོད་པ་བརྗོད་པ་
ན༑ ཕུང་པོ་དང་ཁམས་དང་སྐྱེ་མཆེད་ལ་བརྟེན་ཏེ་གདགས་སོ། །ཞེས་གསུངས་པའི་ཕྱིར། ཕྱི་མ་དེར་
ཐལ༑ ནང་གི་ཟིན་པའི་ཕུང་པོ་ལྔའམ་བཞི་ལ་བརྟེན་ནས་བཏགས་པའི་གང་ཟག་ཀྱང་ཡིན་ལ་བཏགས་
ཡོད་མ་ཡིན་པ་ཡང་ཡིན་པའི་གཞི་མཐུན་མི་སྲིད་པའི་ཕྱིར། བྱས་ན་ཅི་ཞིག་སྨྲ། གཞན་ཡང་གནས་མ་
བུས་གང་ཟག་ཕུང་པོ་ལས་དོན་གཞན་དུ་ཁས་ལེན་པར་ཐལ། དེས་དེ་རང་སྐྱ་ཐུབ་པའི་རྫས་ཡོད་དུ་
ཁས་ལེན་པ་གང་ཞིག །དེ་རང་སྐྱ་ཐུབ་པའི་རྫས་ཡོད་དུ་གྲུབ་ན། དེ་ཕུང་པོའི་ཚོགས་རྒྱུན་གང་ལ་ཡང་
མ་བཏགས་པའི་རྫས་གཞན་དུ་གྲུབ་དགོས། དེ་ལྟར་གྲུབ་ན་གང་ཟག་ཕུང་པོ་དང་ཐ་དད་དུ་གྲུབ་
དགོས་པའི་ཕྱིར། འདོད་ན། གནས་མ་བུས་གང་ཟག་ཕུང་པོ་དང་དེ་ཉིད་དང་གཞན་ཉིད་གང་དུ་ཁས་
མི་ལེན་པ་དང་འགལ། མ་གྲུབ་ན། མཛོད་འགྲེལ་ལས། རེ་ཞིག་གལ་ཏེ་རྫས་སུ་ཡོད་ན་ནི་དེ་རང་
བཞིན་ཐ་དད་པའི་ཕྱིར་ཕུང་པོ་རྣམས་ལས་གཞན་ནོ་ཞེས་བརྗོད་པར་བྱ་སྟེ། ཕན་ཚུན་གྱི་ཕུང་པོ་
བཞིན་ནོ། །ཞེས་གསུངས་པའི་ཕྱིར། གཞན་ཡང་གང་ཟག་རང་སྐྱ་ཐུབ་པའི་རྫས་ཡོད་དུ་གྲུབ་ན། དེ་
-576 -



( ） ༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
བུ
དེ་ལས་ཐ་དད་དུ་གྲུབ་དགོས་པར་ཐལ། དེ་ལྟར་གྲུབ་ན་དེ་རང་སྐྱ་ཐུབ་པའི་རྫས་ཡོད་དུ་གྲུབ་པར་
འཛིན་པའི་འཛིན་ཚུལ་ལྟར་གྲུབ་དགོས། དེ་ལྟར་གྲུབ་ན་གང་ཟག་ཕུང་པོ་དང་རྗེ་ཁོལ་ལྟར་གྲུབ་
དགོས། དེ་ལྟར་གྲུབ་ན་ཐ་དད་ལས་འོས་མེད་པའི་ཕྱིར། དེར་ཐལ། དེའི་འཛིན་ཚུལ་འཆད་པ་ལ་
ལེགས་བཤད་སྙིང་པོ་ལས། དེའི་ཚུལ་ནི་ང་ཞེས་འཛིན་པའི་གཞིའི་བདག་འདི་ཕུང་པོའི་རྗེ་བོ་ལྟ་བུ་
དང༌༑ ཕུང་པོ་རྣམས་དེའི་ཁོལ་ལྟ་བུར་འཛིན་ཏེ། ཞེས་གསུངས་པའི་ཕྱིར། །
བཞི་པ་ནི། གཞན་ཡང་གནས་མ་བུའི་སྡེ་པས། གང་ཟག་རང་སྐྱ་ཐུབ་པའི་རྫ་ས་ཡོད་དུ་ཁས་མི་
ལེན་པར་ཐལ། དེ་ལྟར་ཁས་ལེན་ན། མུ་སྟེགས་པས་ཀྱང་དེ་ལས་ལྷག་པའི་བདག་ཁས་མ་བླངས་
པས༑ མཐའ་གཅིག་ཏུ་མཛོད་འགྲེལ་ན། ཅི་འདི་ལས་གཞན་ལ་ཐར་པ་ཡོད་དམ་ཞེ་ན་མེད་དོ། །ཅིའི་
ཕྱིར་ཞེ་ན། བདག་ཏུ་ལྟ་བ་ཕྱིན་ཅི་ལོག་ལ་ཞེན་པ་ཉིད་ཀྱི་ཕྱིར་ཏེ། ཕུང་པོའི་རྒྱུན་ཁོ་ན་ལ་བདག་ཏུ་
འདོགས་པར་ནི་མི་འཛིན་ཏེ། ཞེས་པའི་སྐབས་སུ་ཅི་འདི་ལས་གཞན་པ་དང་གནས་མ་བུ་དག་ལ་ཐར་
པ་ཡོད་དམ་ཞེ་ན་མེད་དོ་ཞེས་སོགས་ཕྱོགས་གཅིག་ཏུ་གསུང་རིགས་པ་ལས་དེ་ལྟར་ཡང་མ་གསུངས་
ལ༑ ཕྱི་རོལ་བ་འགོག་པ་ན་འོ་ན་ཅི་ཞེ་ན་རྫས་གཞན་ཁོ་ན་ལ་བདག་ཏུ་ཡོངས་སུ་རྟོག་པར་བྱེད་ལ།
ཉོན་མོངས་རྣམས་ནི་བདག་ཏུ་འཛིན་པ་ལས་རབ་ཏུ་སྐྱེ་བ་ཡིན་ནོ་ཞེས་བདག་ཏུ་བཟུང་མི་རིགས་པའི་
རྒྱུ་མཚན་བསྟན་པས། ཕུང་པོ་ལས་རྫས་གཞན་པའི་བདག་འགོག་པའི་རིགས་པ་དེ་ལྟ་བུའི་བདག་
ཡོད་ན་མངོན་སུམ་དང་རྗེས་དཔག་གང་རུང་གིས་འགྲུབ་དགོས་པ་ལས་མི་འགྲུབ་པའི་གཏན་ཚིགས་
ཀྱིས་བཀག་ཅིང་། གནས་མ་བུ་འགོག་པ་ན། འོ་ན་གང་གནས་མ་བུ་རྣམས་གང་ཟག་ཡོད་པར་འདོད་
པ་ཇི་ལྟ་བུ། འདི་ནི་རེ་ཞིག་དཔྱད་པར་བྱ་བ་ཡིན་ཏེ་ཞེས་མཐའ་གཅིག་ཏུ་ཐག་བཅད་ནས་དཀའ་ཆེན་
རིན་པོ་ཆེས་གསུང་གསུང་མཛད་ནས་གནས་མ་བུ་ལ་ཐར་པ་ག་ལ་ཡོད་དེ་རེ་ཞིག་བྱེ་བྲག་སྨྲ་བར་ཡང་
མི་ཚུད་ལ་སྐྱབས་འགྲོ་སོགས་ཀྱིས་ནང་པར་ཚུད་ཙམ་ཡིན་ཞེས་དབྱིག་གཉེན་མི་གསུང་ལ། མཐའ་
གཅིག་ཏུ་གང་ཟག་ཕུང་པོ་དང་མཚན་ཉིད་མི་མཐུན་པའི་རང་སྐྱ་ཐུབ་པར་ཁས་བླངས་པ་མི་འཐད་
ཅེས་མ་གསུངས་པར་ཅི། དེ་དག་རྫས་སུ་འདོད་དམ། བཏགས་པར་འདོད་ཅེས་ཕར་དབྱིག་གཉེན་
གྱིས་དྲིས་པ་ན། ཚུར་རྫས་སུ་ཞེས་བྱ་བ་འདི་ཡང་ཅི་ཞིག །བཏགས་པ་ཞེས་བྱ་བ་འདི་ཡང་ཅི་ཞིག་
ཡིན་ཟེར། ཡང་ཕར་གཟུགས་ལ་སོགས་པ་བཞིན་དུ་དངོས་པོ་གཞན་ཞིག་ཡིན་ནོ་ཞེ་ན། རྫས་སུ་ཡོད་
པ་ཡིན་ནོ། །གལ་ཏེ་འོ་མ་ལ་སོགས་པ་བཞིན་དུ་སྤྱི་ཡིན་ནོ་ཞེ་ན་བཏགས་པར་ཡོད་པ་ཡིན་ནོ་ཞེས།
-577 -



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
དཔེར་ན་གཟུགས་བློ་ཡུལ་དུ་འཆར་བ་ལ་ཚོར་བ་སོགས་བློ་ཡུལ་དུ་འཆར་མི་དགོས་པར་གཟུགས་
རང་གི་ངོ་བོ་ངོས་བཟུང་དུ་ཡོད་ལ་ཚོར་བ་སོགས་ལས་དོན་གཞན་དུ་ཡོད་པ་དེ་ལྟ་བུ་ནི་རྫས་ཡོད། འོ་
མ་ལྟ་བུ་འོ་མའི་གདགས་གཞིའི་དྲི་རོ་སོགས་ཀྱི་གཟུགས་སྤྱི་འདུས་པ་བློ་ཡུལ་དུ་མ་ཤར་བར་ཁོ་རང་
གི་ངོ་བོ་བློ་ལ་འཆར་མི་ཐུབ་པ་ལྟ་བུ་ནི་བཏགས་ཡོད་ཡིན་བྱས་པ་ན། ཚུར་དེ་ལས་ཅིར་འགྱུར་ཟེར།
དེ་ལ་ཕར་རེ་ཞིག་གལ་ཏེ་རྫ་ས་སུ་ཡོད་ན་ནི། དེ་རང་བཞིན་ཐ་དད་པའི་ཕྱིར་ཕུང་པོ་རྣམས་ལས་གཞན་
ནོ་ཞེས་བརྗོད་པར་བྱ་སྟེ། ཕན་ཚུན་གྱི་ཕུང་པོ་བཞིན་ནོ་བྱས་པ་ན། ཚུར་འདིའི་རྒྱུ་ཡང་བརྗོད་དགོས་
སོ་ཟེར་བ་ན། ཕར་དེ་འདྲའི་རང་སྐྱ་ཐུབ་པའི་རྫས་ཡོད་དུ་ཡང་གྲུབ་ལ་འདུས་བྱས་ཀྱང་ཡིན་པ་ལས་
འོས་མེད་པར་བསམས་ནས་དེ་སྐད་བྱས་ཀྱི་ཁྱེད་གང་ཟག་འདུས་མ་བྱས་སུ་འདོད་ན་མུ་སྟེགས་ཅན་
གྱི་ལྟ་བར་ཐལ་བར་ཡང་འགྱུར་ལ་དགོས་པ་མེད་པར་ཡང་འགྱུར་རོ། །འོན་ཏེ་བཏགས་པར་ཡོད་དོ་
ཞེ་ན་ནི་ཁོ་བོ་ཅག་ཀྱང་དེ་སྐད་ཅེས་སྨྲའོ། །དེ་སྐད་ཅེས་ཕར་བྱས་པ་ན། གནས་མ་བུས་ཚུར། དེ་ནི་
རྫས་སུ་ཡོད་པ་ཁོ་ན་ཡང་མ་ཡིན་ལ། བཏགས་པར་ཡོད་པ་ཡང་མ་ཡིན་ནོ། །འོ་ན་ཅི་ཞེ་ན་ད་ལྟར་གྱི་
ནང་གི་ཟིན་པའི་ཕུང་པོ་རྣམས་རྒྱུར་བྱས་ནས་གང་ཟག་ཏུ་འདོགས་སོ་ཞེས་ཟེར། དེ་ལ་སློབ་དཔོན་
གྱིས་ལོང་བ་ལྟ་བུའི་ཚིག་དོན་མི་གསལ་བ་འདི་ནི་མི་གོའོ། །ཞེས་གསུངས། དེའི་དོན་ནི་རང་སྐྱ་ཐུབ་
པའི་རྫས་ཡོད་ཁོ་ན་ཡང་མ་ཡིན་ལ། བཏགས་ཙམ་གྱི་བཏགས་ཡོད་ཀྱང་མ་ཡིན་གྱི་སྤྱིར་རྫས་ཡོད་
ཡིན༑ ཟིན་པའི་ཕུང་པོ་རྒྱུར་བྱས་ནས་བཏགས་པ་ཡིན་ཟེར། དེ་ལ་སློབ་དཔོན་གྱིས་གྲུབ་མཐའ་
གཞན་གྱིས་རྫས་བཏགས་ཁས་ལེན་ལུགས་དང་དོན་ཡེ་མི་འདྲ་བ་ལ་ཚིག་འདྲ་བ་འདི་ནི་ལོང་བ་
འགའ་ཞིག་མིག་ཧུ་རེ་བ་ལ་མཐོང་རྒྱུ་མེད་པ་དང་འདྲ་བས་དོན་མི་གོའོ་གསུངས། འདིའི་སྐབས་ཀྱི་དྲི་
བ་དྲིས་ལན་འདི་རྣམས་ལ་བརྟགས་ན་གཞན་གྱིས་རིགས་པའི་ཕུལ་མཚམས་མ་བྱས་པར་དང་པོ་
ནས་ཁོ་རང་གིས་གང་ཟག་རང་སྐྱ་ཐུབ་པའི་བདག་ཁས་མ་བླངས་པ་དང་། གང་ཟག་ཕུང་པོ་ལ་
བཏགས་ཙམ་གྱིས་བཏགས་ཡོད་དུ་ཁས་མ་བླངས་པ་དང་། མུ་སྟེགས་པར་ཐལ་བར་འགྱུར་གསུང་
པས་མུ་སྟེགས་པ་མ་ཡིན་པར་ཤེས་རབ་ཅུང་ཟད་ཡོད་ན་ཅིའི་ཕྱིར་མི་རྟོགས། དེ་རྣམས་ཀྱི་དོན་གོ་
བདེ་བར་བརྗོད་ན་གནས་མ་བུས་དམིགས་པ་ང་ལ་དམིགས་ནས་རྣམ་པ་ཕུང་པོ་དང་མཚན་ཉིད་མི་
མཐུན་པ་རྗེ་ཁོལ་ལྟར་འཛིན་པའི་བློ་འདིའི་ཞེན་ཡུལ་མེད་པར་འདོད་པ་སྔར་བཤད་པ་ལྟར་ཡིན་ལ།
དེའི་དམིགས་ཡུལ་ལས་འབྲས་ཀྱི་རྟེན་དུ་གྱུར་པའི་ང་དེ་ཕུང་པོ་དང་དེ་ཉིད་དང་གཞན་ཉིད་དང་རྟག་
-578 -



༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
-------
-----
----------- ， - །--
མི་རྟག་གང་དུ་ཡང་བརྗོད་དུ་མེད་པ་དང་། ཕུང་པོ་ལ་བརྟེན་ནས་བཏགས་པ་དང་རྫས་ཡོད་ཀྱི་གཞི་
མཐུན་དུ་འདོད་ཀྱང་རང་སྐྱ་ཐུབ་པའི་རྫས་ཡོད་མ་ཡིན་ནོ། །ཅིའི་ཕྱིར་ཕུང་པོ་དང་གཞན་དུ་མི་འདོད་
ཅེ་ན་གང་ཟག་གི་ཕུང་པོ་བློ་ལ་མ་ཤར་བར་ཕུང་པོ་ལས་དོན་གཞན་དུ་གང་ཟག་ངོས་བཟུང་དུ་མེད་
པའི་ཕྱིར་ཏེ། དཔེར་ན་ཤིང་གྲུ་བཞི་པ་ཞིག་ལ་མེ་འབར་ནས་ཤིང་གི་དབྱིབས་མ་ཞིག་པ་དམར་ལམ་
ལམ་པ་ལྟ་བུ་མེ་འབར་བའི་ཤིང་དེ་ཉིད་བློ་ལ་མ་ཤར་བར་དེ་ལས་གཞན་དུ་མེ་ངོས་བཟུང་དུ་མེད་པ་
བཞིན་ནོ་ཟེར། ཕྱི་རོལ་པ་རྣམས་ནི་དཔེར་ན་བླ་མ་ཞིག་གིས་རང་གི་གསོལ་དཔོན་ལ་འདི་ངའི་
གསོལ་དཔོན་སྙམ་དུ་འཛིན་པའི་ཚེ་བློ་དེས་བླ་མ་རང་ཉིད་གསོལ་དཔོན་ལ་རག་མ་ལས་གསོལ་
དཔོན་ལས་དོན་གཞན་དུ་འཛིན་ལ་བཟུང་བ་ལྟར་བླ་མ་རང་ཉིད་གསོལ་དཔོན་ལས་དོན་གཞན་དུ་
བསྟན་རྒྱུ་ཡོད་པ་ལྟར། གང་ཟག་དང་ཕུང་པོ་རྗེ་ཁོལ་ལྟར་འཛིན་པའི་འཇིག་ལྟས་བཟུང་བ་ལྟར་དོན་
གཞན་དུ་རྟག་པ་དང་གཅིག་པུ་རང་དབང་ཅན་དུ་གྲུབ་པར་འཛིན་ཅིང་དེའི་སྒྲུབ་བྱེད་དང་བཅས་
འཐད་ལྡན་དུ་ཁས་ལེན་པས་ལེགས་བཤད་སྙིང་པོར། གཞན་ཡང་། རང་སྐྱ་ཐུབ་པའི་རྫས་ཡོད་ཀྱི་
བདག་དེ་ནི་ཕྱི་རོལ་པས་ཕུང་པོ་ལས་དོན་གཞན་དུ་ཀུན་བཏགས་པའི་ནང་གི་བྱེད་པའི་སྐྱེས་བུ་ཡོད་
པར་བཟུང་བའི་ཡུལ་ཡིན་ལ་ཞེས་གསུངས། གནས་མ་བུས་ནི་གང་ཟག་ནང་གི་ཟིན་པའི་ཕུང་པོ་རྒྱུར་
བྱས་ནས་བཏགས་ལ་ཕུང་པོ་ལས་དོན་གཞན་དུ་བརྗོད་དུ་མེད་པ་མེ་དང་བུད་ཤིང་དཔེར་བྱེད་པས་
འདིས་རང་སྐྱ་ཐུབ་པའི་བདག་མུ་སྟེགས་ལྟར་ཁས་མི་ལེན་པར་ངེས་སོ། །ཅིའི་ཕྱིར་ཕུང་པོ་དང་གཅིག་
ཏུ་བརྗོད་དུ་མེད་པར་འདོད་ཅེ་ན། ཕུང་པོ་སྐྱེ་བ་རེ་རེ་བཞིན་གསར་དུ་སྐྱེ། འཆི་བའི་ཚེ་ཕ་རོལ་ཏུ་འཕོ་
བ་མེད་པའི་ཕྱིར་སྙམ་དུ་བསམས་སོ། །ཅིའི་ཕྱིར་རྟག་པར་བརྗོད་དུ་མེད་ཅེ་ན་ཚེ་འཕོ་བའི་ཕྱིར་རོ། །
ཅིའི་ཕྱིར་མི་རྟག་པར་བརྗོད་དུ་མེད་ཅེ་ན་ཐོག་མ་མེད་པ་ནས་བརྒྱུད་དེ་འོངས་བའི་གང་ཟག་གིས་སྔ་
ཕྱིའི་ལུས་ཐམས་ཅད་འདོར་ལེན་བྱེད་པའི་ཕྱིར་རོ། །སྙམ་དུ་བསམས་སོ། །ཅིའི་ཕྱིར་རྫས་ཡོད་དུ་
འདོད་ཅེ་ན་ལས་དགེ་སྡིག་གི་བྱེད་པ་པོ་དང་འཁོར་བར་འཁོར་བ་པོ་དང་ཐར་པ་ཐོབ་པ་པོ་ཡིན་པའི་
ཕྱིར་དང་། མདོ་ལས་ཀྱང་། ང་དེའི་ཚེ་དེའི་དུས་ན་རྒྱལ་པོ་ང་ལས་ནུས་སུ་གྱུར་ཏོ་ཞེས་དང་། དགེ་
སློང་དག་ཁུར་ཁུར་བ་པོ་ནི་ཡོད་དོ་ཞེས་གསུངས་པས་ལས་དཀར་ནག་དང་ཚེ་སྔ་ཕྱིའི་ཕུང་པོ་དང་དོན་
དུ་གཅིག་ཡིན་པ་ལ་བློས་དེ་དག་ལ་བཏགས་ཙམ་ལ། བྱེད་པ་པོ་ལ་སོགས་པར་བཞག་ཏུ་མི་རུང་སྙམ་
དུ་བསམས་སོ། །འདིས་གང་ཟག་ཕུང་པོ་དང་། དེ་ཉིད་དང་གཞན་ཉིད་གང་དུ་ཡང་བརྗོད་དུ་མེད་པ་
བདུ79 -



(༤）༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)༽
སོགས་འདོད་པའི་བསམ་ཚོད་ནི་དེ་དག་ཡིན་པར་ཐེ་ཚོམ་མེད་དེ། འདི་ཡི་འདོད་པ་བརྗོད་པ་ན་དབུ་
མ་འཇུག་པར། ཁ་ཅིག་དེ་ཉིད་གཞན་ཉིད་རྟག་མི་རྟག །ལ་སོགས་བརྗོད་མེད་གང་ཟག་རྫས་ཡོད་
འདོད། །རྣམ་ཤེས་དྲུག་གི་ཤེས་བྱར་དེ་འདོད་ཅིང་། །འདི་ནི་ངར་འཛིན་གཞིར་ཡང་འདོད་པ་ཡིན། །
ཞེས་དང་། དེའི་རང་འགྲེལ་ལས་ཀྱང་། དེ་ལ་རེ་ཞིག །ཕུང་པོ་མ་གཏོགས་དེ་འཛིན་མ་གྲུབ་ཕྱིར།
གང་ཟག་ཕུང་པོ་ལས་གཞན་དུ་ནི་མི་འགྱུར་རོ། །ཕུང་པོའི་རང་བཞིན་ཅན་ཡང་མ་ཡིན་ཏེ། སྐྱེ་བ་དང་
འཇིག་པ་དང་ལྡན་པར་ཐལ་བར་འགྱུར་བའི་ཕྱིར་རོ། །དེའི་ཕྱིར་དེ་ལྟར་ན། ཕུང་པོ་དག་ལས་དེ་ཉིད་
དང་གཞན་ཉིད་དུ་བརྗོད་དུ་མེད་དོ། །ཇི་ལྟར་དེ་ཉིད་དང་གཞན་ཉིད་དུ་མ་ཡིན་པ་དེ་བཞིན་དུ། རྟག་
པ་དང་མི་རྟག་པ་ཉིད་དུ་བརྗོད་དུ་མེད་དོ། །རྣམ་པར་ཤེས་པ་དྲུག་གིས་ཤེས་པ་ཡང་ཡིན་ནོ། །གང་
ཟག་དེ་ནི་རྫས་སུ་ཡོད་པ་ཉིད་དུ་ཡང་རིགས་ཏེ། དེ་ལས་བྱེད་པ་པོ་ཉིད་དང་ཟ་བ་པོ་ཉིད་དུ་བརྗོད་
པའི་ཕྱིར་དང་། འཁོར་བ་དང་མྱ་ངན་ལས་འདས་པ་དང་བཅིངས་པ་དང་ཐར་པ་དང་འབྲེལ་པ་ཅན་
ཉིད་ཡིན་པའི་ཕྱིར་རོ། །དེས་ན་བདག་ཏུ་འཛིན་པའི་ཡུལ་ཉིད་དུ་ཡང་འདོད་དོ་ཞེས་དང་། ཊིཀ་ཆེན་
ལས་ཀྱང་དེ་དང་མཐུན་པར་གསུངས་ལ། བདག་དེ་ནི་ངར་འཛིན་པའི་གཞི་སྟེ་དམིགས་པར་ཡང་
འདོད་དོ་ཞེས། ངར་འཛིན་གྱི་ཞེན་ཡུལ་དུ་མི་འདོད་པར་གསུངས་པས། ངར་འཛིན་གྱི་ཞེན་ཡུལ་
འདིས་ཁས་མི་ལེན་པར་བསྟན་ལ། རྩ་འགྲེལ་འདི་རྣམས་ཀྱིས་འདིས་བདག་འདོད་ལུགས་དང་རང་
སྐྱ་ཐུབ་པའི་བདག་མི་འདོད་པར་བསྟན་ཏོ། །དེ་རྣམས་དང་མཐུན་པར་འགྲེལ་བ་རྒྱལ་སྲས་མ་ལས་
ཀྱང༑ གནས་མ་བུ་རྣམས་ཀྱི་བསམ་པ་ནི་གང་ཟག་རྫས་སུ་ཡོད་ལ། གཞན་ཡང་མ་ཡིན་གཞན་མ་
ཡིན་པ་ཡང་མ་ཡིན་ཏེ། རང་གི་ཉེ་བར་ལེན་པ་རྒྱུར་བྱས་ནས་གདགས་པར་བྱ་བ་ཡིན་པའི་ཕྱིར་རོ། །
དངོས་པོ་གཞན་ཡང་མ་ཡིན་གཞན་མ་ཡིན་པ་ཡང་མ་ཡིན་པ་ཞིག་རང་གི་ཉེ་བར་ལེན་པ་རྒྱུར་བྱས་
ནས་འདོགས་པ་དེ་ནི་རྫས་སུ་ཡོད་དེ། དཔེར་ན་མེ་ལྟ་བུ་སྙམ་པ་ཡིན་ནོ་ཞེས་གསུངས་སོ། །ལུང་འདི་
རྣམས་ཀྱི་དོན་ལ་དཔྱད་ན། འདིས་གང་ཟག་རྫས་ཡོད་དུ་འདོད་པ་ནི། མཛོད་ལས། གང་ལ་བཅོམ་
དང་བློ་ཡིས་གཞན། །ཞེས་སོགས་དང་། བསྡུ་བ་ལས། གང་ཅི་ཡང་རུང་སྟེ། དེ་ལས་གཞན་པ་དག་
ལ་མི་ལྟོས་ཤིང་། དེ་ལས་གཞན་པ་དག་ལ་མི་རྟེན་པར་རང་གི་མཚན་ཉིད་འདོགས་པར་བྱེད་པ་དེ་ནི་
མདོར་ན་རྫས་སུ་ཡོད་པ་ཡིན་པར་རིག་པར་བྱའོ། །གང་ཅི་ཡང་རུང་སྟེ། དེ་ལས་གཞན་པ་དག་ལ་
ལྟོས་ཤིང་། དེ་ལས་གཞན་པ་དག་ལ་བརྟེན་ནས་རང་གི་མཚན་ཉིད་འདོགས་པར་བྱེད་པ་དེ་ནི་མདོར་
- 580 -



-
-
-
-
--
-
:
---བ
ཟ
--
，
- -
-
=
(༦) ༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽ -
ན་བཏགས་པའི་ཡོད་པ་ཡིན་པར་རིག་པར་བྱ་ཡིས་རྫས་སུ་ཡོད་པ་ནི་མ་ཡིན་ནོ་ཞེས་པའི་སྐབས་ཀྱི་
རྫས་ཡོད་འཇོག་ཚུལ་དང་མི་གཅིག་གོ། །དེས་ན་ལུང་འདི་རྣམས་སྡེ་པ་གཞན་དང་། མདོ་སེམས་རང་
རྒྱུད་པ་རྣམས་ཀྱི་ལུགས་ཡིན་ལ། གནས་མ་བུས་ནི་ཁ་དོག་དང་། ཤེས་པ་སོགས་འདི་རྣམས་དང་
མཐུན་པའི་རྫས་ཡོད་འཇོག་ཚུལ་དང་། གང་ཟག་རྫས་ཡོད་དུ་འདོད་པ་ནི་ཉེ་བར་ལེན་པ་པོ་ལ་རྫས་
ཡོད་དུ་འདོད་པས་དོན་བྱེད་ནུས་པ་ལ་རྫས་ཡོད་དུ་བྱས་པ་དེ་ཡིན་པས་རྗེས་ཡོད་མི་འདྲ་བ་གཉིས་
འཇོག་གོ། །གོང་དུ་བཤད་པ་དེ་རྣམས་ཀྱི་ཕྱིར། མཛོད་འགྲེལ་དང་། འཇུག་པ་རྩ་འགྲེལ་རྣམས་སུ་
གནས་མ་བུ་འགོག་པ་ན། ཕྱི་རོལ་པ་འགོག་པ་ལྟར་ཕུང་པོ་ལ་མ་ལྟོས་པའི་རང་སྐྱ་ཐུབ་པའི་རྫས་ཡོད་
འགོག་པ་ནི་གཏན་ནས་མི་འབྱུང་ཞིང་། རྫས་ཡོད་ཁས་བླངས་ནས་གཞན་དུ་བརྗོད་དུ་མེད་པ་དང་།
ནང་གི་ཕུང་པོ་ལ་བརྟེན་ནས་བཏགས་ལ་བཏགས་ཡོད་མ་ཡིན་པ་དང་མིག་ལ་སོགས་པ་དབང་པོའི་
ཤེས་པའི་ཡུལ་སོ་སོར་ངེས་པ་ཅན་ཡིན་པ་ལ་དེ་དྲུག་ཀའི་ཡུལ་ཡིན་པར་ཁས་བླངས་ནས་དེ་ཉིད་གང་
དུ་ཡང་བརྗོད་དུ་མེད་པ་ལ་ནང་འགལ་གྱི་རིགས་པ་དུ་མ་བསྟན་ནས་བཏགས་ཡོད་དུ་ནན་གྱིས་
བསྒྲུབས་འདུག་པ་རྣམས་འདིར་བྲི་བར་མ་ལྕོགས་ལ། དེ་ལྟ་ན་གནས་མ་བུ་སྐྱོན་མེད་དུ་འདུག་པ་ལ་
གཞུང་ལུགས་ཆེན་མོ་རྣམས་སུ་འདི་ལ་མུ་སྟེགས་པའི་ཐ་སྙད་དང་བདག་ཏུ་སྨྲ་བ་དང་གང་ཟག་ཏུ་སྨྲ་
བ་སོགས་ཀྱི་ཐ་སྙད་དུ་མ་བཏགས་ནས་རྣམ་གྲངས་དུ་མས་སྨད་པ་ལ་ཁྱོད་ཇི་སྐད་ཟེར་ཞེ་ན། བསམ་
ཚོད་སྨྲ་བར་བྱ་སྟེ། སྤྱིར་གཞུང་ལུགས་ཆེན་མོ་རྣམས་སུ་དགག་སྒྲུབ་བྱེད་པའི་ཚེ་ཐལ་བ་འཕེན་པ་ལ་
ངེས་པ་མེད་དེ། དཔེར་ན། དབུ་མ་ཐལ་འགྱུར་བའི་སྐབས་སུ་རང་བཞིན་གྱིས་གྲུབ་པའི་བདག་ཁས་
བླངས་ཕྱིན་གང་ཟག་གི་བདག་ཁས་བླངས། ཕུང་པོ་རང་གི་མཚན་ཉིད་ཀྱིས་གྲུབ་པར་ཁས་བླངས་
ཕྱིན་ཆོས་བདག་ཁས་བླངས། དེ་གཉིས་ཀ་ཁས་བླངས་ཕྱིན་རང་བཞིན་འགྱུར་བ་མེད་པའི་ཕྱིར། ཐར་
པ་དང་ཐམས་ཅད་མཁྱེན་པ་གང་ཡང་གཞག་ས་མེད་པས་བརྩོན་པ་འབྲས་བུ་མེད་པ་སོགས་དང་ཁྱད་
པར་བརྒྱད་སྟོང་པ་ལས་ཤེར་ཕྱིན་གྱི་གཟུགས་བརྙན་སྟོན་པ་གླེན་པ་ལུག་ལྟར་ལྐུགས་པ་ཆོས་འདུལ་
བ་ལ་རབ་ཏུ་འབྱུང་བར་གསུངས་པ་བརྒྱད་སྟོང་འགྲེལ་ཆེན་ན་དེ་སེམས་ཙམ་པ་ལ་བཤད། རྟོག་གེ་
འབོར་བ་ན་འཕགས་པ་ཐོགས་མེད་ཀྱི་མཚན་སྨོས་ནས་ཉེས་པ་ཇི་ཙམ་བརྗོད། བྱང་ས་དང་བསྡུ་བ་
ནས་དངོས་པོ་ཐམས་ཅད་རྟོག་བཏགས་ཙམ་དུ་བཤད་ནས་རང་གི་མཚན་ཉིད་མེད་པར་སྨྲ་བ་རྣམས་
ཐེག་པ་ཆེན་པོའི་མདོ་སྡེའི་དགོངས་པ་མི་ཤེས་པ་དང་ལས་རྒྱུ་འབྲས་ལ་སྐུར་འདེབས་སུ་གསུངས་
- 581-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
------..=-=-...-- 1:༌་...--...
-.. ，
་
པས་མཚོན་གྲུབ་མཐའ་འོག་མ་རྣམས་ཀྱིས་གོང་མ་རྣམས་ལ་ཇི་ཙམ་སྨད། དེས་ན་མཛོད་འགྲེལ་དང་།
གསེར་ཕྲེང་སྐབས་ལྔ་པ་སོགས་གཞུང་མང་པོར་འདིས་བདག་ཁས་བླངས་ཞེས་དང་བདག་ཏུ་སྨྲ་ཞེས་
པ་ནི་རིགས་པའི་ཕུལ་མཚམས་ཙམ་མ་ཡིན་པར་གང་ཟག་རྫས་ཡོད་དུ་ཁས་བླངས། སྐྱེ་བ་ལེན་པའི་
ཚེ་ལྷ་ལྟ་བུར་སྐྱེ་ན། སྐྱེ་བ་ལེན་ཁ་མའི་གང་ཟག་རྫས་ཡོད་ཁས་བླངས་པས་དེ་ལྟར་གསུངས་ལ།
བདག་འཛིན་གྱི་ཞེན་ཡུལ་ཁེགས་ཀྱང་དམིགས་ཡུལ་འཇོག་ཚུལ་ལ་མུ་སྟེགས་པའི་བསླད་པ་ཞུགས་
པས་རྟོག་གེ་འབར་བར་ལྷག་མ་གནས་མའི་བུ་ལ་སོགས་པ་ལྔ་ནི། གང་ཟག་ཏུ་སྨྲ་བ་ཡིན་ནོ་ཞེས་
གང་ཟག་ཏུ་སྨྲ་བ་ཞེས་གསུངས་ཀྱི་བདག་ཏུ་སྨྲ་བ་ཞེས་མ་གསུངས་ལ། དེ་དང་མཐུན་པར་སྤྱན་རས་
གཟིགས་ཀྱི་བརྟུལ་ཞུགས་ལས་ཀྱང་གནས་མ་བུའི་སྡེ་པ་དག་ཅེས་བྱ་བ་ནི་སྔོན་ཀུན་ཏུ་རྒྱུ་གནས་མ་
ཞེས་བྱ་བ་ཞིག་བཅོམ་ལྡན་འདས་ཀྱི་བསྟན་པ་ལ་རབ་ཏུ་བྱུང་ནས་དེས་སློབ་མ་རྣམས་ལ་གང་ཟག་ཏུ་
སྨྲ་བའི་ཚུལ་བདག་ཏུ་སྨྲ་བ་དང་འདྲ་བ་དག་བསྟན་པ་དེ་དག་ལ་གང་དག་མ་བཞིན་དུ་སེམས་པ་དེ་
དག་ནི་གནས་མ་བུའི་སྡེ་པ་དག་ཅེས་བྱའོ་ཞེས་གང་ཟག་ཏུ་སྨྲ་བ་དང་བདག་ཏུ་སྨྲ་བ་ལ་ཁྱད་པར་ཕྱེ་
ནས་གསུངས་པས་བདག་ཏུ་སྨྲ་བ་མ་ཡིན་ནོ། །རྟོག་གེ་འབར་བར་དེ་རྣམས་ལས་སྔར་བསྟན་པའི་
དགེ་འདུན་ཕལ་ཆེན་པ་སོགས་བརྒྱད་དང་། ཕྱིས་བསྟན་པའི་གནས་བརྟན་བ་དང་ཐམས་ཅད་ཡོད་
པར་སྨྲ་བ་དང་མང་སྟོན་པ་དང༌། ཆོས་མཆོག་པ་དང་། འོད་སྲུངས་པ་རྣམས་ནི་བདག་མེད་པར་སྨྲ་བ་
ཡིན་ཏེ། ཞེས་མཐའ་གཅིག་ཏུ་བདག་མེད་པར་སྨྲ་བ་ཞེས་གསུངས་ཏེ། དེ་དག་གིས་གང་ཟག་རྫས་
ཡོད་མ་ཡིན་པར་བཏགས་ཡོད་དུ་འདོད་པའི་ཕྱིར། གནས་མ་བུ་པ་དང་། བཟང་པོའི་ལམ་པ་དང༌།
ཆོས་སྦས་པ་དང་། མང་བཀུར་བ་དང་། བླ་མ་པ་ལྔ་མཐའ་གཅིག་ཏུ་བདག་མེད་པར་སྨྲ་བར་མ་བཞག་
སྟེ་གང་ཟག་རྫས་ཡོད་དུ་འདོད་པའི་ཕྱིར། མཐའ་གཅིག་ཏུ་བདག་ཏུ་སྨྲ་བར་མ་བཞག་སྟེ་བདག་
འཛིན་གྱི་ཞེན་ཡུལ་ཁས་མི་ལེན་པའི་ཕྱིར། འདིས་ལྷའི་ལུས་ལེན་པའི་སྔ་རོལ་ན་ལུས་དེ་ལེན་པ་པོའི་
བདག་རྫས་ཡོད་དེ་ཡང་ལྷའི་ལུས་ལེན་ཁ་མའི་བར་སྲིད་ཀྱི་ཕུང་པོ་ལ་བརྟེན་ནས་བཏགས་པའི་རྫས་
ཡོད་དང་། དེ་བཞིན་དུ་བལྟ་བ་དང་ཉན་པ་སོགས་ཀྱི་སྔ་རོལ་ན་དེ་ལྟ་བུའི་ལྟ་བ་པོ་དང་ཉན་པ་པོ་
སོགས་ཕུང་པོ་ལ་བཏགས་པ་དང་རྫས་ཡོད་ཀྱི་གཞི་མཐུན་པར་འདོད་དེ། སྤྱན་རས་གཟིགས་ཀྱི་
བརྟུལ་ཞུགས་ལས་ཉེ་བར་བླང་བའི་སྔ་རོལ་ན་ཉེ་བར་ལེན་པ་པོ་ཡོད་དོ་ཞེས་ཁ་ཅིག་སྨྲ་བ་ནི་རང་གི་
སྡེ་པ་ཐམས་ཅད་མ་ཡིན་གྱི་ཉན་ཐོས་གནས་མ་བུའི་སྡེ་པ་དག་དེ་སྐད་ཟེར་རོ་ཞེས་དང་དེའི་རིགས་པ་
582 -
༡



༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
དེས་སྨྲས་པ་ཡང་དེ་ཉིད་ལས། ཉེ་བར་ལེན་པ་པོ་དེ་ལྟ་བ་ལ་སོགས་པའི་སྔ་རོལ་ན་གནས་པ་ཡོད་དེ།
ཉེ་བར་ལེན་པ་པོ་ཡིན་པའི་ཕྱིར། འདི་ན་གང་ཉེ་བར་ལེན་པ་པོ་ཡིན་པ་དེ་ནི་ཉེ་བར་བླང་བ་དག་གི་སྔ་
རོལ་ན་གནས་པ་ཁོ་ན་ཡིན་ཏེ། དཔེར་ན་སབ་མ་མཁན་རྩི་རྒྱང་ལ་སོགས་པ་དག་གི་སྔ་རོལ་ན་
གནས་པ་ཡོད་པ་བཞིན་ནོ་ཞེས་གསུངས། རྒྱུ་མཚན་འདི་དག་ལ་བརྟེན་ནས་འདིས་གང་ཟག་བཏགས་
ཡོད་དང་རྫས་སུ་མ་གྲུབ་པར་སྟོན་པའི་མདོ་རྣམས་སྒྲ་ཇི་བཞིན་དུ་ཁས་མི་ལེན་ལ་བདག་རྫས་ཡོད་དུ་
སྟོན་པའི་མདོ་ལ་བསྔགས་པ་བརྗོད་ཅིང་། མཛོད་འགྲེལ་ན་དྲངས་པའི་བདག་མེད་སྟོན་པའི་མདོ་
གཞན་རྣམས་བཀའ་མ་ཡིན་ཡང་མི་ཟེར་རོ། །མཛོད་འགྲེལ་ན་དྲངས་པའི་བདག་མེད་སྟོན་པའི་མདོ་
གང་ཡང་ཚད་མར་ཁས་མི་ལེན་གསུང་པ་ཡང་མི་འཐད་དེ། དེར་དྲངས་པའི་ལུང་ཕྲན་ཚེགས་ལས་
བྲམ་ཟེ་རྒྱ་ཤུག་གི་བུའི་དབང་དུ་བྱས་ནས། ཅི་ལྟར་སེམས་ནི་ཀུན་ཉོན་མོངས། །ཞེས་སོགས་ཀྱི་མདོ་
འདི་ཁོ་ན་ཚད་མར་ཁས་མི་ལེན་པ་ཡིན་ལ། དེའི་རྒྱུ་མཚན་ཡང་། དེས་གང་ཟག་གི་བདག་མེད་
བསྟན་པས་ཁས་མི་ལེན་པ་མ་ཡིན་ཏེ། དེ་ཉིད་ལས། དེ་དག་ནི་གཞུང་འདི་ཚད་མར་མི་བྱེད་པ་ཉིད་
དོ༑ ༑ཅིའི་ཕྱིར་ཞེ་ན་འདི་ཁོ་བོ་ཅག་གི་སྡེ་པ་མི་འདོན་ཏོ། །ཞེས་ཟེར་རོ། །ཅི་དེ་དག་ལ་སྡེ་པ་ཁོ་ན་ཚད་
མ་ཡིན་ནམ། སངས་རྒྱས་ཀྱི་བཀའ་ཚད་མ་ཡིན་ཞེས་གསུངས་པའི་ཕྱིར་རོ། །གནས་མ་བུའི་འདོད་པ་
འདི་ལ་བདག་བཏགས་ཡོད་ཁོ་ནར་སྨྲ་བའི་སྡེ་པ་གཞན་དང་གྲུབ་མཐའ་གོང་མས་བལྟས་ན་གང་ཟག་
རྫས་ཡོད་ཁས་བླངས་ཕྱིན་རང་སྐྱ་ཐུབ་པའི་རྫས་ཡོད་ཁས་ལེན་པ་ལས་འོས་མེད་པ་དང་། དེ་ཁས་
བླངས་ཕྱིན་ཕུང་པོ་ལས་གཞན་དུ་བརྗོད་པ་ལས་འོས་མེད་པ་དང་། ནང་གི་ཟིན་པའི་ཕུང་པོ་ལ་བརྟེན་
ནས་བཏགས་པར་ཁས་བླངས་ཕྱིན་བཏགས་ཡོད་ལས་འོས་མེད་པས་བདག་ཁས་བླངས་མི་རིགས་
པའི་མདོ་མང་པོ་ཁུངས་སུ་བྱས་ནས་གྲུབ་མཐའ་དེ་དག་གིས་གནས་མ་བུ་འགོག་པར་བྱེད་ཀྱང་། དེའི་
ཁས་ལེན་ལ་གང་ཟག་རྫས་ཡོད་ཀྱི་ཁས་ལེན་ཡོད་ཀྱང་རང་སྐྱ་ཐུབ་པའི་ཁས་ལེན་མེད་དོ། །དེ་ལྟ་ན་
ཡང་སྐྱོན་མེད་དེ། དཔེར་ན། དབུ་མ་པ་ལ་ལས་འབྲས་མེད་པར་ཁས་ལེན་པའི་ཁས་ལེན་མེད་ཀྱང་
གྲུབ་མཐའ་གཞན་གྱིས་ལས་འབྲས་ཡོད་པར་སྟོན་པའི་མདོ་ཁུངས་སུ་བྱས་ནས་རང་བཞིན་མེད་པར་
སྨྲ་བ་འགོག་པ་བཞིན་ནོ། །དངོས་པོ་རང་བཞིན་གྱིས་གྲུབ་པར་སྨྲ་བའི་སྡེ་པ་རྣམས་ལ་སྤང་བྱ་སྤོང་བ་
དང་ཐོབ་བྱ་འཐོབ་པ་སོགས་མེད་པའི་ཁས་ལེན་མེད་ཀྱང་། དབུ་མ་བས་དེ་དག་ཡོད་པའི་མདོ་ཁུངས་
སུ་བྱས་ནས་རང་བཞིན་ཁས་ལེན་མི་རིགས་པར་བསྒྲུབས་པ་བཞིན་ནོ། །དེ་ལྟར་ན་གང་ཟག་རྫས་
-583 -



0]
（» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡)
ཡོད་དུ་གྲུབ་པར་ཁས་བླངས་ན། གང་ཟག་གི་བདག་ཁས་ལེན་དགོས། དེ་ཁས་བླངས་ན་ཐར་པ་ཐོབ་
པ་མེད་ལ། སངས་རྒྱས་ཀྱི་བསྟན་པ་ལས་ཕྱི་རོལ་དུ་འགྱུར་རོ། །ཞེས་ཐལ་བ་འཕངས་པ་རྣམས་
གནས་མ་བུ་ལ་ཇི་བཞིན་དུ་མི་འཇུག་སྟེ། དེ་ལྟར་མ་ཡིན་ན་ཆོས་ཐམས་ཅད་རང་གི་མཚན་ཉིད་ཀྱིས་
མ་གྲུབ་པར་ཁས་བླངས་ན། དེ་ཐམས་ཅད་མེད་པར་ཁས་ལེན་དགོས། དེ་ཁས་བླངས་ན་སངས་རྒྱས་
པར་མི་ཆུད་པར་ཐལ་བ་འཕངས་པ་རྣམས་ཀྱང་། དབུ་མ་པ་ལ་འཇུག་པར་འགྱུར་ཏེ། མཛོད་འགྲེལ་
ལས༑ དེ་ལྟ་བས་ན་ཁ་ཅིག་ནི་གང་ཟག་ཏུ་འཛིན། ཁ་ཅིག་ནི་ཐམས་ཅད་མེད་པ་ཉིད་དུ་འཛིན་པ་
གང་ཡིན་པ་དེ་ནི་བསྟན་པ་འདི་ལ་སྐྱོན་བྱུང་བ་ཡིན་ནོ་ཞེས། སྐྱོན་འདྲ་འདྲ་བརྗོད་པའི་ཕྱིར་རོ། །གོང་
དུ་བཤད་པ་དེ་རྣམས་ཀྱང་གནས་མ་བུའི་འདོད་ལུགས་བཤད་པ་ཡིན་ལ། དོན་གནས་ལ་འདིས་གང་
ཟག་རྫས་ཡོད་དང་། ཕུང་པོ་ལ་བཏགས་པ་དང་ཕུང་པོ་དང་དེ་ཉིད་གཞན་ཉིད་དང་རྟག་མི་རྟག་གང་
དུ་ཡང་བརྗོད་དུ་མེད་པར་འདོད་པ་རྣམས་གྲུབ་མཐའ་གཞན་གྱིས་གཞལ་བའི་ཚེ་ནང་འགལ་དང་
རིགས་པས་མི་འགྲུབ་པའི་གྲུབ་མཐའ་ཡིན་པའི་རྒྱུ་མཚན་གྱིས་བདག་ཉིད་ཆེན་པོ་ཕྱོགས་ཀྱི་གླང་
པོས༑ རང་གི་སློབ་དཔོན་གནས་མ་བུའི་སྡེ་པ་ཞིག་གིས་གང་ཟག་རྫས་ཡོད་དང་བརྗོད་མེད་ཀྱི་ཆོས་
བསྟན་ཅིང་དེ་བསྟན་པའི་བསྟན་བཅོས་བརྩམས་པ་ན། སྐུ་ལུས་གཅེར་བུར་བུད་ནས་ཕྱོགས་བཞིར་
སྒྲོན་མེ་སྦར་མིག་བགྲད་ནས་ཕྱོགས་བཞིར་བལྟས་པ་ལ་ཁྱོད་ཅི་བྱེད་དྲིས་པ་ན། སློབ་དཔོན་གྱིས་
བསྟན་པའི་གང་ཟག་དེ་འདྲ་རིགས་པས་མི་འགྲུབ་པར་འདུག་ནས། སྒྲིབ་བྱེད་གཞན་ཞིག་གིས་
བསྒྲིབས་སམ་སྙམ་འདི་ལྟར་བྱེད་ཟེར་བ་དང༌། ཡང་ལན་གཅིག་སློབ་དཔོན་གྱིས་བརྩམས་པའི་
བསྟན་བཅོས་ལ་འབྲུ་མར་བྱུག །ཅིའི་ཕྱིར་འདི་ལྟར་བྱེད་དྲིས་པ་ན་འདིའི་ཐད་ན་སློབ་དཔོན་རླུང་
ལངས་ནས་ཅི་གསུང་འདི་གསུང་མི་འདུག་པས་རླུང་ལ་སྣུམ་བྱུག་པ་ཕན་སྙམ་ནས་འདི་བྱས་སོ་ཞེས་
གསུངས་པར་སེམས་དཔའ་ཆེན་པོ་གཞོན་ནུ་རྒྱལ་མཆོག་གི་ལམ་རིམ་ལས་བཤད་དོ། །
ལྔ་པ་ནི། ཡང་གནས་མ་བུ་སོགས་ཀྱི་གང་ཟག་གི་བདག་ཁས་མི་ལེན་ན། དེ་ཡོད་པར་སྟོན་པའི་
མདོའི་ཆེད་དུ་བྱ་བའི་གདུལ་བྱ་ནང་པ་ཞིག་ནི་བཞག་དགོས་ལ་སུ་འཇོག་པ་སྨོས་ཤིག་ཅེ་ན། འདི་
འདྲ་བའི་དྲང་དོན་དགོངས་པ་ཅན་གྱི་མདོའི་ཚིག་ཟིན་ལ་གང་ཟག་གི་བདག་ཡོད་པར་གསུངས་པའི་
ཆེད་དུ་བྱ་བའི་གདུལ་བྱས། དེ་སྒྲ་ཇི་བཞིན་དུ་ཁས་ལེན་མི་དགོས་ཏེ། དཔེར་ན་འཁོར་ལོ་དང་པོའི་
ཆེད་དུ་བྱ་བའི་གདུལ་བྱ་ཐལ་འགྱུར་བ་དང་སེམས་ཙམ་པའི་སྐབས་སུ་ཡུམ་གྱི་མདོའི་ཆེད་དུ་བྱ་བའི་
- 584-



༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །༼པ༽
གདུལ་བྱ་སེམས་ཙམ་པ་བཞིན་ནོ། །དེས་ན་གང་ཟག་གི་བདག་ཡོད་པར་གསུངས་པའི་དགོས་པ་ནི་
གནས་མ་བུ་སོགས་རང་སྡེ་བདག་མེད་པར་དྲངས་པའི་ཆེད་དུ་གཏན་ནས་མ་ཡིན་གྱི། ཚེ་སྔ་ཕྱི་དང་
ལས་འབྲས་མེད་ཅེས་སྐུར་པ་འདེབས་པ་རྣམས་དགེ་སྡིག་གི་བླང་དོར་ལ་བསྐུལ་བའི་ཕྱིར་ཡིན་ལ།
རང་སྐྱ་ཐུབ་པའི་རྫས་ཡོད་མེད་པར་སྟོན་པ་རྣམས་ལས་འབྲས་ལ་ཡིད་ཆེས་ནས་འཁོར་བའི་ཕུན་
ཚོགས་ཙམ་ཐོབ་བྱར་འཛིན་པ་རྣམས་མྱང་འདས་ལ་འདུན་པ་བསྐྱེད་པའི་ཕྱིར་ཡིན། བདག་དང་
བདག་མེད་པ་གཉིས་ཀ་རང་གི་མཚན་ཉིད་ཀྱིས་མ་གྲུབ་པར་སྟོན་པ་ནི་སྔོན་ནས་ཆོས་ཟབ་མོ་ལ་ལྷག་
པར་མོས་པའི་ས་བོན་སྨིན་པ་རྣམས་ལ་ཉོན་མོངས་པ་མ་ལུས་པ་རྩ་བ་ནས་དྲུངས་འབྱིན་པའི་ལྟ་བ་
མཐར་ཐུག་པ་ཡིན་པའི་ཕྱིར་ཏེ། རབ་བྱེད་བཅོ་བརྒྱད་པའི་ཊིཀ་ཆེན་རིག་པའི་རྒྱ་མཚོ་ལས། དགོངས་
པ་ནི་འདི་ཡིན་ཏེ། འཇིག་རྟེན་སྔ་མ་ནས་འདིར་འོངས་བ་དང་འདི་ནས་འཇིག་རྟེན་ཕ་རོལ་དུ་འགྲོ་
བའི་སེམས་ཅན་དང་བདག་དང་། འདིར་སྤྱད་པའི་དཀར་ནག་གི་ལས་ལས་ཕ་རོལ་དུ་བདེ་སྡུག་
འབྱུང་བ་ལ་སྐུར་པ་འདེབས་པའི་གདུལ་བྱ་དམན་པ་སྡིག་པ་ལ་འཛེམ་མེད་དུ་འཇུག་པ་རྣམས་མི་
དགེ་བ་ལས་བཟློག་པའི་ཕྱིར། སངས་རྒྱས་རྣམས་ཀྱིས་མདོ་སྡེ་འགའ་ཞིག་ཏུ་བདག་གོ་ཞེས་ཀྱང་
བཏགས་པར་གྱུར་པ་སྟེ་བདག་ཡོད་པར་བཞག་གོ་ཞེས་དང་། དེ་ལྟར་ན་གང་ཟག་རང་སྐྱ་ཐུབ་པའི་
རྫས་ཡོད་དུ་འཛིན་པའི་ཡུལ་སུན་མ་ཕྱུང་བར་ལས་གསོག་པ་དང་འབྲས་བུ་མྱོང་བའི་བདག་ཡོད་པར་
གསུངས་པ་ནི། ངན་འགྲོར་མི་ལྟུང་བ་དང་བདེ་འགྲོ་ལ་འགོད་པའི་ཕྱིར་དུ་ལས་འབྲས་ཀྱི་ངེས་པ་
བསྐྱེད་པའི་ཕྱིར་ཡིན་ལ། གང་ཟག་རང་སྐྱ་ཐུབ་པའི་རྫས་ཡོད་དུ་འཛིན་པའི་ཡུལ་སུན་ཕྱུང་ནས་དེ་
འདྲ་བའི་བདག་མེད་པར་བསྟན་ཞིང་། ཕུང་པོ་རྫས་སུ་ཡོད་པར་འཛིན་པའི་ཡུལ་སུན་མ་ཕྱུང་བ་ནི།
འཇིག་ལྟ་ལྷོད་པར་བྱ་བ་ཙམ་ཡིན་གྱི་དྲུངས་འབྱིན་བྱེད་མ་ཡིན་པས་མི་རྟག་སོགས་བཅུ་དྲུག་གི་སྟོང་
པ་དང་བདག་མེད་གང་ཟག་རང་སྐྱ་ཐུབ་པའི་རྫས་ཡོད་མེད་པའི་དབང་དུ་བྱས་པའི་ལམ་རྣམས་ཉོན་
མོངས་ཟད་བྱེད་མ་ཡིན་ནོ། །གང་ཟག་རང་གི་ངོ་བོས་ཡོད་པ་དང་། དེ་བཀག་པ་རང་གི་ངོ་བོས་ཡོད་
པ་གཉིས་ཀ་འགོག་པའི་གསུང་རབ་ནི་ཉོན་མོངས་པ་ཐམས་ཅད་ཟད་པར་བྱེད་པའི་ལམ་མོ་ཞེས་དང་།
ལེགས་བཤད་སྙིང་པོ་ལས་ཀྱང་། རིན་ཆེན་འཕྲེང་བ་ལས། བརྡ་སྤྲོད་པ་དག་ཇི་ལྟ་བུར། །ཡི་གེའི་ཕྱི་
མོ་ཀློག་འཇུག་ལྟར། །དེ་བཞིན་སངས་རྒྱས་གདུལ་བྱ་ལ། །ཇི་ཙམ་བཟོད་པའི་ཆོས་སྟོན་ཏོ། །ཁ་ཅིག་
ལ་ནི་སྡིག་པ་ལས། །རྣམ་པར་བཟློག་ཕྱིར་ཆོས་སྟོན་ཏོ། །ཁ་ཅིག་བསོད་ནམས་བསྒྲུབ་པའི་ཕྱིར། །
- 585 -



+
-
-----
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཁ་ཅིག་ལ་ནི་གཉིས་བརྟེན་པ། །ཁ་ཅིག་ལ་ནི་གཉིས་མི་བརྟེན། །ཟབ་མོ་ཁུ་འཕྲིག་ཅན་འཇིགས་པ། །
སྟོང་ཉིད་སྙིང་རྗེའི་སྙིང་པོ་ཅན། །བྱང་ཆུབ་སྒྲུབ་པ་ཁ་ཅིག་ལའོ། །ཞེས་ཚིགས་བཅད་དང་པོས་སྟོན་
པས་གདུལ་བྱ་ལ་བློ་དང་ཇི་ཙམ་འཚམས་པའི་ཆོས་སྟོན་པ་དང་། དེ་ནས་རྐང་པ་གསུམ་གྱིས་མངོན་
མཐོ་ལས་བརྩམས་ཏེ་སྟོན་པ་དང་དེ་ནས་གཅིག་གིས་དོན་སྨྲ་གཉིས་ཀྱི་རིགས་ཅན་ལ་གང་ཟག་གི་
བདག་ནི་མེད་ཀྱི་གཟུང་འཛིན་གཉིས་ཡོད་པ་ལས་བརྩམས་ནས་དང༌། དེ་ནས་གཅིག་གིས་ཐེག་པ་
ཆེན་པོའི་རིགས་ཅན་འགའ་ཞིག་ལ་གཟུང་འཛིན་གཉིས་མེད་ཀྱི་གཉིས་སྟོང་ཡོད་པ་དང་། དེ་ནས་
གསུམ་གྱིས་ནི་གདུལ་བྱ་བློ་རབ་ཀྱི་ཐེག་ཆེན་ལ་དམིགས་པ་ཅན་རྣམས་སྐྲག་པ་སྐྱེ་བའི་ཆོས་རང་
བཞིན་མེད་པ་དང་སྙིང་རྗེ་ཆེན་པོ་ལས་བརྩམས་ནས་སྟོན་པར་གསུངས་སོ། །ཞེས་གསུངས། དེ་ལྟར་
ན་གནས་མ་བུ་སོགས་ལས་འབྲས་ཀྱི་རྟེན་དུ་གྱུར་པའི་བདག་འཇོག་ཚུལ་ལ་མུ་སྟེགས་ཀྱི་བསླད་པ་
ཅུང་ཟད་ཞུགས་ཀྱང་ལས་འབྲས་ལ་ཡིད་ཆེས་པ་དག་ཅི་སྨོས་ཏེ། རྒྱལ་བས་གསུངས་པའི་སྡེ་སྣོད་ཀྱི་
དོན་སྨྲ་བ་ལ་མི་འཇིགས་པའི་སྤོབས་པ་ཅན་བསླབ་པ་གསུམ་གྱིས་རྒྱུད་ཕྱུག་པའི་ཉན་ཐོས་གསེར་རི་
ལྟ་བུའི་སྡེ་པ་བཅོ་བརྒྱད་པོའི་ནང་ནས་མཉམ་མཉམ་དུ་གྲུབ་མཐའ་འཇོག་ཐུབ་པ་དེ་རྣམས་རྒྱང་ཕན་
དང་འདྲ་བའམ་དེ་ལས་ཀྱང་སྡུག་པ་ཙམ་དུ་བརྩིས་ནས། དེ་དག་ཁ་དྲངས་པའི་ཕྱིར་བདག་ཡོད་པར་
བསྟན་ཟེར་བ་ནི་རྗེ་བླ་མས་ལུང་འདི་གཉིས་ཀྱིས་བཀག་ནས་སྣང་ལ། སངས་རྒྱས་རྣམས་ཀྱི་གདུལ་
བྱའི་བསམ་པ་དང་འཚམ་པའི་ཆོས་ཇི་ལྟར་གསུངས་ཀྱང་ཐམས་ཅད་ཀྱང་ཐར་པ་ལ་གཞོལ་བ་དེ་ལ་
འབབ་པ་ཁོ་ནའོ་ཞེས་སྨྲའོ། ། །
དེ་ལྟར་དགག་སྒྲུབ་བྱས་པས་གྲུབ་པའི་དོན་ནི། གོང་དུ་དྲངས་པའི་རྒྱ་བོད་ཀྱི་མཁས་པའི་
ལེགས་བཤད་རྣམས་དང་། ཁྱད་པར་དུ་སེ་ར་རྗེ་བཙུན་ཆོས་ཀྱི་རྒྱལ་མཚན་ཚད་མར་འཛིན་པ་རྣམས་
ཀྱིས་ནི། ནང་པ་སངས་རྒྱས་པའི་གྲུབ་མཐའ་སྨྲ་བ་ལ་བཞིར་གྲངས་ངེས་པ་དང་། དེ་ཐམས་ཅད་ཀྱང་
གཞི་ལམ་འབྲས་གསུམ་ལ་ཕྱིན་ཅི་མ་ལོག་པར་ཞུགས་པ་དང༌། ཁྱད་པར་དུ་རྒུད་པ་ཀུན་གྱི་རྩ་བ་
འཇིག་ལྟ་ལོག་ཤེས་སུ་འདོད་པ་དང་། དེ་ཡི་གཉེན་པོ་ཞི་སྒོ་གཉིས་པ་མེད་པ་གང་ཟག་གི་བདག་མེད་
རྟོགས་པའི་རྣལ་འབྱོར་མངོན་སུམ་ཁས་ལེན་པ་ཤ་སྟག་གོ་ཞེས་ཤེས་པར་བྱ་སྟེ། ཤཱཀ་མཆོག་པས་
མང་བཀུར་བས་གང་ཟག་གི་བདག་ཁས་ལེན་ཞེས་སྨྲ་བ་ལ་རྗེ་བཙུན་པས། ཤཱཀ་ལན་ཤོག་ལྡེབས་
ཉེར་དགུ་པ་ལས་གཞན་ཡང་མང་བཀུར་བ་དེས་འཇིག་ལྟ་ལོག་ཤེས་སུ་ཁས་མི་ལེན་པར་ཐལ། མང་
-586 -



༄༅། །ཕྱག་རྒྱ་བཞིའི་ནང་ནས་བདག་མེད་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ། །པ༽ ，
བཀུར་བས་འཇིག་ལྟའི་ཞེན་ཡུལ་གང་ཟག་གི་བདག་ཁས་ལེན་པའི་ཕྱིར། འདོད་ན། དེར་ལྟ་བ།
རྫས་ལ་འཇུག་པས་ཕྱིན་ཅི་ལོག་མི་འགྱུར། །ཞེས་པ་དང་འགལ། གཞན་ཡང་མང་བཀུར་བས་
བདག་མེད་མངོན་སུམ་དུ་རྟོགས་པའི་རྣལ་འབྱོར་མངོན་སུམ་ཁས་མི་ལེན་པར་ཐལ། མང་བཀུར་
བས་གང་ཟག་གི་བདག་ཁས་ལེན་པའི་ཕྱིར། དེ་ལ་འདོད་ན། ཁྱོད་ཀྱིས་རྣལ་འབྱོར་བདག་མེད་
མཐོང་བ་ལ། །དེ་ཚེ་ངེས་པར་དངོས་རྣམས་མེད་པར་འགྱུར། །རྟག་བདག་སྡོང་ན་དེ་ཚེ་དེ་ཡི་ཕྱིར། །
ཁྱོད་ཀྱི་སེམས་སམ་ཕུང་པོ་བདག་མི་འགྱུར། ཞེས་བཤད་པ་དང་ཇི་ལྟར་མ་འགལ། ལར་ཁྱེད་ཀྱི་
བདག་ཡིན་ན། གང་ཟག་གི་བདག་ཡིན་དགོས་པ་དང་། མང་བཀུར་བ་སོགས་ཀྱིས་ཕུང་པོ་ལྔ་གང་
ཟག་གི་བདག་ཏུ་ཁས་ལེན་པ་དང་། ཕྱི་ནང་གི་ཁྱད་པར་བདག་ཁས་ལེན་མི་ལེན་སོགས་ཀྱི་སྒོ་ནས་
འཇོག་ཅེས་སོགས་ནང་འགལ་འབའ་ཞིག་ལབས་ནས། གངས་ཅན་མཁས་པ་རྣམས་ལ་འདི་
བསྲིངས་སོ། །ཞེས་ཟེར་བར་འདུག་པས། ཁྱེད་ཁ་འཆལ་འདོན་པ་ཁ་པོ་བྱེད་པའི་རིགས་སུ་འདུག །
དེ་ལྟར་ན་དཔལ་ལྡན་ཟླ་བས་མང་བཀུར་བ་སོགས་ཕུང་པོ་བདག་ཏུ་འདོད་པའི་རང་སྡེ་འགོག་པའི་
ཚེ༑ ཁྱོད་ཀྱིས་རྣལ་འབྱོར་བདག་མེད་མཐོང་བ་ཡིས། །གཟུགས་སོགས་དེ་ཉིད་རྟོགས་པར་མི་འགྱུར་
ཞིང་༑ ༑ཞེས་གསུངས་པ་ནི་འབྲེལ་མེད་ཁོ་ན་ཡིན་པར་ཐལ། མང་བཀུར་བ་སོགས་ཕུང་པོ་བདག་ཏུ་
འདོད་པའི་རང་སྡེ་རྣམས་ཀྱིས། གང་ཟག་གི་བདག་མེད་རྟོགས་པའི་རྣལ་འབྱོར་མངོན་སུམ་ཁས་མི་
ལེན་པའི་ཕྱིར་ཏེ། དེ་རྣམས་ཀྱིས་གང་ཟག་གི་བདག་ཁས་ལེན་པའི་ཕྱིར། རྟགས་དངོས། དེས་ན་
ཁྱེད་ཀྱིས་ཕྱོགས་སྔ་ཡེ་མ་གོ་འདུག་པས། ཁོ་བོས་བཤད་པར་བྱ་སྟེ། ངེད་ཀྱི་ལུགས་ལ་སངས་རྒྱས་
པའི་གྲུབ་མཐའ་སྨྲ་བ་བཞི་གས་བདག་ཁས་ལེན་ཞིང་། བདག་མེད་མངོན་སུམ་དུ་རྟོགས་པའི་རྣལ་
འབྱོར་མངོན་སུམ་ཁས་ལེན་ཡང་། བདག་མེད་པར་མངོན་སུམ་དུ་རྟོགས་པའི་རྣལ་འབྱོར་མངོན་སུམ་
ཁས་མི་ལེན་ཏེ། དཔེར་ན་བདེན་མེད་མངོན་སུམ་དུ་རྟོགས་པའི་རྣལ་འབྱོར་མངོན་སུམ་ཁས་ལེན་
ཀྱང་༑ བདེན་པ་མེད་པར་མངོན་སུམ་དུ་རྟོགས་པའི་རྣལ་འབྱོར་མངོན་སུམ་ཁས་མི་ལེན་པ་བཞིན་ནོ་
ཞེས་གསུངས་པའི་ཕྱིར།
གསུམ་པ་ནི། དགག་སྒྲུབ་ཀྱི་རིགས་འདི་ཕོག་ཐུག་ཆེ་ཞིང་དགོས་པ་ཆུང་ཡང་། ཡོངས་རྫོགས་
བསྟན་པའི་མངའ་བདག་བོད་ཡུལ་རྡོ་རྗེ་གདན་ཕ་བོང་ཁའི་མཁན་རིན་པོ་ཆེ་སྔ་ཕྱི་གཉིས་ཀྱིས་དཀའ་
ཆེན་རིན་པོ་ཆེ་ལུང་རིགས་ཀྱི་མཁྱེན་རྒྱ་ཆེ་དགག་སྒྲུབ་ཀྱི་རྩེ་དགའ་ཁྱག་པས་དོན་གསང་ (སྣང་གནང་)བ་
587-



） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽ ，
འདི་ལ་དགག་སྒྲུབ་ཞིག་ཅིས་ཀྱང་ནས་གྱིས་ཤིག་གསུངས་པའི་བཀའ་དང་དུ་བླངས་ཏེ། རིག་པའི་
གནས་དུ་མ་ལ་སྦྱངས་པའི་དགེ་བའི་བཤེས་གཉེན་ཆེན་པོ་དང་ལྷན་ཅིག་ཆོས་ཀྱི་འབེལ་གཏམ་སྨྲ་བ་
ནི་རྙེད་པར་དཀའ་བའོ་སྙམ་ནས་རང་གི་བློ་གྲོས་འཕེལ་བའི་ཕྱིར་ཅུང་ཟད་སྤྲོས་པ་འདི་དག་ཀྱང་།
དོན་དཀའ་བ་ལ་བདག་གི་བློ། །འཁྲུལ་མི་སྲིད་པ་མ་ཡིན་པས། །ཅི་སྟེ་མ་ཡིན་གཞན་དུ་གྱིས། །
ཞེས་གསུངས་པ་ལྟར་མཁས་པ་རྣམས་ཀྱིས་ལེགས་པར་དཔྱོད་པར་ཞུ་ཞུ་ལགས། ། །
འགྲོ་ལ་ཕན་པ་ཁོ་ན་ཐུགས་ལ་བརྣག །གྲངས་མེད་དུ་མར་སྲོག་ཀྱང་ཕངས་མེད་བཏང༌། །བྱ་
དཀའི་སྤྱོད་པས་གོ་འཕང་མཆོག་བརྙེས་པ། །འགྲོ་བའི་བླ་མ་དེ་ལ་ཕྱག་འཚལ་ལོ། །དེ་ཡི་སྔོན་གྱི་
སྨོན་ལམ་མཐུ་དག་དང་། །སྐྱེ་བོའི་བསོད་ནམས་ཚོན་གྱི་བྱེ་བྲག་ལས། །ཅིར་ཡང་སྣང་བའི་སྟོན་པའི་
འཕྲིན་ལས་ལ། །བདག་ནི་བསམ་པ་ཐག་པས་རྗེས་ཡི་རང་། །གཏིང་དཔག་དཀའ་བའི་གྲུབ་པའི་རྒྱ་
མཚོ་ཆེར། །བརྒྱ་ཕྲག་བསོད་ནམས་མཐུ་དང་རྣམ་དཔྱོད་ཀྱིས། །བརྒལ་ནས་ལྟ་གྲུབ་རིན་ཆེན་དབང་
ཐོབ་སྟེ། །ཕན་བདེས་ལུས་ཅན་སྐྱོང་རྣམས་བསྔགས་པར་འོས། །ཕྲ་ཟབ་གྲངས་མང་གྲུབ་མཐའི་དབྱེ་
བ་རྣམས། །ཆོས་ཀྱི་སྤྱན་ལྡན་ཁོ་ནའི་ཡུལ་ཡིན་ཡང་། །རང་བློ་གོམས་པར་བྱ་ཕྱིར་བློ་ནུས་བསྐྱེད། །འདི་
ལ་ནོངས་རྣམས་སྙིང་ནས་སོ་སོར་བཤགས། །འདིར་འབད་བསོད་ནམས་སྨན་གྱི་མྱུ་གུ་ལས། །ལྟ་
སྤྱོད་རྣམ་པར་དག་པའི་སྡོང་པོ་རྒྱས། །དཔག་ཡས་ཡོན་ཏན་རིན་ཆེན་མེ་ཏོག་བཀྲ །སྤངས་རྟོགས་
མཐར་ཐུག་འབྲས་བུ་སྨིན་པར་ཤོག །གནས་སྐབས་སུ་ཡང་བསིལ་ལྡན་ལྗོངས་འདིར་ནི། །འཐབ་
རྩོད་མུ་གེ་མེད་ཅིང་འབྱོར་པ་རྒྱས། །བསྟན་འཛིན་ཐུགས་མཐུན་བཤད་སྒྲུབ་བསྟན་པ་རྒྱས། །སྲིད་
ཞིའི་ཕུན་ཚོགས་འབྱོར་པས་བརྒྱན་པར་ཤོག །
གནས་མ་བུ་ལས་འཕྲོས་པའི་ཆོས་ཀྱི་བགྲོ་གླེང་ཡིད་ཀྱི་གདུང་སེལ་འདི་ནི་ངག་དབང་བྱམས་པ་ཟེར་བའི་སྙོམ་ལས་པ་
ཞིག་གིས་བྲིས་པ་དགེ་ལེགས་འཕེལ། །མངྒལཾ།། །།
- 588 -



༄༅། །བཀའ་གདམས་ཐིག་ལེ་བཅུ་དྲུག་གི་གསལ་བྱེད་དངུལ་དཀར་མེ་ལོང་། །༼ཕ༽
༄༅། །སྟོང་ཉིད་སྙིང་རྗེ་དབྱེར་མེད་ཐིག་ལེའི་ཆོས། །
གསལ་བྱེད་དངུལ་དཀར་མེ་ལོང་
འདི་ན་བཞུགས། །
༈ ན་མོ་གུ་རུ་བྱུ། མཐའ་ཡས་འགྲོ་བའི་མགོན་པོ་ཟླ་མེད་པ། །མར་མེ་མཛད་དང་རྒྱལ་བའི་འབྱུང་
གནས་ཞེས། །ལྷ་བཞི་ཆོས་གསུམ་རྣམ་ཐར་གཙང་མ་འཛིན། །ཡབ་སྲས་བརྒྱུད་པར་བཅས་ལ་ཕྱག་
འཚལ་ལོ། །
དེ་ལ་འདིར་ཤིན་ཏུ་གསང་བའི་ཐིག་ལེ་འདི་རྟེན་གྱི་གང་ཟག་ཇི་ལྟ་བུས་ཉམས་སུ་ལེན་ན། ཇོ་བོའི་ཞལ་ནས། ང་དང་
ཁྱོད་ལ་སྙིང་ཐག་པས། །ངུར་སྨྲིག་གོས་ཀྱིས་ལུས་བརྒྱན་པ། །རྣམ་ཐར་སྙིང་པོ་སྙིང་དུ་ལེན། །འདུལ་བ་བཞིན་དུ་འདུལ་ཁྲིམས་
བསྲུང་། །མདོ་སྡེ་བཞིན་དུ་ལྷག་བསམ་སྦྱང་། །མངོན་པ་བཞིན་དུ་ལྷག་ཤེས་རྒྱས། །གཞི་མ་མ་འཕྱུགས་ཚུལ་ཁྲིམས་གཙང་
། །
ལམ་སྣ་མ་འཕྱུགས་ཚད་མེད་འགྲོ། །འབྲས་བུ་མི་འཕྱུགས་འཚང་རྒྱ་བའི། །སྐྱེས་བུ་དེ་ནི་འདི་བསྟན་ཡུལ། །འདི་ཡི་བྱ་བ་རྒྱབ་
ཀྱི་ཕྱོགས། །མི་གྲལ་ནས་བུད་རི་དྭགས་བཞིན། །འཕྲལ་ལ་ཟས་འཚོལ་བྱ་དང་འདྲ། །ཀོག་སྟེ་ལངས་པས་གཞིས་རྫོགས་པ། །
བྱར་མེད་དེ་ནི་བསྟན་ཡུལ་ཡིན། །ཞེས་གསུངས་པ་དང་མཐུན་པའི་ཉམས་སུ་ལེན་པ་པོས། འབྲོམ་རིན་པོ་ཆེའི་ཞལ་ནས། རྗེ་
སངས་རྒྱས་བྱ་བ་ཀུན་མཁྱེན་ཡིན། །དེ་སྤངས་རྟོགས་ཚོགས་གཉིས་མཐར་ཕྱིན་ཡིན། །ང་པ་མའི་དོན་དུ་དེ་འདོད་པས། །
དུས་དང་པོར་ཐོས་པས་སྒྲོ་འདོགས་བཅད། །དུས་གཉིས་པར་བསམ་པས་སྒྲོ་འདོགས་བཅད། །དུས་གསུམ་པར་བསྒོམ་པས་
སྒྲོ་འདོགས་བཅད། །ཀྱེ་དེ་ཡང་གཅིག་ཉིད་མ་ཡིན་ཏེ། །ང་ཐོས་དུས་ཚེ་ན་བསམ་བསྒོམ་བདོ། །ང་བསམ་དུས་ཚེ་ན་ཐོས་
བསྒོམ་བདོ། །ང་བསྒོམ་དུས་ཚེ་ན་ཐོས་བསམ་བདོ། །ང་གཅིག་ཏུ་མ་ལུས་བསྡོམས་བྱས་ནས། །ཆོས་ལམ་དུ་ཁྱེར་ནས་འགྲོ་
ཤེས་པས། །ང་བཀའ་གདམས་ཕྱོགས་ཆར་མ་ལྷུང་བས། །དོན་བརྒྱ་འབག་བཞིན་དུ་འཕྲུལ་ཤེས་པའི། །ལེགས་ཀུན་ཏུ་
རྟོགས་དེ་བཀའ་གདམས་ཡིན། །ཞེས་གསུངས་པ་ལྟར། བཀའ་སྡེ་སྣོད་རབ་འབྱམས་ལ་ཐོས་བསམ་སྒོམ་གསུམ་ཕྱོགས་རེ་
ཙམ་མིན་པར་སྦྱངས་ནས། འབྲོམ་རིན་པོ་ཆེའི་ཞལ་ནས། ལར་དབུ་མའི་ངང་དུ་སྣ་ཚོགས་སྣང་། །ཆོས་ཐམས་ཅད་རྫུན་པའི་
-589-



( » ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
སྣང་བ་ཡང་། །གཟུགས་མེད་ན་གཟུགས་བརྙན་ག་ལ་འབྱུང་། །དེས་རྒྱུ་སོང་རྫུན་ཡང་འབྲས་འབྱུང་བས། །ལས་ཁྱད་དུ་མི་
གསོད་ཉམས་ལེན་པའི། །ང་ལྟ་བའི་བརྒྱུད་པ་བཀའ་གདམས་ཡིན། །ང་ཐིག་ལེ་གཅིག་ཏུ་དཔག་མེད་པའི། །ལྷ་གཞལ་ཡས་
བསྐྱེད་དེ་མཆོད་བྱེད་ཀྱང་། །ལས་ཕྲ་ཞིབ་སྟོན་པའི་ཆོས་རྣམས་ལ། །ང་སྒྲོ་སྐུར་མི་འདེབས་ཉམས་ལེན་པ། །ངེད་བྱིན་རླབས་
བརྒྱུད་པའི་བཀའ་གདམས་ཡིན། །ཆོས་སྣང་སྟོང་སྒྱུ་མའི་གཞལ་ཡས་སུ། །ཡར་ས་ལམ་རིམ་གྱིས་བགྲོད་གྱུར་ཏེ། །རྒྱུ་ཚོགས་
གཉིས་མཐར་ཕྱིན་སངས་རྒྱས་པ། །ང་སྤྱོད་པའི་བརྒྱུད་པ་བཀའ་གདམས་ཡིན། །ཞེས་གསུངས་པ་ལྟར་གྱི་བརྒྱུད་པ་གསུམ་
ལྡན་གྱི་ཉིང་ཁུ་སྒྲོལ་མའི་ཞལ་ནས། སྲས་ཀྱི་ཐུ་བོ་སྤྱན་རས་གཟིགས། །ཁྱོད་ཀྱི་རྗེས་འབྲང་ཁོ་མོས་བསྐྱབས། །ཁོ་མོའི་
གདམས་པ་འདི་ལོངས་ལ། །རྗེས་སུ་འབྲང་བ་བསྟན་པར་གྱིས། །སྐྱབས་གནས་བླ་མ་དྲན་པར་མཛོད། །ལུས་ནི་ལྷ་ཡི་རང་
བཞིན་ལ། །ངག་ནི་བཟླས་བརྗོད་བརྩོན་པར་མཛོད། །འགྲོ་བ་མ་ལུས་ཕ་མར་བསྒོམ། །སེམས་ཀྱི་གནས་ལུགས་སྟོང་པར་
སྦྱང་༑ ༑ལྔ་པོ་དེ་ཡི་སྐྱ་བར་ནས། །དགེ་རྩ་ཐམས་ཅད་དག་པར་མཛོད། །ཅེས་གདམས་པ་ལྟར། རྗེས་དྲན་ལྔ་ཡི་སྒོ་ནས།
འདུལ་བ་ནས་སྔགས་ཀྱི་བར་བསྟན་པ་ཐམས་ཅད་མི་འགལ་བར་སྟན་ཐོག་གཅིག་ཏུ་ཉམས་སུ་ལེན་པ་ལ། སྦྱོར་དངོས་རྗེས་
གསུམ་ལས། དང་པོ་ནི། ཡིད་མཐུན་གྱི་གནས་སུ་ཇོ་བོ་ཡབ་སྲས་ཀྱི་སྐུ་བརྙན་སོགས་རྟེན་བཀྲམ། བླ་མ་ལྷ་བཞི་ཆོས་སྐྱོང་
གཞི་བདག་རིགས་དྲུག་རྣམས་ཀྱི་དཀར་གཏོར། མཆོད་རྫས་རྣམས་གཙང་སྦྲ་ཆེ་ཞིང་བཀོད་པ་མཛེས་པར་བཤམས་ནས།
སྟན་བདེ་བ་ལ་ལུས་རྣམ་སྣང་གི་ཆོས་བདུན་ལྡན་གྱིས་འཁོད་ནས། རྒྱས་པ་ན་རང་རྒྱུད་བསྐུལ་མ་དང་། ཇི་ལྟར་ནམ་མཁའ་
མཉམ་པ་སོགས་ཡིད་འཁུལ་ངེས་སུ་འདོན་ཅིང་། མདོར་བསྡུ་ན། དལ་འབྱོར་དང་། མི་རྟག་པ། ལས་འབྲས། འཁོར་བའི་
ཉེས་དམིགས། བྱམས་སྙིང་རྗེ་བྱང་ཆུབ་ཀྱི་སེམས་ཏེ་འགྲོ་ཀུན་ཕ་མར་རྗེས་དྲན་དང་དབུ་མའི་ལྟ་བའི་བར་ཤར་སྒོམ་བྱས་ཏེ་
རང་སེམས་སྐྱེ་མེད་རྗེས་དྲན་སྔོན་དུ་བཏང་ནས། བླ་མ་རྗེས་དྲན་ནི། བླ་མ་རྣམས་སྤྱི་བོར་མཐོ་བརྩེགས་སུ་བཞུགས་པར་མོས་ལ།
རྒྱལ་བའི་མདུན་ན་རྒྱལ་སྲས་བཟང་པོ་སྐྱོང་། །རྒྱལ་བར་གནས་ཀྱང་མ་རྒྱལ་ལྟ་བུར་སྟོན། །རྒྱ་
བོད་བསྟན་པའི་སྒྲོན་མེ་ཨ་ཏི་ཤ། །མར་མེ་མཛད་པའི་ཞབས་ལ་ཕྱག་འཚལ་ལོ། །གང་གི་རང་བཞིན་
དམིགས་མེད་སྙིང་རྗེ་ཉིད། །མཁའ་ཁྱབ་འགྲོ་ལ་གང་འདུལ་སྐུར་སྣང་ཡང་། །བསམ་གྱིས་མི་ཁྱབ་
སྦས་པའི་བརྟུལ་ཞུགས་ཅན། །རྒྱལ་བའི་འབྱུང་གནས་ཞབས་ལ་ཕྱག་འཚལ་ལོ། །མཁྱེན་རབ་ཕ་
མཐའ་ཡས་པ་འཇམ་དཔལ་དབྱངས། །མི་ཡི་ཟོལ་གྱིས་རྒྱལ་བ་ཡབ་སྲས་ཀྱི། །རྣམ་ཐར་གཙང་མས་
ཐུགས་ཀྱི་བུམ་བཟང་གཏམས། །ལེགས་པའི་ཤེས་རབ་ཞབས་ལ་ཕྱག་འཚལ་ལོ། །ཡབ་སྲས་
གསུམ་གྱིས་དངོས་སུ་བྱིན་བརླབས་ཤིང་། །ལྷ་ཆོས་བདག་པོ་ལེགས་པའི་ཤེས་རབ་ཀྱིས། །སྙིང་གི་
ཐིག་ལེར་བསྐྱངས་པའི་སྲས་ཀྱི་མཆོག། །ཤེས་རབ་རྒྱལ་མཚན་ཞབས་ལ་ཕྱག་འཚལ་ལོ། །རྒྱལ་བ་རྒྱ་
- 59() -



=
།ཆཟཟ
-
-
- ---
----
--་
༄༅། །བཀའ་གདམས་ཐིག་ལེ་བཅུ་དྲུག་གི་གསལ་བྱེད་དངུལ་དཀར་མེ་ལོང་། །(ཡ）
མཚོ་ཉིད་དང་དབྱེར་མེད་ཀྱང་། །རྒྱལ་བའི་འབྱུང་གནས་སྐྱེས་རབས་ནོར་བུའི་ཕྲེང་། །རང་དོན་དྲི་
མས་མ་གོས་འཛིན་མཁས་པ། །གཞོན་ནུ་རྒྱལ་མཚན་ཞབས་ལ་ཕྱག་འཚལ་ལོ། །དེ་སྲས་རྒྱལ་བས་
ལུང་བསྟན་སྒྲོལ་མས་བྱིན། །ལྷ་ཆོས་གདུང་དང་དབུ་སྐྲ་ཕྱག་མཚན་བརྙེས། །ཀུན་གྱི་དམ་པར་གྱུར་
པའི་རྣལ་འབྱོར་པ། །རིན་ཆེན་རྒྱལ་མཚན་ཞབས་ལ་ཕྱག་འཚལ་ལོ། །དེ་ཡི་སྲས་པོ་རྒྱ་གར་གནས་
ཆེན་དུ། །སྔོན་དུས་ཇོ་བོས་ལེགས་བསྐྱངས་གདམས་པས་སྨིན། །སྡོམ་བརྩོན་དམ་པ་ལྷ་ཆོས་ཀུན་
འཛིན་པའི། །ཞང་སྟོན་དར་མ་རྒྱལ་མཚན་ལ་ཕྱག་འཚལ། །སྔོན་ཚེ་ཇོ་བོ་བོད་དུ་གདན་འདྲེན་ཕྱིར། །
སྐུ་ལུས་ཕངས་མེད་གཏོང་མཛད་ཡེ་ཤེས་འོད། །ནཱ་ལེན་ནས་འདིར་བྱོན་ལྷ་ཆོས་འཛིན། །བྱང་ཆུབ་
བཟང་པོའི་ཞབས་ལ་ཕྱག་འཚལ་ལོ། །དེ་སྲས་བློ་གྲོས་མཁའ་ལྟར་རབ་ཡངས་པའི། །ཆོས་ཚུལ་ཟབ་
མོ་ལེགས་པར་བསྩལ་ལོ་ཞེས། །དམ་བཅས་བཞིན་དུ་བསྟན་པའི་སྙིང་པོ་བཞེས། །ནམ་མཁའ་རིན་
ཆེན་ཞབས་ལ་ཕྱག་འཚལ་ལོ། །དེ་ཡི་སྲས་པོ་སྔོན་འབྲེལ་སྦྱངས་པ་ཅན། །སྤྱན་རས་གཟིགས་བཞིན་
སྦས་པའི་བརྟུལ་ཞུགས་སྐྱོང་། །འཇམ་དབྱངས་གཞོན་ནུའི་བློ་གྲོས་ལྟར་གསལ་བ། །ཟབ་དོན་རྫོགས་
པར་མཛད་ལ་ཕྱག་འཚལ་ལོ། །ཡོངས་འཛིན་བརྒྱུད་པའི་དགོངས་དོན་ཇི་བཞིན་དུ། །ཟབ་དོན་གླེགས་
བམ་རིན་ཆེན་ཐུགས་ལ་འཆང་། །ཀུན་ལ་ཆགས་མེད་ཆོས་འདི་སྟོན་པ་པོ། །བརྒྱུད་པའི་བླ་མ་རྣམས་
ལ་ཕྱག་འཚལ་ལོ། །འབྲོམ་ལས་ཆོས་འདི་དངོས་གསན་འབྲོམ་སྟོན་དངོས། །ངག་གི་དབང་ཕྱུག་བློ་
བཟང་རྒྱ་མཚོ་དང་། །སྙིང་གི་ཐིག་ལེའི་མཛོད་འཛིན་དགེ་ལེགས་མཚན། །དེ་སྲས་བྱམས་པའི་མཚན་
ཅན་ལ་ཕྱག་འཚལ། །དེ་ལྟར་གུས་པས་ཕྱག་འཚལ་བསྟོད་པའི་མཐུས། །ཚེ་རབས་ཀུན་ཏུ་ལྷ་ཆོས་
བདུན་ལྡན་གྱི། །རྣམ་ཐར་གཙང་མ་འཛིན་ཅིང་སྤེལ་མཁས་པའི། །སྐྱེས་རབས་ཤེལ་དཀར་ཕྲེང་བ་
འཛིན་པར་ཤོག །ཆོས་འདི་འཛིན་པའི་དམ་པ་ཞབས་བརྟན་ཅིང་། །ཡོན་མཆོད་ཀུན་གྱི་མཐུན་རྐྱེན་
བསྒྲུབ་པ་ལ། །ཇོ་བོའི་བཀའ་སྲུང་དགུ་བཅུ་རྩ་གཉིས་ཀྱིས། །གཡེལ་བ་མེད་པར་རྟག་ཏུ་གྲོགས་བྱེད་
ཤོག ༑ །
དེ་ནས་ཉེས་དམིགས་ལ་འཇིགས་པ་དང་ཡོན་ཏན་ལ་དད་པ། རང་འདྲའི་འགྲོ་བ་ལ་སྙིང་རྗེ་བས་སྤྱི་བོའི་བླ་མ་རྣམས་
ཀྱི་མཐའ་སྐོར་དུ་སྐྱབས་གནས་མ་ལུས་པ་བཞུགས་པ་ལ་དམིགས་ཏེ། བདག་དང་འགྲོ་བ་སེམས་ཅན་ཐམས་ཅད་
དུས་འདི་ནས་བཟུང་སྟེ། ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་རྐང་གཉིས་རྣམས་ཀྱི་མཆོག་
སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། །ཆོས་རྣམས་ཀྱི་མཆོག་ཞི་བ་འདོད་ཆགས་
-591-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དང་བྲལ་བའི་ཆོས་ལ་སྐྱབས་སུ་མཆིའོ། །ཚོགས་རྣམས་ཀྱི་མཆོག་འཕགས་པ་བྱང་ཆུབ་སེམས་དཔའ་
ཕྱིར་མི་ལྡོག་པའི་དགེ་འདུན་ཆེན་པོ་རྣམས་ལ་སྐྱབས་སུ་མཆིའོ། ། །
སེམས་བསྐྱེད་པ་ནི། བྱམས་སྙིང་རྗེའི་དམིགས་རྣམ་ཤུགས་དྲག་ཏུ་གསལ་བཏབ་ནས། ཕྱོགས་བཅུ་ན་བཞུགས་
པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་དང་
མཁའ་མཉམ་གྱི་སེམས་ཅན་མ་ལུས་པ་ཐམས་ཅད་ཀྱིས་སྐྱེ་བ་འདི་དང་སྐྱེ་བ་གཞན་དག་ཏུ་སྦྱིན་པའི་
རང་བཞིན་དང་ཚུལ་ཁྲིམས་ཀྱི་རང་བཞིན་དང་བསྒོམ་པའི་རང་བཞིན་གྱི་དགེ་བའི་རྩ་བ་ཅི་བགྱིས་པ་
དང་༑ བགྱིད་དུ་སྩལ་བ་དང་བགྱིས་པ་ལ་རྗེས་སུ་ཡི་རང་བའི་དགེ་བའི་རྩ་བ་དེས་ཇི་ལྟར་སྔོན་གྱི་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་དང༌། ས་ཆེན་པོ་ལ་
རབ་ཏུ་བཞུགས་པའི་བྱང་ཆུབ་སེམས་དཔའ་རྣམས་ཀྱིས་དང་པོ་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་ཐུགས་བསྐྱེད་པར་མཛད་པ་དེ་བཞིན་དུ་བདག་སོགས་སེམས་ཅན་ཐམས་ཅད་ཀྱིས་
ཀྱང་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཆེན་པོ་ལ་སེམས་བསྐྱེད་པར་བགྱིའོ། །སེམས་ཅན་མ་བསྒྲལ་བ་རྣམས་བསྒྲལ་
བར་བགྱིའོ། །མ་གྲོལ་བ་རྣམས་དགྲོལ་བར་བགྱིའོ། །དབུགས་མ་ཕྱུང་བ་རྣམས་དབུགས་དབྱུང་བར་
བགྱིའོ། །ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་འདའ་བར་བགྱིའོ། །ཞེས་
སེམས་བསྐྱེད་ནས། སྐྱབས་ཡུལ་རྣམས་བླ་མ་རྣམས་དང་། བླ་མ་རྣམས་ཀྱང་གོང་ནས་རིམ་གྱིས་ཐིམ་ནས་རྩ་བའི་བླ་མ་དང་།
དེ་ཡང་རང་ལ་ཐིམ་པར་བསམ་མོ། །
དེ་ནས། ཨོཾ་སྭ་བྷ་ཝ་ཤུདྡྷ་སརྦ་དྷརྨཱ་སྭ་བྷ་ཝ་ཤུདྡྷོཉཧཾ། སྣོད་བཅུད་ཐམས་ཅད་སྟོང་པ་ཉིད་དུ་གྱུར།
སྟོང་པའི་ངང་ལས། རང་གི་སེམས་ཉིད་ཐིག་ལེ་དཀར་པོ་གསལ་ལ་རྟོག་པ་མེད་པ་ཤེལ་གྱི་སྒོ་ངའམ།
འོད་ཀྱི་རྣམ་པ་ལྟར་ཧྲལ་ཧྲིལ་བ། བསྐྱེད་ན་སྤྲུལ་པ་བསྐྱེད་པར་ནུས་པ། གློད་ན་རང་བཞིན་གྱི་
དབྱིངས་སུ་ཡལ་ཏེ་འགྲོ་བ། དེ་རྒྱ་ཇེ་ཆེ། འཕང་ཇེ་མཐོ་ལ་སོང་བས་རང་ཉིད་ཐུགས་རྗེ་ཆེན་པོ་ངོ་བོ་
ཐུབ་པ་དང་དབྱེར་མེད་པའི་ལོངས་སྐུ་གཡས་ནོར་བུའི་འཕྲེང་བ་དང་། གཡོན་ཤེལ་གྱི་འཁར་བ་རྩེ་
མོར་སངས་རྒྱས་སྟོང་གིས་མཚན་པ་འཛིན་པ། ཞབས་གཉིས་མཉམ་པའི་སྟབས་ཀྱིས་བཞེངས་པའི་
ཐུགས་ཀའི་ཧཱུྃལས་འོད་འཕྲོས། སྣོད་བཅུད་ཀྱི་མ་དག་པ་སྦྱངས། ཨོཾ་ལས་རིན་པོ་ཆེའི་སྣོད་ཡངས་
ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་འོད་དུ་ཞུ་བ་ལས་བྱུང་བའི་མཆོད་ཡོན། ཞབས་བསིལ། མེ་ཏོག །
- 592 -



» ༄༅། །བཀའ་གདམས་ཐིག་ལེ་བཅུ་དྲུག་གི་གསལ་བྱེད་དངུལ་དཀར་མེ་ལོང་། །༼ལ༽
བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་ལ་སོགས་པ་རྣམས་དྭངས་ཤིང་ཐོགས་པ་
མེད་པ་དཔལ་ཀུན་ཏུ་བཟང་པོའི་རྣམ་པར་འཕྲུལ་པ་ལས་བྱུང་བའི་མཆོད་པའི་སྤྲིན་ཟད་མི་ཤེས་པ་
ནམ་མཁའ་དང་མཉམ་པར་གྱུར། ཨོཾ་སརྦ་ཏ་ཐཱ་ག་ཏ་ཨརྒྱུ་ནས་ཤཔྟ་ཨཱཿཧཱུྃ། ཞེས་བརྗོད།
གཉིས་པ་དངོས་གཞི་ནི། ཨོཾ་སྭ་བྷཱ་ཝ་ཤུདྡྷ་སརྦ་དྷརྨཱ་སྭ་བྷ་ཝ་ཤུདྡྷོཉཧཾ། སྣོད་བཅུད་ཀྱིས་བསྡུས་པའི་
བརྟན་གཡོའི་ཆོས་ཐམས་ཅད་སྟོང་པ་ཉིད་དུ་གྱུར། སྟོང་པའི་ངང་ལས་རང་གི་སེམས་ཀྱི་ཆ་ཤས་
ལས་གྲུབ་པའི་འཇའ་ཚོན་སྣ་ལྔའི་གུར་ཁྱིམ་གྱི་དབུས་སུ་པད་དཀར་འདབ་མ་སྟོང་ལྡན་གྱི་ལྟེ་བར་
གཞལ་ཡས་ཁང་གྲུ་བཞི་སྒོ་བཞི་འདོད་སྣམ་ཕ་གུ་དྲ་བ་དྲ་ཕྱེད་མདའ་ཡབ་པུ་ཤུ་རྟ་བབས་སོགས་
མཚན་ཉིད་ཐམས་ཅད་ཡོངས་སུ་རྫོགས་པ། ནང་གི་སྟེང་དང་ཤར་དཀར། ལྷོ་སེར། ནུབ་དམར།
བྱང་ལྗང་། འོག་སྔོན་པོར་གྱུར་པའི་ཁ་དོག་སོ་སོའི་རང་མདོག་ལྟར་འཆར་བ་ལ་རྣམ་པ་ཡི་གེའི་
གཟུགས་ཅན་གྱིས་བར་མཚམས་མེད་པར་ཁྱབ་པ། ཁ་དོག་དང་དབྱིབས་རྣམས་མ་འདྲེས་པར་སོ་
སོར་བཀྲ་བའི་སྟེང་གི་ཡི་གེ་ཐམས་ཅད་ཨོཾ། ཤར་མ། ལྷོ་ཎི། ནུབ་པད། བྱང་མེ། འོག་ཧཱུྃ་དུ་སྣང་བའི་
གཞལ་ཡས་ཁང་གི་དབུས་སུ་པཾ་དཀར་པོ་ལས་ནམ་མཁས་གར་ཁྱབ་ཏུ་ཁྱབ་པའི་པདྨ་དཀར་པོའི་
སྟེང་དུ་ཨ་དཀར་པོ་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་པད་མའི་ལྟེ་བ་དང་མཉམ་པ། དེའི་
སྟེང་དུ་ཧཱིཝདཀར་པོ་ཡོངས་སུ་གྱུར་པ་ལས་ཐིག་ལེ་དཀར་པོ་ནམ་མཁའ་ལྟར་མཐའ་དང་བྲལ་བའི་
རང་བཞིན་ཅན་ཡོངས་སུ་གྱུར་པ་ལས་བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་རྒྱ་
མཚོ་ནམ་མཁས་གར་ཁྱབ་ཏུ་སྐུས་ཁྱབ་པ་དབུ་བཅུ་གཅིག་ཕྱག་སྟོང་སྤྱན་སྟོང་དང་ལྡན་པ། རྩ་ཞལ་
དཀར་གཡས་དམར་གཡོན་ལྗང་། དེའི་སྟེང་གི་ཞལ་དབུས་ལྗང་གཡས་དཀར་གཡོན་དམར། དེའི་
སྟེང་གི་ཞལ་དབུས་དམར་གཡས་ལྗང་གཡོན་དཀར་བ། དེའི་སྟེང་ན་ཁྲོ་ཞལ་ནག་པོ་མཆེ་བ་གཙིགས་
པ༑ སྤྱན་གསུམ་པ། རལ་བ་དམར་སེར་གྱེན་དུ་བརྗེས་པ། དེའི་སྤྱི་བོར་ཞི་བའི་ཞལ་དམར་པོ་གཙུག་
ཏོར་ཅན། རྩ་བའི་ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་གཉིས་པ་ན་བགྲང་ཕྲེང་།
གསུམ་པ་ན་ཡི་དྭགས་ཀྱི་སྐོམ་པ་སེལ་བ། བཞི་པ་ན་འཁོར་ལོ། གཡོན་གྱི་གཉིས་པ་ན་པདྨ། གསུམ་
པ་ན་རིལ་བ་སྤྱི་བླུགས། བཞི་པ་ན་མདའ་གཞུ་འཛིན་པ། ཕྱག་ལྷག་མ་དགུ་བརྒྱ་དང་དགུ་བཅུ་རྩ་
གཉིས་པོ་ཐམས་ཅད་མཆོག་སྦྱིན་མཛད་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། བ་སྤུའི་བུ་ག་
རེ་རེ་ན་སངས་རྒྱས་ཀྱི་ཞིང་གྲངས་མེད་པ། དེ་རྣམས་ན་སངས་རྒྱས་བྱང་སེམས་མཐའ་ཀླས་པ་མཐོང་
པས་མཐའ་
- 593 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
བ༑ གནས་གསུམ་གྱི་ཡིག་འབྲུ་ལས་འོད་ཟེར་གྱི་ཚོགས་འཕྲོས་པས་སེམས་ཅན་གྱི་དོན་དཔག་ཏུ་
མེད་པ་མཛད་པ། དེའི་ཐུགས་ཀར་ཐིག་ལེ་གཉིས་པ་སྟོང་གསུམ་མི་མཇེད་ཀྱི་བཀོད་པ་སྔར་ལྟ་བུའི་
གཞལ་ཡས་ཁང་གི་ནང་དུ་པད་ཟླའི་སྟེང་ན་ཨོཾ་སེར་པོ་ལས་ཐུབ་པ་ཆེན་པོ་རྣམ་པར་སྣང་མཛད་
གངས་ཅན་མཚོ་སྤྲུལ་སྐུའི་ཆ་བྱད་ཅན། གཡས་སྐྱབས་སྦྱིན་གྱི་ཕྱག་རྒྱ་དང་གཡོན་མཉམ་གཞག་མཛད་
པ༑ གཡས་གཡོན་དུ་མཆོག་ཟུང་བཞེངས་ཏེ་བཞུགས་པ། བདེན་པ་བཞིའི་ཆོས་སྟོན་ཅིང་གནས་དུ་
མར་སྤྲུལ་པ་བཀྱེ་ནས་དོན་མཛད་པ། སངས་རྒྱས་དང་བྱང་ཆུབ་སེམས་དཔའ་དང༌། འཕགས་པ་
ཉན་རང་དུ་མས་ཕོ་བྲང་དེའི་མཐའི་ངོས་ཁེངས་ཤིང་། དེ་ཐམས་ཅད་ཀྱི་གནས་གསུམ་གྱི་ཡིག་འབྲུ་
ལས་འོད་ཟེར་འཕྲོས་པས་འགྲོ་དྲུག་ཐམས་ཅད་ཀྱི་སྒྲིབ་གཉིས་བག་ཆགས་དང་བཅས་པ་སྦྱོང་བར་
མཛད་པ། དེའི་ཐུགས་ཀར་ཐིག་ལེ་གསུམ་པ་ཁ་བ་ཅན་གྱི་ཐིག་ལེ་གཞལ་ཡས་ཁང་གི་ནང་དུ་པད་ཟླའི་
གདན་ལ་ཧཱུྃཡོངས་སུ་གྱུར་པ་ལས་སྤྱན་རས་གཟིགས་རྒྱལ་བ་རྒྱ་མཚོ་ཞལ་བཅུ་གཅིག །ཕྱག་སྟོང་
སྤྱན་སྟོང་པ། བཀོད་པ་བསམ་གྱིས་མི་ཁྱབ་པ་ཇི་ལྟ་བ་བཞིན་དུ་བཞུགས་པ། དེའི་ཐུགས་ཀར་ཐིག་
ལེ་བཞི་པ་ཡང་སྒོས་དབུ་རུ་བྱང་ཕྱོགས་ཀྱི་ཐིག་ལེ་གཞལ་ཡས་ཁང་གི་ནང་དུ་པད་ཟླའི་སྟེང་དུ་
ཧྲིལས་འབྲོམ་ཤེལ་གྱི་ཁྱེའུ་དཀར་པོ་ཞི་ཞིང་འཛུམ་པ། དབུ་སྐུ་མཐིང་ག་དཔུང་པའི་ཐད་དུ་སླེབས་
པ༔ ཕྱག་གཡས་ཤེལ་དཀར་གྱི་ཕྲེང་བ་དང་། གཡོན་ཤེལ་གྱི་འཁར་བ་རྩེ་མོར་པདྨ་དཀར་པོ་འདབ་
མ་སྟོང་དང་ལྡན་པའི་ལྟེ་བར་ཟླ་གདན་ལ་ཡུམ་ཆེན་མོ། གཡས་སུ་བླ་མ་མར་མེ་མཛད། གཡོན་དུ་
རྒྱལ་བ་ཤཱཀྱ་ཐུབ་པ། འདབ་མ་སྟོང་ལ་སངས་རྒྱས་སྟོང་བཞུགས་པས་མཚན་པ་འཛིན་པ། ཞབས་
གཉིས་མཉམ་པའི་སྟབས་ཀྱིས་བཞེངས་པ། དེའི་ཐུགས་ཀར་ཐིག་ལེ་ལྔ་པ་གཞལ་ཡས་ཁང་གི་ནང་
དུ་པད་ཟླའི་སྟེང་ན་ཨ་སེར་པོ་ལས་ཡུམ་ཤེར་ཕྱིན་མ་སྐུ་མདོག་སེར་མོ་ཞལ་གཅིག་ཕྱག་བཞི་མ།
གཡས་དང་པོས་ཐུགས་ཀར་སྐྱབས་སྦྱིན་གྱི་ཕྱག་རྒྱ་དང་གཡོན་དང་པོས་མཉམ་གཞག་མཛད་པ།
གཡས་འོག་མས་རྡོ་རྗེ་དང་གཡོན་འོག་མས་གླེགས་བམ་འཛིན་པ། ཕྱོགས་བཅུའི་རྒྱལ་བ་སྲས་བཅས་
ཀྱིས་བསྐོར་བ། ཞལ་ནས་ཤེར་ཕྱིན་གྱི་སྒྲ་འུར་འུར་བ་གསུང་ཞིང་སྤྲོས་བྲལ་དུ་ངེས་པ་ལྷང་ལྷང་
བསྐྱེད་པར་མཛད་པ། དེའི་ཐུགས་ཀར་ཐིག་ལེ་དྲུག་པ་གཞལ་ཡས་ཁང་གི་ནང་དུ་པད་ཟླའི་སྟེང་དུ་ཨཾ་
སེར་པོ་ལས་ཐུབ་པ་བདུད་འདུལ་སྤྲུལ་སྐུའི་ཆ་ལུགས་ཅན། གཡས་ས་གནོན་དང་གཡོན་མཉམ་
གཞག་མཛད་པ། འཁོར་ས་བཅུའི་བྱང་ཆུབ་སེམས་དཔའ་འབའ་ཞིག་གིས་བསྐོར་བ། དེའི་ཐུགས་
594-



༄༅། །བཀའ་གདམས་ཐིག་ལེ་བཅུ་དྲུག་གི་གསལ་བྱེད་དངུལ་དཀར་མེ་ལོང༌། །༼ལ༽
ཀར་ཐིག་ལེ་བདུན་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧྲིདཀར་པོ་ལས་སྤྱན་རས་གཟིགས་
ཞལ་གཅིག་ཕྱག་བཞི་པ། དང་པོ་གཉིས་ཐུགས་ཀར་ཐལ་མོ་སྦྱར་བ། ལྷག་མ་གཉིས་ཤེལ་ཕྲེང་དང་
པད་དཀར་འཛིན་པ། ཞབས་སྐྱིལ་ཀྲུང་གིས་བཞུགས་པ། འཁོར་བྱང་ཆུབ་སེམས་དཔའི་ཚོགས་ཀྱིས་
བསྐོར་བ། དེའི་ཐུགས་ཀར་ཐིག་ལེ་བརྒྱད་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུྃ་ལྗང་གུ་
ལས་སྒྲོལ་མ་ལྗང་གུ་ཞལ་གཅིག་ཕྱག་གཉིས་མ། གཡས་མཆོག་སྦྱིན་གྱི་ཕྱག་རྒྱ་དང་། གཡོན་ཨུཏྤ་ལ་
མཐེབ་སྲིན་གྱིས་ཐུགས་ཀར་འཛིན་པ། འཁོར་ཞི་བའི་ལྷ་མོ་དཔག་ཏུ་མེད་པས་བསྐོར་བ། དེའི་
ཐུགས་ཀར་ཐིག་ལེ་དགུ་པ་གཞལ་ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་ལྗང་ནག་ལས་སྒྲོལ་མ་དྲག་
མོ་ལྗང་ནག་ཞལ་གཅིག་ཕྱག་བཞི་མ། དང་པོ་གཉིས་གྲི་ཐོད། འོག་མ་གཉིས་ཌ་མ་རུ་དང་ཁ་ཊཾ་ག་
འཛིན་པ། མི་ལྤགས་ཀྱི་གཡང་གཞི་དང་སྟག་ལྤགས་ཀྱི་ཤམ་ཐབས་དང་རུས་པའི་རྒྱན་དྲུག་གསོལ་
ཞིང་གཡོན་བརྐྱང་གིས་བཞུགས་པ། འཁོར་དུ་ལྷ་མོ་དྲག་མོའི་ཚོགས་དཔག་ཏུ་མེད་པས་བསྐོར་བ་
ཐམས་ཅད་ཀྱང་ཧཱུཾ་དང་ཕཊ་ཀྱི་སྒྲ་སྒྲོག་པ། གོར་སྟབས་ཀྱིས་ས་གཡོ་ཞིང་བསྐྱོད་པ། དེའི་ཐུགས་ཀར་
ཐིག་ལེ་བཅུ་པ་གཞལ་ཡས་ཁང་གི་ནང་དུ་པད་ཉིའི་སྟེང་ན་ཧཱུྃ་མཐིང་ནག་ལས་མི་གཡོ་བ་སྔོན་པོ་ཞལ་
གཅིག་ཕྱག་གཉིས་པ། ཁྲོ་ཞིང་གཏུམ་པ། གཡས་རལ་གྲི་དང་གཡོན་ཞགས་པ་འཛིན་པ། སྦྲུལ་དང་
རིན་པོ་ཆེས་བརྒྱན་ཅིང་གླང་ལྤགས་དང་སྟག་ཤམ་གསོལ་བ། གཡས་བརྐྱང་གིས་ཚོགས་ཀྱི་བདག་
པོའི་གདན་ལ་མེ་དཔུང་གི་དབུས་ན་ཁྲོ་བོའི་ཚོགས་ཀྱིས་བསྐོར་ཏེ་བཞུགས་པ། དེའི་ཐུགས་ཀར་ཐིག་
ལེ་བཅུ་གཅིག་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱུྃ་དཀར་པོ་ལས་མགོན་པོ་ཨ་ཏི་ཤ་
ལོངས་སྤྱོད་རྫོགས་སྐུའི་ཆ་ལུགས་ཅན། རྡོ་རྗེ་དང་དྲིལ་བུ་འཛིན་པ། སྐྱིལ་ཀྲུང་གིས་བཞུགས་པ།
དེའི་མདུན་དུ་ཐུབ་པ་ལོངས་སྐུའི་ཆ་ལུགས་ཅན། གཡས་སུ་སྤྱན་རས་གཟིགས། གཡོན་དུ་སྒྲོལ་མ།
རྒྱབ་ཏུ་མི་གཡོ་བ། ཤར་ལྷོར་ཇོ་བོ་པཎྜི་ཏའི་ཆ་བྱད་ཅན། ལྷོ་ནུབ་ཏུ་འབྲོམ་དགེ་བསྙེན་གྱི་ཆ་བྱད་
ཅན༑ ནུབ་བྱང་དུ་རྔོག་དང་བྱང་ཤར་དུ་ཁུ་སྟོན་གཉིས་བོད་སྟོན་རབ་བྱུང་གི་ཆ་བྱད་ཅན། སྟེང་གི་ཆ་
ལ་བརྒྱུད་པ་གསུམ་གྱི་བླ་མའི་ཚོགས་རྣམས་བཞུགས་པ། དེའི་ཐུགས་ཀར་ཐིག་ལེ་བཅུ་གཉིས་པ་
གཞལ་ཡས་ཁང་གི་ནང་དུ་པད་ཟླའི་སྟེང་ན་ཧཱིདཀར་པོ་ལས་འབྲོམ་ཆོས་ཀྱི་རྒྱལ་པོ་ལོངས་སྐུའི་རྣམ་
པ་ཅན་གར་ཆས་སུ་བཞུགས་པ། སྐུ་ཤེལ་ལྟར་དྭངས་ཤིང་གསལ་བའི་ངོས་ལ་དཀོན་མཆོག་གསུམ་
གྱི་གཟུགས་བརྙན་ཇི་ལྟ་བ་བཞིན་དུ་འཆར་བ། དགུང་ལོ་བཅུ་དྲུག་ལོན་པའི་ན་ཚོད་ཅན། གཡས་
སc.
- 595 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
པད་དཀར་དང་གཡོན་དྲིལ་བུ་འཛིན་པ། ཞབས་སྐྱིལ་ཀྲུང་གིས་བཞུགས་པའི་མདུན་དུ་ཕྱི་ལྟར་ན་
རང་དང་ཆ་ལུགས་མཚུངས་པའི་ཁྱེའུ་དཀར་པོ་བཞི། གཡས་སུ་སེར་པོ་བཞི། གཡོན་དུ་ལྗང་གུ་བཞི།
རྒྱབ་ཏུ་དམར་པོ་བཞི། ནང་ལྟར་ན་སྐུ་མཆེད་གསུམ་སོགས། གསང་བ་ལྟར་ན་རིགས་ལྔའི་ངོ་བོ་སྟེང་
གི་ཆ་ལ་བརྒྱུད་པ་གསུམ་གྱི་བླ་མ་རྣམས་དང་། གསང་བ་ཡེ་ཤེས་སོགས་མཁའ་འགྲོའི་ཚོགས་དུ་མ་
རྣམས་ཨུ་རྒྱན་གྱི་ཡུལ་དུ་མཛད་པ་མཛད་པ་ཇི་ལྟ་བ་བཞིན་གར་སྟབས་སྣ་ཚོགས་སུ་བསྒྱུར་བ། དེའི་
ཐུགས་ཀར་ཐིག་ལེ་བཅུ་གསུམ་པ་གཞལ་ཡས་ཁང་གི་ནང་དུ་པད་ཟླའི་སྟེང་ན་མེ་སེར་པོ་ལས་རྒྱལ་
བ་བྱམས་པ་དགེ་སློང་སྣམ་སྦྱར་ཆོས་གོས་གྱོན་པ། མཚན་དཔེ་དང་ལྡན་པ། ཆོས་འཆད་ཀྱི་ཕྱག་རྒྱ་
མཛད་པ། གཡས་གཡོན་ན་ནམ་མཁའ་དྲི་མ་མེད་པ་དང་བཙུན་པ་སྤྱན་རས་གཟིགས་གཉིས་དགེ་
སློང་གི་ཆ་བྱད་ཅན་བཞེངས་ཏེ་བཞུགས་པ། སྟེང་གི་ཆ་ལ་འཕགས་པ་ཐོགས་མེད་སོགས་རྒྱ་ཆེན་སྤྱོད་
བརྒྱུད་ཀྱི་བླ་མའི་ཚོགས་རྣམས་བཞུགས་པ། ཞལ་ནས་ཤེར་ཕྱིན་གྱི་བཀའ་ཟབ་མོ་རྣམས་སྒྲོག་ཅིང་།
དེའི་དོན་ལ་གཡེལ་བ་མེད་བཞིན་དུ་ལྷའི་གནས་ལ་སོགས་པར་སྤྲུལ་པ་དཔག་ཏུ་མེད་པ་འགྱེད་ཅིང་
གདུལ་བྱ་རྣམས་ས་ལམ་ཕྱིན་ཅི་མ་ལོག་པ་ལ་འགོད་པར་མཛད་པ། དེའི་ཐུགས་ཀར་ཐིག་ལེ་བཅུ་
བཞི་པ་གཞལ་ཡས་ཁང་གི་ནང་དུ་པད་ཟླའི་གདན་ལ་དྷིཡིག་གསེར་བཙོ་མ་ལྟ་བུ་ལས་མགོན་པོ་ཀླུ་
སྒྲུབ་སེར་པོ་རབ་བྱུང་སྤྲུལ་སྐུའི་ཆ་ལུགས་གཙུག་ཏོར་ཅན། སྦྲུལ་མགོ་བདུན་གྱི་གདེངས་ཀས་མཛེས་
པ༑ ཕྱག་གཉིས་ཆོས་འཁོར་གྱི་ཕྱག་རྒྱ་ཅན། ཞབས་སྐྱིལ་ཀྲུང་གིས་བཞུགས་པ། གཡས་གཡོན་དུ་
ཇོ་བོ་དང་སྤྱན་རས་གཟིགས་གཉིས་རབ་བྱུང་གི་རྣམ་པ་ཅན། སྟེང་གི་ཆ་ལ་འཇམ་དཔལ་དབྱངས་
དང༑ ཟླ་བ་གྲགས་པ་ལ་སོགས་པ་ཟབ་མོ་ལྟ་བརྒྱུད་ཀྱི་བླ་མའི་ཚོགས་རྣམས་སྤྲུལ་པ་དུ་མ་འགྱེད་
ཅིང༔ སླར་ཡང་མི་རྟོག་པའི་དབྱིངས་སུ་ཡལ་ཞིང་། རང་རང་གི་སྐུའི་རྣམ་པར་ལམ་ལམ་འཆར་བས་
བརྗོད་པ་དང་བཅས་པ་དང༌། བརྗོད་པ་མེད་པའི་ཆོས་སྣ་ཚོགས་སྟོན་པ། དེའི་ཐུགས་ཀར་ཐིག་ལེ་
བཅོ་ལྔ་པ་གཞལ་ཡས་ཁང་གི་ནང་དུ་སེང་གེས་བཏེགས་པའི་རིན་པོ་ཆེའི་ཁྲིའི་སྟེང་དུ་པདྨ་ཉི་མ་ཟླ་བའི་
གདན་ལ་ཧཱུཾ་མཐིང་ནག་ལས་རྒྱལ་བ་རྡོ་རྗེ་འཆང་ལོངས་སྤྱོད་རྫོགས་སྐུའི་ཆ་ལུགས་ཅན་སྐུ་མདོག་
སྔོན་པོ། རྡོ་རྗེ་དང་དྲིལ་བུ་ཐུགས་ཀར་བསྣོལ་ཏེ་འཛིན་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ།
གཡས་གཡོན་དུ་མཆོག་ཟུང་ལོངས་སྐུའི་ཆ་ལུགས་ཅན་གྱིས་བཞེངས་པ། སྟེང་གི་ཆ་ལ་ཉམས་ལེན་
བྱིན་རླབས་བརྒྱུད་པ་ཏི་ལོ་ནཱ་རོ་སོགས་དང་། ཡང་སྒོས་ནོར་བུའི་ཕྲེང་བའི་བརྒྱུད་པ་རྣམས་ཀྱིས་
- 596 -



- :
-- -- -
-
-
（$) ༄༅། །བཀའ་གདམས་ཐིག་ལེ་བཅུ་དྲུག་གི་གསལ་བྱེད་དངུལ་དཀར་མེ་ལོང༌། །༼༢༽
བསྐོར་ནས་བཞུགས་པ། དེའི་ཐུགས་ཀར་ཐིག་ལེ་བཅུ་དྲུག་པ་སྔར་ལྟ་བུའི་གཞལ་ཡས་ཁང་མཛེས་
ཤིང་ཡིད་དུ་འོང་བ་སྟོབས་དང་མི་འཇིགས་པ་སོགས་ཀྱི་རང་བཞིན་ཅན་གྱི་དབུས་སུ་པད་ཟླའི་གདན་
ལ་ཧཱུྃ་ཡིག་སེར་པོ་ཡོངས་སུ་གྱུར་པ་ལས་བདག་ཉིད་སངས་རྒྱས་ཆོས་ཀྱི་སྐུ་ཟག་པ་མེད་པའི་ཡེ་ཤེས་
ཅན༑ རྣམ་པ་ལོངས་སྤྱོད་རྫོགས་པའི་སྐུ་སྐྱིལ་ཀྲུང་དང་མཉམ་གཞག་གིས་བཞུགས་པ་སེར་པོ། ཆོས་
ཀྱི་དབྱིངས་ལས་མི་གཡོ་བཞིན་དུ་སྐུ་གསུང་ཐུགས་ཀྱི་མཛད་པ་མཐའ་དག་རྩོལ་མེད་ལྷུན་གྲུབ་ཏུ་
འབྱུང་བའི་ངང་ནས། སྤྲུལ་སྐུ་དུ་མ་སྤྲུལ་ནས་གཞལ་ཡས་ཁང་དེར་གནས་པ་རང་ཉིད་གཙོ་བོའི་སྙིང་
གི་དཀྱིལ་དུ་བྱང་ཆུབ་ཀྱི་ཐིག་ལེ་དྭངས་ཤིང་གསལ་བ་ཡུངས་འབྲུ་ཙམ་པ། དེ་རྒྱ་ཇེ་ཆེར་སོང་ནས་
ནོར་བུ་རིན་པོ་ཆེའི་སྣོད་རྒྱ་ཆེ་ཞིང་དཔངས་མཐོ་བ་དྭངས་ཤིང་འོད་འཚེར་བ། དེའི་ནང་དུ་རང་གི་
སེམས་ཐིག་ལེ་སེར་པོ་སྲན་མ་ཙམ་དྭངས་ཤིང་འོད་འཚེར་བ་མེར་མེར་གཡོ་ཞིང་འཇུ་བ་ལྟ་བུ་དེ་རྒྱ་ཇེ་
ཆེར་སོང་བས་ཐིག་ལེའི་རྒྱ་མཚོ་གསེར་བཙོ་མའི་མདོག་ལྟར་དྭངས་ཤིང་ཁོད་སྙོམས་པ་གཞི་བརྟན་
པ༑ རྒྱ་ཆེ་བ། ཁྱབ་ཆེ་བ། གཟུགས་བརྙན་ཐམས་ཅད་འཆར་བའོ། །དེ་ནས་དེ་ལ་སེམས་རྩེ་གཅིག་ཏུ་བཟུང་
ནས་གནས་པ་སྐྱོང་བ་དང་། གླེགས་བམ་ནས་འབྱུང་བ་ལྟར་སྤྲོ་བསྡུའི་དམིགས་པ་སྐྱོང་བ་ནི་གཙོ་བོ་ཡིན་ནོ། །དེ་ནི་རྗེས་དྲན་
ལྔ་ལས་རང་ལུས་ལྷ་སྐུར་རྗེས་སུ་དྲན་པའོ། །
ལྷ་ཚོགས་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱཿདམར་པོ། ཐུགས་ཀར་ཧཱུཾ་སྔོན་པོ།
ཐུགས་ཀའི་ཧཱུྃ་ལས་འོད་ཟེར་འཕྲོས་པས་དག་པ་རབ་འབྱམས་ཀྱི་ཞིང་ཁམས་ནས་བསྒོམས་པ་དང་
འདྲ་བའི་ཡེ་ཤེས་པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་སྤྱན་དྲངས།
ཛཧཱུྃ་བཾ་ཧོ༔ གཉིས་སུ་མེད་པར་གྱུར། པདྨ་ཀ་མ་ལ་ཡེ་སྟེ། སླར་ཡང་ཐུགས་ཀའི་ཧཱུཾ་ལས་འོད་ཟེར་
འཕྲོས་པས་དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་བདག་ལ་མངོན་པར་དབང་བསྐུར་དུ་
གསོལ་ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་
བསྐུར། ལུས་གང་། དྲི་མ་དག །ཆུ་ལྷག་མ་སྤྱི་གཙུག་ཏུ་འཁྱིལ་བ་ལས་རང་རང་གི་ས་བོན་གྱིས་དབུ་
བརྒྱན་པར་གྱུར། ཕྱག་དང་ཕྱག་ཡུལ་གཉིས་སྟོང་པའི། །རྣམ་དག་སྐུ་ལ་ཡེ་ཕྱག་འཚལ། །སྐྱེ་གནས་
འཇིག་པས་མ་གོས་པའི། །དྲི་མེད་མཆོད་ཚོགས་འབུལ་ལོ་ལྷ། །སྒོ་གསུམ་སྐྱེ་གནས་འཇིག་བྲལ་བའི། །
ཉེས་པའི་གཡང་ས་མཐོལ་ལོ་བཤགས། །སྟོང་ཡང་སྣ་ཚོགས་སྐུར་སྟོན་པའི། །གྲངས་མེད་འདྲེན་ལ་
རྗེས་ཡི་རང་། །སྨོན་དང་མཚན་མས་སྟོང་པ་ཡི། །འཁོར་ལོ་དབྱིངས་སུ་བསྐོར་དུ་གསོལ། །སྐྱེ་བས་
- 597 -



-
-
-
-
-
-
-
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
སྟོང་པའི་ཆོས་སྐུ་ཁྱེད། །ལྷུན་གྲུབ་གནས་པའི་རང་བཞིན་ལས། །གང་དུའང་འདའ་བར་མ་མཛད་
ཅིག །དགེ་བ་འདི་ཡིས་འཁོར་བ་རྣམས། །འདི་འདྲར་རྟོགས་ཏེ་འདི་འདྲ་བའི། །གཞལ་ཡས་ཁང་དུ་
འདྲོངས་གྱུར་ཏེ། །གསང་སྔགས་འདི་བཞིན་སྤྱོད་པར་བསྔོ། །གནས་སྐབས་ཀྲྀ་ཡའི་ལྷ་ལྔ་བཞིན། །
པད་དཀར་སྟོང་ལྡན་ལྟེ་བ་ལ། །ཟླ་བ་ཞུན་མའི་གདན་སྟེང་དུ། །ཕྱི་ནང་གསང་བ་དེ་ཉིད་ཀྱི། །བསྐྱེད་
རྫོགས་མཆོག་ཏུ་བསྔགས་པར་ཤོག །གློ་བུར་འདི་ཡང་ཆོས་དབྱིངས་ལས། །ཐ་དད་ཅི་ཡང་ཡོད་མ་
མཆིས། །ཐ་དད་མེད་པར་ཕུན་ཚོགས་པའི། །བཀྲ་ཤིས་ཕུན་སུམ་ཚོགས་པར་ཤོག །གཙང་མ་
རིགས་ཀྱི་བཀྲ་ཤིས་ཤོག །ཐོག་མཐའ་བར་གསུམ་གཙང་མ་ལས། །གཡོས་པ་མེད་པའི་བཀྲ་ཤིས་
ཤོག ༑ཅེས་ཡན་ལག་བདུན་པ་དང་། མཆོད་པ་རྣམས་རྒྱས་པར་བྱེད་ན་རྒྱུད་སྡེ་གཞན་ནས་འབྱུང་བ་ལྟར་བྱ་བའམ། རྒྱུན་
ཁྱེར་མདོར་བསྡུ་ན་འདི་ལྟར། ཡིད་བཞིན་འོ་མཚོ་འཁྱིལ་བ་ལ་འགྲན་པའི། །མཆོད་ཡོན་ཞབས་བསིལ་
གངྒའི་རྒྱུན་བཞིན་འབབ། །ཆུ་སྐྱེས་ཡལ་འདབ་ཟེའུ་འབྲུ་གཡུར་དུ་ཟ། །བདུག་སྤོས་དབྱར་སྐྱེས་སྤྲིན་
བཞིན་ལང་ལོང་གཡོ། །སྣང་གསལ་སྒྲོན་མེ་ཉི་ཟླའི་འོད་བཞིན་གསལ། །དྲི་བཟང་ངད་ལྡན་རྦ་རླབས་
ཕྱོགས་བཅུར་འཁྲུག །བཤོས་བཟང་འཆི་མེད་བདུད་རྩིའི་དཔལ་ལ་འཁུ། །གྲངས་མེད་རོལ་མོ་རྣ་
བའི་གསོས་སུ་འཇེབས། །ཕུལ་བྱུང་ཀུན་ཏུ་བཟང་པོའི་མཆོད་པའི་སྤྲིན། །དངོས་བཤམས་ཡིད་ཀྱིས་
རྣམ་པར་རབ་སྤྲུལ་ནས། །བླ་མ་ཡི་དམ་ཆོས་སྐྱོང་སྲུང་མ་ལ། །གུས་པས་འབུལ་ལོ་བཞེས་ནས་
དངོས་གྲུབ་སྩོལ། །ཨོཾ་སརྦ་ཏ་ཐཱ་ག་ཏ་ཨནྡྷཾ་ནས་ཤཔྟའི་བར་བརྗོད། ཡིད་འཕྲོག་གཟུགས་བསྒྱུར་སྙན་
པའི་རོལ་མོ་སྒྲོག །དྲི་ཞིམ་ངད་འཐུལ་རོ་མཆོག་ཕྱུར་བུར་སྤུངས། །འཇམ་མཉེན་རེག་བྱའི་ཚོགས་
ཀུན་འབུལ་བྱེད་ན། །ཉེ་བར་བཞེས་ལ་དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་རཱུ་པ་ནས་
སྤཆའི་བར། རྩིབས་སྟོང་འཁོར་ལོ་རིན་ཆེན་དབང་གི་རྒྱལ། །ཡིད་འོང་བཙུན་མོ་ཁྱིམ་བདག་རིན་པོ་
ཆེ༑ ༑གཉིས་འཐུང་དབང་པོ་ཅང་ཤེས་རྟ་མཆོག་དཔལ། །བདུད་སྡེའི་གཡུལ་ལས་རྒྱལ་བའི་དམག་
དཔོན་སོགས། །རྒྱལ་སྲིད་བདུན་དང་བཀྲ་ཤིས་རྟགས་བརྒྱད་རྫ་ས། །ཡིད་འཕྲོག་ཕྱི་ནང་གསང་བའི་
མཆོད་པའི་ཚོགས། །བསླུ་མེད་མཆོག་གསུམ་དམ་པའི་ཚོགས་ལ་འབུལ། །མཆོག་དང་ཐུན་མོང་
དངོས་གྲུབ་སྩལ་དུ་གསོལ། །ཨོཾ་སརྦ་ཏ་ཐཱ་ག་ཏ་སབྟ་རཏྣ་ཨཊྚ་མངྒ་ལ་པྲ་ཏིཙྪ་སྭཱཧཱ། །
དེ་ནས་བསྟོད་པ་ནི། མ་དག་ཞིང་གི་འཇིག་རྟེན་ཇི་སྙེད་པ། །དག་པ་རབ་འབྱམས་ལྷ་ཡི་གཞལ་
ཡས་སུ། །མངོན་པར་ལེགས་བསྒྱུར་བཅོམ་ལྡན་ཐུབ་པ་ཆེ། །རྗེ་བཙུན་ཕྱག་ན་པདྨའི་ཚོགས་ལ་
- 598 -



ཀ
（ ༄༅། །བཀའ་གདམས་ཐིག་ལེ་བཅུ་དྲུག་གི་གསལ་བྱེད་དངུལ་དཀར་མེ་ལོང་། །༼པ༽ -
བསྟོད། །སྡེ་སྣོད་གསུམ་གྱི་ཡུམ་ཆེན་ཤེར་ཕྱིན་མ། །སངས་རྒྱས་ཞི་དང་ཁྲོ་བོ་མཁའ་འགྲོའི་ཚོགས། །
ཀུན་འདུས་བཀའ་གདམས་ལྷག་པའི་ལྷ་མཆོག་བཞི། །སྐྱབས་མཆོག་ཡི་དམ་ཆོས་སྐྱོང་རྣམས་ལ་བསྟོད།།
རྒྱ་ཆེན་སྤྱོད་དང་ཟབ་མོ་ལྟ་བའི་ལམ། །ཉམས་ལེན་སྙན་བརྒྱུད་གདམས་པ་མཆོག་གི་གཏེར། །རྒྱུན་
ཆད་མེད་པར་འཛིན་ཅིང་སྤེལ་མཁས་པ། །ལྷ་ཆོས་བདུན་ལྡན་བརྒྱུད་པ་རྣམས་ལ་བསྟོད། །གདོད་
ནས་རྣམ་དག་སྣང་སྟོང་དག་པའི་གཤིས། །བཞིན་ལག་མཚན་དཔེའི་འཇའ་ཚོན་རྣམ་བཀྲ་བ། །འགྱུར་
མེད་ཆོས་སྐུ་གསལ་སྟོང་རླུང་སེམས་ཟུང་། །ཆེས་ཕྲ་ཐིག་ལེའི་རྣམ་པར་ཤར་ལ་བསྟོད། །ལྷ་ཆོས་
བདུན་གྱི་ཉིང་ཁུ་ཐིག་ལེའི་ཆོས། །ཉམས་སུ་བསྟར་བས་ཚེ་འདིར་ཟུང་འཇུག་སྐུ། །མངོན་དུ་བྱས་ཏེ་
དོན་གཉིས་མ་ལུས་པ། །འབད་མེད་ལྷུན་གྱིས་གྲུབ་པར་བྱིན་གྱིས་རློབས། །ཞེས་བསྟོད་ལ། ཐིག་ལེ་
བཅུ་དྲུག་པོའི་ལྷ་ཚོགས་ཐམས་ཅད་ཀྱི་ཞལ་ནས་སྔགས་ཀྱི་སྒྲ་འབྲུག་གི་སྒྲ་ལྟར་སྒྲོག་ཅིང་། སྐུ་གསུང་
ཐུགས་ལས་འོད་ཟེར་གྲངས་མེད་པ་འཕྲོས་པས་འཕགས་པའི་ཚོགས་རྣམས་མཆོད། བདག་གཞན་
སེམས་ཅན་ཐམས་ཅད་ཀྱི་སྡིག་སྒྲིབ་ཉེས་ལྟུང་གི་ཚོགས་རྣམས་བྱང་ཞིང་དག །མཆོག་ཐུན་མོང་གི་
དངོས་གྲུབ་མ་ལུས་པ་སྩོལ་བར་གྱུར། ཞེས་བརྗོད་ལ་མ་ཎི་རྐྱང་པའམ། ཡང་ན་ཐིག་ལེ་དང་པོ་ལ་མ་ཎི། གཉིས་པ་
ལ༑ ཨོཾ་མུ་ནེ་མུ་ནེ་མཧཱ་མུ་ནེ་ཡེ་སྭཱཧཱ། གསུམ་པ་བཞི་པ་ལ་ཡིག་དྲུག །ལྔ་པ་ལ། ཏདྱ་ཐཱ། ཨོཾ་ག་ཏེ་ག་ཏེ་པཱ་ར་
ག་ཏེ་པཱ་ར་སཾ་ག་ཏེ་བོ་དྷི་ཡེ་སྭཱཧཱ། དྲུག་པ་ལ་མུ་ནི། བདུན་པ་ལ་ཡིག་དྲུག །བརྒྱད་པ་ལ། ༀ་ཏཱ་རེ་ཏུཏྟཱ་རེ་ཏུ་རེ་
སྭཱཧཱ། དགུ་པ་ལ་སྭཱཧཱའི་ཚབ་ཏུ་ཧཱུྃ་ཕཊ་སྦྱར། བཅུ་པ་ལ། ༀ་ཙཎྜ་མཧཱ་རོ་ཥ་ཎ་ཧཱུྃ་ཕཊ། བཅུ་གཅིག་པ་ལ། ཨོ་མཧཱ་
གུ་རུ་དཱི་པཾ་ཀ་ར་ཨ་ཏི་ཤ་སྭཱཧཱ། བཅུ་གཉིས་པ་ལ་ཡིག་དྲུག །བཅུ་གསུམ་པ་ལ། ཨོ་མེ་ཏྲི་ཡེ་སྭཱཧཱ། བཅུ་བཞི་པ་ལ།
ཨོཾ་ཝཱ་གི་ཤྭ་རི་མཾ། བཅོ་ལྔ་པ་ལ། ཨོཾ་བཛྲ་ཙྪིཀ་ཧཱུྃ། བཅུ་དྲུག་པ་ལ། ༀ་དྷརྨ་ཀཱ་ཡ་སིདྡྷི་ཧཱུྃ། ཞེས་སྔགས་ཐམས་
ཅད་དཀྱུས་གཅིག་ལ་བགྲངས་ལ། ཡིག་བརྒྱ་བཟླ་བར་བྱའོ། །དེ་ནི་རང་གི་ངག་སྔགས་སུ་རྗེས་སུ་དྲན་པའོ། ། །
གསུམ་པ་མཇུག་ཏུ་གཏོར་མ་རྣམས་ཕྱོགས་གཅིག་ཏུ། ཨོ་ ཨ་མྲྀ་ཏའམ་བཛྲ་ཙཎཱས་བསངས། སྭ་བྷ་ཝས་སྦྱངས།
སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་
བྱུང་བའི་གཏོར་མ་དྭངས་ཤིང་ཟག་པ་མེད་པ་མགྲོན་རྣམས་ཀྱི་དབང་པོ་ཚིམ་པར་བྱེད་པའི་བྱེད་ལས་
ཁྱད་པར་ཅན་དང་ལྡན་པར་གྱུར། ཨོཾ་ཨཱཿཧཱུྃ། ལན་གསུམ་བརྗོད། ཐིག་ལེ་བཅུ་དྲུག་གི་ལྷ་ཚོགས་དཀར་
པོ་བརྒྱད་ཅུ། བསྟན་མ་བཅུ་གཉིས་དང་བཅས་པའི་ལྗགས་འོད་ཟེར་གྱི་སྦུ་གུས་གཏོར་མའི་བཅུད་
ཐམས་ཅད་དྲངས་ཏེ་གསོལ་བས་ཚིམ་པར་གྱུར། ཨོཾ་གུ་རུ་བུདྡྷ་བོ་དྷི་སཏཱ་སརྦ་ཏ་ཐཱ་ག་ཏ་དྷརྨ་པཱ་ལ་ས་
- དུ99 -



༣） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། བདུན་ནམ་གསུམ་གྱིས་དབུལ་ཞིང་། སྔགས་མཐར་ཨནྡྷཾ་སོགས་ཀྱིས་
མཆོད། གོང་ལྟར་བསྟོད་ལ། རིགས་དྲུག་དང་གཞི་བདག་ལ་གཏོར་མ་བསྔོ། འཕྲིན་ལས་བཅོལ་ལ། ཡིག་བརྒྱ་འདོན།
མ་རྙེད་ཡོངས་སུ་མ་ཤེས་དང་། །ཞེས་སོགས་དང་། ལྷག་པ་དང་ནི་ཆད་པ་དང་། །ཞེས་སོགས་བརྗོད། དེ་ནས།
རང་ཉིད་གཙོ་བོའི་ཐུགས་ཀར་ཐིག་ལེ་སེར་པོ་ཡུངས་འབྲུ་ཙམ་དྭངས་ཤིང་གསལ་བ། དེ་ལས་འོད་
ཟེར་འཕྲོས་སྣོད་བཅུད་ཐམས་ཅད་འོད་དུ་ཞུ་ནས་བཀོད་པ་བསམ་གྱིས་མི་ཁྱབ་པའི་ལྷའི་གཞལ་ཡས་
ཁང་ལ་ཐིམ་ཞིང་། ཐིག་ལེ་བཅོ་ལྔ་པའི་བར་གྱི་ལྷ་དང་གཞལ་ཡས་ཁང་། དེ་རྣམས་ཀྱང་རང་རང་གི་
ཁ་དོག་གི་ཐིག་ལེར་གྱུར་ནས། ཕྱི་མ་ཕྱི་མ་ནང་མ་ནང་མ་ལ་ཐིམ། ཐིག་ལེ་སེར་པོ་སྲན་མ་ཙམ་
གཅིག་ཏུ་གྱུར། དེ་ཉིད་སངས་རྒྱས་ཆོས་སྐུར་ཐིམ། དེ་ཡང་སྤྱི་བོའི་ཨོཾ་ལ་ཐིམ། ༀ་ཡང་ཨཱཋལ་ཐིམ།
ཨཱཧཱུྃ་ལ་ཐིམ། ཧཱུྃ་ཡང་ཤིན་ཏུ་ཕྲ་བའི་རླུང་སེམས་བྱང་ཆུབ་ཀྱི་ཐིག་ལེ་ལ་ཐིམ་ནས་སྟོང་ཉིད་སྙིང་རྗེ་
གཉིས་སུ་མེད་པར་གྱུར། སྟོང་པའི་ངང་ལས་རང་ཉིད་སྤྱན་རས་གཟིགས་ཞལ་གཅིག་ཕྱག་གཉིས་
པའི་སྐུར་བཞེངས་པའི་སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ་གིས་མཚན་པར་གྱུར། ཅེས་བརྗོད།
དེ་ནས། བླ་མ་རྡོ་རྗེ་འཛིན་པ་རྣམས། །ཞེས་སོགས་གླེགས་བམ་ནས་འབྱུང་བའི་བསྔོ་བ་སྨོན་ལམ་ཤིས་བརྗོད་རྣམས་
བྱིན་རླབས་ཤིན་ཏུ་ཆེ་བས་ལྷག་ཆད་མེད་པར་བཏོན་ལ་འདུན་པ་དྲག་པོ་བྱའོ། །འདི་ཁའི་བསྙེན་པ་བྱེད་ན་གཞན་རྣམས་
དཀྱུས་བཞིན་ལ། ཐུན་རེ་རེ་ལ་ཆོ་ག་ཉེར་བསྡུ་དང་བཅས་པ་ཚང་མར་བཏོན་ནས། སྐབས་གང་ཡིན་གྱི་ལྷའི་སྙིང་པོ་ལ་གཙོ་
བོར་བྱེད་པའམ། ཡང་ (ན་) ཐུན་དང་པོ་ལ་ཐིག་ལེ་དང་པོའི་བསྐྱེད་ཆོག་ཡེ་ཤེས་པ་དགུག་གཞུག །དབང་བསྐུར་རྒྱས་གདབ་
བྱས་ནས་བཟླས་པ་ལ་འབད་ཅིང་། ཐུན་གཤམ་དུ་མཆོད་བསྟོད་དང་། ཐུན་ཐ་མ་ལ་གཏོར་མ་འབུལ། ཐུན་མཚམས་གཏོང་
བའི་ཚེ་རང་གཙོ་བོ་ལས་སྤྱན་རས་གཟིགས་ཞལ་གཅིག་ཕྱག་གཉིས་པར་ཆད་ནས་ཐུན་མཚམས་ཀྱི་བྱ་བ་ལ་འཇུག་ཅིང་།
ཐུན་ལ་འཇུག་པའི་ཚེ་སླར་བསྡུ། ཐིག་ལེ་གཉིས་པར་འཕོས་ནས་ཀྱང་དེ་ལྟར་བྱས་ཏེ། ཐིག་ལེ་བཅུ་དྲུག་པའི་བར་ཅི་ཙམ་
འགོར་ཡང་ཐུན་དང་པོ་ནས་བཟུང་། མཇུག་མཚམས་གྲོལ་བའི་ཐུན་ཐ་མའི་བར་ཉེར་བསྡུ་མི་བྱེད་པར་སྔ་མ་སྔ་མའི་ཐུགས་
ཀར་ཕྱི་མ་ཕྱི་མ་བསྐྱེད་ནས་བཟླས་པ་བྱེད་པ་དང་། ཉིན་ལྟར་ཐུན་ཐ་མ་ལ་ངེས་པར་གཏོར་མ་འབུལ། མཚམས་གྲོལ་ཁར་
མཆོད་བསྟོད་ཉེར་བསྡུ་བསྔོ་སྨོན་རྒྱས་པར་བྱ། བསྙེན་པའི་གྲངས་ནི་ལྷ་རེ་ལ་ཁྲི་ཚོ་རེ་ཐ་མ་ཡིན་གསུང་། མཚམས་ཀྱི་ཐོག་
མར་རྒྱལ་ཆེན་དང་། བགེགས་ལ་གཏོར་མ་བཏང་ལ་སྲུང་འཁོར་བསྒོམས་ན་ཤིན་ཏུ་ལེགས་སོ། །
བརྩེ་ཆེན་ཐུབ་དབང་ཞལ་གྱི་བུམ་བཟང་ལས། །ལེགས་འོངས་སྡེ་སྣོད་གསུམ་གྱི་སྙིང་པོའི་
བཅུད། །ཨ་ཏི་ཤ་དང་རྒྱལ་བའི་འབྱུང་གནས་ཀྱི། །ཐུགས་གསང་དཔལ་གྱི་བེའུར་ལེགས་འཁྱིལ་བ། །
-60-



» ༄༅། །བཀའ་གདམས་ཐིག་ལེ་བཅུ་དྲུག་གི་གསལ་བྱེད་དངུལ་དཀར་མེ་ལོང་། །༼པ༽
སྔོན་བྱོན་དམ་པ་དེ་དེས་ངོམས་པར་འཐུངས། །ལེགས་པར་ཚིམ་ནས་སྐལ་ལྡན་གཞན་ལའང་གནང་། །
སྲིད་ཞིའི་རྒུད་པ་སེལ་བའི་བདུད་རྩི་འདི། །སྣོད་མིན་རྣམས་ལ་སྟོན་པའི་འོས་མིན་ཡང་། །ཡུན་རིང་
གནས་ཕྱིར་ཚུལ་འདི་གསལ་བར་བྱས། །མན་ངག་མཐར་ཐུག་ཟབ་ཅིང་རྒྱ་ཆེ་བ། །བྱིས་བློས་མ་རྟོགས་
འཁྲུལ་པ་ཅི་མཆིས་པ། །འདི་ལ་ཚད་མར་གྱུར་པའི་མཁས་རྣམས་དང་། །བཀའ་སྲུང་དམ་ཚིག་རྗེས་
འགྲོ་རྣམས་ལ་བཤགས། །འདིར་འབད་དགེ་བ་ཇི་སྙེད་མཆིས་པ་རྣམས། །ཐུབ་བསྟན་སྤྱི་དང་ཁྱད་
པར་བཀའ་གདམས་པའི། །རྣམ་ཐར་གཙང་མས་ཕྱོགས་ཀུན་ཁྱབ་པ་དང་། །འཇིག་རྟེན་བདེ་ལེགས་
ཆེན་པོས་ཁྱབ་ཕྱིར་བསྔོ། །
ཞེས་པ་འདི་ནི་ཡངས་པའི་ས་ཆེན་པོ་ལ་བཀས་མངའ་བསྒྱུར་བ། ༧མི་དབང་བསོད་ནམས་མཚན་ཅན་གྱིས་བཀའ་
ནན་ཆེར་ཕེབས་པ་དང་། རྭ་སྒྲེང་རྒྱལ་བའི་འབྱུང་གནས་ཀྱི་གྲྭ་སློབ་སྤྱི་དང་བྱེ་བྲག་ཚང་མས་དག་སྣང་ཆེན་པོས་བསྐུལ་བའི་
ངོར་ཇོ་བོ་བཀའ་གདམས་པའི་རྣམ་ཐར་ལ་སྙིང་ནས་དད་པ་ཐོབ་པ་ངག་དབང་བྱམས་པས་བཀའ་གདམས་བསྟན་པའི་འབྱུང་
གནས་བྱང་རྭ་སྒྲེང་གི་གཙུག་ལག་ཁང་དུ་བསམ་པ་དག་པས་བྲིས་པ་འདིས་ཀྱང་བསྟན་པ་རིན་པོ་ཆེ་མི་ནུབ་པའི་རྒྱལ་མཚན་
དུ་གྱུར་ཅིག །མངྒལཾ།། །།
-61 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། ༼༡༽
༈ སྙིང་གི་ཐིག་ལེའི་ཆུ་རྒྱུན་རྒུད་པ་ཀུན་
སེལ་བཞུགས་སོ། །
༈ ན་མོ་ལོ་ཀི་ཤྭ་རཱ་ཡ། མ་ཎི་བུམ་སྒྲུབ་བྱེད་པར་འདོད་པས། བུམ་པ་རྫས་མཆོད་པ་རྣམས་ཕྱག་ལེན་ལྟར་ཚོགས་
པར་བྱས་ལ། འཕགས་པ་སྤྱན་རས་གཟིགས་ཇི་ལྟར་ རིགས་པའི་བདག་བསྐྱེད་སྔོན་དུ་བཏང་ནས་བུམ་པ་སྒྲུབ་པ་ལས།
འདིར་ཐིག་ལེ་བཅུ་དྲུག་གི་རྒྱུན་འཁྱེར་དང་འབྲེལ་ནས་སྒྲུབ་ཚུལ་བཤད་པར་བྱ་སྟེ། དེ་ཡང་རྒྱུན་འཁྱེར་སྐྱབས་འགྲོ་སོགས་
དངོས་གཞིའི་ཆོ་ག་མཐར་གཏོར་འབུལ་བར་བཏང་ནས་ཉེར་བསྡུ་མ་བྱས་པར་བུམ་བསྐྱེད་ཀྱི་མཆོད་རྫས་བྱིན་གྱིས་བརླབས་
ཏེ༑ ཨ་མྲྀ་ཏའམ། ཙན་མཧཱ་རོ་ཥས་བུམ་པ་བསངས། སྟོང་པར་སྦྱངས། སྟོང་པའི་ངང་ལས་མདུན་དུ་འཇའ་
ཚོན་སྣ་ལྔའི་གུར་ཁྱིམ་གྱི་དབུས་སུ་པད་དཀར་འདབ་མ་སྟོང་ལྡན་གྱི་ལྟེ་བར། ཕྱི་བུམ་པ་ལ་ནང་གཞལ་
ཡས་ཁང་གྲུ་བཞི་སྒོ་བཞི་འདོད་སྣམ་ཕ་གུ་དྲ་བ་དྲ་ཕྱེད་མདའ་ཡབ་པུ་ཤུ་རྟ་བབས་སོགས་མཚན་ཉིད་
ཐམས་ཅད་ཡོངས་སུ་རྫོགས་པ། ནང་གི་སྟེང་དང་ཤར་དཀར་ལྷོ་སེར་ནུབ་དམར་བྱང་ལྗང་། འོག་
སྔོན་པོར་སྣང་བའི་གཞལ་ཡས་ཁང་གི་ནང་དུ། རིལ་བུ་ཐམས་ཅད་རེ་རེ་ནས་པདྨ་དང་ཟླ་བའི་གདན་
ལ་ཧྲཱིཿདཀར་པོ་ཡོངས་སུ་གྱུར་པ་(ལས་)བཀོད་པ་བསམ་གྱིས་མི་ཁྱབ་པའི་ཐུགས་རྗེ་ཆེན་པོ་རྒྱལ་བ་
རྒྱ་མཚོ་ནམ་མཁས་གར་ཁྱབ་ཏུ་སྐུས་ཁྱབ་པ། དབུ་བཅུ་གཅིག་པ་ཕྱག་སྟོང་སྤྱན་སྟོང་དང་ལྡན་པ། རྩ་
ཞལ་དཀར་གཡས་དམར་གཡོན་ལྗང་། དེའི་སྟེང་གི་ཞལ་དབུས་ལྗང་གཡས་དཀར་གཡོན་དམར་བ
དེའི་སྟེང་གི་ཞལ་དབུས་དམར་གཡས་ལྗང་གཡོན་དཀར་བ། དེའི་སྟེང་ན་ཁྲོ་ཞལ་ནག་པོ་མཆེ་བ་
གཙིགས་པ། སྤྱན་གསུམ་པ་རལ་པ་དམར་སེར་གྱེན་དུ་བརྫེས་པ། དེའི་སྤྱི་བོར་ཞི་བའི་ཞལ་དམར་
པོ་གཙུག་ཏོར་ཅན། རྩ་བའི་ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ། གཡས་གཉིས་པ་ན་
བགྲང་ཕྲེང་། གསུམ་པས་ཡི་དྭགས་ཀྱི་སྐོམ་པ་སེལ་བ། བཞི་པ་ན་འཁོར་ལོ། གཡོན་གྱི་གཉིས་པ་ན་
པདྨ༑ གསུམ་པ་ན་རིལ་བ་སྤྱི་བླུགས། བཞི་པ་ན་མདའ་གཞུ་འཛིན་པ། ཕྱག་ལྷག་མ་དགུ་བརྒྱ་དང་
དགུ་བཅུ་རྩ་གཉིས་པོ་ཐམས་ཅད་མཆོག་སྦྱིན་མཛད་པ། ཞབས་རྡོ་རྗེ་སྐྱིལ་ཀྲུང་གིས་བཞུགས་པ། བ་
སྤུའི་བུ་ག་རེ་རེ་ན་སངས་རྒྱས་ཀྱི་ཞིང་གྲངས་མེད་པ། དེ་རྣམས་ནས་སངས་རྒྱས་བྱང་སེམས་མཐའ་
- 602 -



༄༅། །བཀའ་གདམས་ཐིག་ལེ་བཅུ་དྲུག་གི་གསལ་བྱེད་དངུལ་དཀར་མེ་ལོང་། །༼ཕ༽
ཀླས་པ་མཐོང་བ། གནས་གསུམ་གྱི་ཡིག་འབྲུ་ལས་འོད་ཟེར་གྱི་ཚོགས་འཕྲོས་པས་སེམས་ཅན་གྱི་
དོན་དཔག་ཏུ་མེད་པ་མཛད་པ། དེ་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱཙྪདམར་པོ།
ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུྃ་ལས་འོད་ཟེར་འཕྲོས་པས་དག་པ་རབ་འབྱམས་ཀྱི་ཞིང་ཁམས་
ནས་བསྒོམས་པ་དང་འདྲ་བའི་ཡེ་ཤེས་པ་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བ་སྤྱན་དྲངས། ཛཧཱུྃ་བཾ་ཧོ༔ གཉིས་སུ་མེད་པར་གྱུར། པདྨ་ཀ་མ་ལ་ཡེ་སྟེ། སླར་ཡང་ཐུགས་
ཀའི་ཧཱུྃ་ལས་འོད་ཟེར་འཕྲོས་པས་དབང་གི་ལྷ་རྣམས་སྤྱན་དྲངས། ཁྱེད་རྣམས་ཀྱིས་འདི་ལ་མངོན་
པར་དབང་བསྐུར་དུ་གསོལ། ཞེས་གསོལ་བ་བཏབ་པས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་
ཤྲཱི་ཡེ་ཧཱུཾ། ཞེས་དབང་བསྐུར། ལུས་གང་དྲི་མ་དག་ཆུ་ལྷག་མ་སྤྱི་གཙུག་ཏུ་འཁྱིལ་བ་ལས་ཧཱིཝདཀར་པོ་
རེ་རེས་དབུ་བརྒྱན་པར་གྱུར། ཕྱག་དང་ཕྱག་ཡུལ་གཉིས་སྟོང་པའི། །རྣམ་དག་སྐུ་ལ་ཡེ་ཕྱག་འཚལ། །
སྐྱེ་གནས་འཇིག་པས་མ་གོས་པའི། །དྲི་མེད་མཆོད་ཚོགས་འབུལ་ལོ་ལྷ། །སྒོ་གསུམ་སྐྱེ་གནས་འཇིག་
བྲལ་བའི། །ཉེས་པའི་གཡང་ས་མཐོལ་ལོ་བཤགས། །སྟོང་ཡང་སྣ་ཚོགས་སྐུར་སྟོན་པའི། །གྲངས་
མེད་འདྲེན་ལ་རྗེས་ཡི་རང་། །སྨོན་དང་མཚན་མས་སྟོང་པ་ཡི། །འཁོར་ལོ་དབྱིངས་སུ་བསྐོར་དུ་
གསོལ། །སྐྱེ་བས་སྟོང་པའི་ཆོས་སྐུ་ཁྱེད། །ལྷུན་གྲུབ་གནས་པའི་རང་བཞིན་ལས། །གང་དུ་(འང་)
འདའ་བར་མ་མཛད་ཅིག །དགེ་བ་འདི་ཡིས་འཁོར་བ་རྣམས། །འདི་འདྲར་རྟོགས་ཏེ་འདི་འདྲ་བའི། །
གཞལ་ཡས་ཁང་དུ་འདྲོངས་གྱུར་ཏེ། །གསང་སྔགས་འདི་བཞིན་སྤྱོད་པར་བསྔོ། །གནས་སྐབས་ཀྲྀ་
ཡའི་ལྷ་ལྔ་བཞིན། །པད་དཀར་སྟོང་ལྡན་ལྟེ་བ་ལ། །ཟླ་བ་ཞུན་མའི་གདན་སྟེང་དུ། །ཕྱི་ནང་གསང་བ་
དེ་ཉིད་ཀྱི། །བསྐྱེད་རྫོགས་མཆོག་ཏུ་བསྔགས་པར་ཤོག །གློ་བུར་འདི་ཡང་ཆོས་དབྱིངས་ལས། །ཐ་
དད་ཅི་ཡང་ཡོད་མ་མཆིས། །ཐ་དད་མེད་པར་ཕུན་ཚོགས་པའི། །བཀྲ་ཤིས་ཕུན་སུམ་ཚོགས་པར་
ཤོག ༑གཙང་མ་རིགས་ཀྱི་བཀྲ་ཤིས་ཤོག །ཐོག་མཐའ་བར་གསུམ་གཙང་མ་ལས། །གཡོས་པ་མེད་
པའི་བཀྲ་ཤིས་ཤོག །རྒྱལ་བ་རྒྱ་མཚོའི་མཆོད་རྫས་ལས་གྲུབ་པའི། །ཞིང་ཁམས་རྒྱ་མཚོ་མཆོད་ཡོན་
རྒྱ་མཚོའི་ཚོགས། །ཡོན་ཏན་རྒྱ་མཚོ་རྒྱལ་བ་འཁོར་བཅས་ལ། །དད་པ་རྒྱ་མཚོས་འབུལ་ལོ་བཞེས་སུ་
གསོལ། །ཨོཾ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་ཨརྒྱུ་ནས་ཤཔྟའི་བར་གྱིས་མཆོད། དུས་གསུམ་བདེ་བར་
གཤེགས་པ་ཆོས་ཀྱི་སྐུ། །འགྲོ་དྲུག་སེམས་ཅན་རྣམས་ལ་སྤྱན་རས་གཟིགས། །ནམ་མཁའ་ལྟ་བུར་
ཁྱབ་པའི་བཅུ་གཅིག་ཞལ། །གཟི་བརྗིད་འོད་དཔག་མེད་ལ་ཕྱག་འཚལ་བསྟོད། །ཕྱག་སྟོང་འཁོར་
JI
སྟེ
- 603-



*
44
----
-
--་ས་མ་
» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ལོས་སྒྱུར་བའི་རྒྱལ་པོ་སྟོང་། །སྤྱན་སྟོང་བསྐལ་པ་བཟང་པོའི་སངས་རྒྱས་སྟོང་། །གང་ལ་གང་འདུལ་
དེ་ལ་དེར་སྟོན་པའི། །བཙུན་པ་སྤྱན་རས་གཟིགས་ལ་ཕྱག་འཚལ་བསྟོད། ། །
སྤྲོ་ན། ན་མོ་གུ་རུ་ལོ་ཀེ་ཤྭ་རཱ་ཡ། བདག་སོགས་མཁའ་མཉམ་སེམས་ཅན་མ་ལུས་པ། །སྐྱིད་
སྡུག་ཀུན་ཏུ་རྒྱལ་བ་རྒྱ་མཚོ་མཁྱེན། །བྱིན་གྱིས་རློབས་ཤིག་འཕགས་མཆོག་སྙིང་རྗེའི་གཏེར། །འདི་
ཕྱི་བར་དོ་ཀུན་ཏུ་མགོན་སྐྱབས་མཛོད། །བདེ་འདོད་སྡིག་ལ་རེམ་པའི་མཐའ་མེད་འགྲོ། །མཐའ་མེད་
འཁོར་བར་འཁྱམས་པའི་ཉམ་ཐག་ལ། །ཐུགས་རྗེ་ཕྱོགས་རིས་མེད་པར་ཁྱོད་ཀྱིས་གཟིགས། །བླང་
དོར་གསལ་བའི་བློ་གྲོས་མཆོག་སྩོལ་ཅིག །རང་གི་ལས་ཀྱིས་མནར་བའི་ཟུག་གཟེར་ཅན། །མ་རྒན་
ངན་འགྲོའི་བཙོན་རར་བཅིངས་རྣམས་ལ། །མཁྱེན་བརྩེ་ནུས་པའི་རྫུ་འཕྲུལ་དུས་ལ་བབ། །མྱུར་དུ་
བདེ་འགྲོར་དྲོངས་ཤིག་སྤྱན་རས་གཟིགས། །བརྒྱ་ལམ་རེས་འགའ་རྙེད་པའི་དལ་འབྱོར་རྟེན། །དོན་
མེད་ཚེ་འདིའི་བྱ་བས་གཡེང་གཡེང་ནས། །ཐར་མེད་ངན་འགྲོར་སུ་མགྱོགས་འགྲན་པ་རྣམས། །ཕན་
བདེའི་ལམ་སྣ་དྲོངས་ཤིག་སྤྱན་རས་གཟིགས། །དགའ་བཞིན་སྤྱད་པས་དགེ་འབྲས་མྱུར་དུ་ཟད། །
རྒོད་ཅིང་བྱས་པའི་ལས་ཀྱིས་ངན་འགྲོར་འཁྲིད། །ངུ་བཞིན་ལྟུང་བའི་འདོད་པའི་ལྷ་རྣམས་ལ། །བག་
ཡོད་དྲན་མཛོད་མགོན་པོ་སྤྱན་རས་གཟིགས། །དཀའ་བས་བསྒྲུབས་པའི་ཏིང་འཛིན་བརྟན་པོ་ལ། །
བསྐལ་པ་དུ་མར་གནས་ཀྱང་བདག་འཛིན་མཐུས། །འོག་མར་ལྟུང་ཞིང་ཕྱི་ཕྱིར་འཁོར་བ་རིང༌། །གོང་
མའི་ལྷ་རྣམས་སྐྱོབས་ཤིག་སྤྱན་རས་གཟིགས། །མ་བརྟག་ཉམས་དགའ་བྱིས་པ་འབྲིད་པའི་ཆོས། །
འདུས་བྱས་རྫུན་པ་ཆུ་ཤིང་ལྟ་བུ་ལ། །བདེན་པར་ལྟ་བ་སྲིད་པའི་རྩ་བ་འདི། །སྙིང་གི་དཀྱིལ་ནས་
ཕྱུངས་ཤིག་སྤྱན་རས་གཟིགས། །ཐོག་མེད་དུས་ནས་བསྐྱངས་པའི་ཉམ་ཐག་འགྲོ། །ཡལ་བར་དོར་
ནས་རང་མགོ་ཅི་ཐོན་རེམ། །ཁྲེལ་མེད་དམན་པའི་བློ་ཡིས་ཞི་མཐར་ལྷུང་། །ཞི་བའི་རྒུད་ལས་སྐྱོབས་
ཤིག་སྤྱན་རས་གཟིགས། །འབད་པ་ཆུང་ངུས་རླབས་ཆེན་དོན་འགྲུབ་པའི། །རྒྱལ་སྲས་སྤྱོད་པ་གཞན་
དོན་ལྷུར་ལེན་ལ། །སྲིད་པའི་ཕྱི་མཐའ་ཇི་སྲིད་གནས་ཀྱི་བར། །སློབ་པའི་སྙིང་སྟོབས་སྩོལ་ཅིག་སྤྱན་
རས་གཟིགས། །ལས་ཉོན་རྒྱ་མཚོར་བྱིང་བའི་མ་རྒན་རྣམས། །རྣམ་རྟོག་རྦ་རླབས་འཁྲུགས་པའི་སྲིད་
ལས་སྐྱོབས། །རྟོག་མེད་ཟབ་གསལ་གཉིས་མེད་ཡིད་བཞིན་ནོར། །མཐའ་དག་འགྲོ་ལ་སྩོལ་ཅིག་
སྤྱན་རས་གཟིགས། །མི་བཟད་སྙིགས་མའི་གཙོ་བོ་དུག་གསུམ་བྲན། །བྲན་གཡོག་གདུག་པའི་
དབང་གིས་ལས་ངན་བསགས། །བསགས་པ་སྡིག་ལས་མེད་པ་འདི་དག་ལ། །ཐུགས་རྗེས་གཟིགས་
604-



མ་བ་
） ༄༅། །བཀའ་གདམས་ཐིག་ལེ་བཅུ་དྲུག་གི་གསལ་བྱེད་དངུལ་དཀར་མེ་ལོང་། །༼ཕ༽
ཤིག་མགོན་པོ་སྤྱན་རས་གཟིགས། །མི་བཟད་སྙིགས་མའི་རབ་བྱུང་ཕྱི་ཚུལ་མཛེས། །ནང་གི་བསམ་
པ་ཁྱིམ་པ་ཕལ་ལས་ཐུ། །ཕྱི་ནང་མི་མཚུངས་དཀོར་ཟན་མགོ་རིལ་ཀུན། །སྡིག་ལྟུང་གཡང་ལས་
སྐྱོབས་ཤིག་སྤྱན་རས་གཟིགས། །མི་བཟད་སྙིགས་མའི་སྔགས་པ་ཁ་པོ་མཐོ། །དུག་གསུམ་མེ་འབར་
སྤྱོད་པ་ཁྱི་ལས་ལོད། །དམ་སྡོམ་རྩ་ལྟར་འདོར་བ་འདི་དག་ཀུན། །རྡོ་རྗེ་དམྱལ་བ་ལས་སྐྱོབས་སྤྱན་
རས་གཟིགས། །མི་བཟད་སྙིགས་མའི་སྐྱེ་བོ་བློ་སྣ་མང་། །བཟང་པོ་མི་ཐེག་ངན་པ་དཔུང་བསྡོངས་
འཆའ། །རང་སྤྱོད་ངན་པའི་ལེ་ལན་དུས་ལ་བརྡའ། །རང་སྡུག་རང་གིས་ཉོ་ལ་ཐུགས་རྗེས་གཟིགས། །
ཅུང་ཟད་ཐོས་ཀྱང་སེམས་རྒྱུད་ཆོས་ལས་གོལ། །ལང་ཚོ་རྒས་ཀྱང་ཉོན་མོངས་དར་ལ་བབ། །ཀུན་
གྱིས་བཀུར་ཡང་ཀུན་སྤྱོད་རང་ཞེ་ཁྲེལ། །མདོ་མེད་འགལ་འདུ་མཁན་ལ་ཐུགས་རྗེས་གཟིགས། །
འདུ་འཛི་གཡེང་བ་མེད་པའི་དབེན་གནས་སུ། །དྲིན་ཅན་འགྲོ་ལ་སྙིང་བརྩེ་དུར་རེ་བས། །ཆོས་ཀུན་
གནས་ལུགས་མཐའ་བྲལ་དབུ་མའི་དོན། །རྩེ་གཅིག་བསྒོམས་པས་གོམས་པ་མཐར་ཕྱིན་མཛོད། །
མདོར་ན་འདི་ནས་ཕྱི་མའི་ཚེ་རབས་ཀུན། །མགོན་པོ་ཁྱོད་དང་ནམ་ཡང་མི་འབྲལ་ཞིང་། །ཁྱོད་ཀྱི་
རང་བཞིན་སྙིང་རྗེ་ཆེན་པོ་དང་། །བདག་གི་སེམས་རྒྱུད་གཅིག་ཏུ་འདྲེས་པར་ཤོག །ཐུགས་རྗེ་ཆེན་
པོའི་ལྷ་ཚོགས་རྣམས་ཀྱི་ཞལ་ནས་སྔགས་ཀྱི་སྒྲ་འབྲུག་ལྟར་སྒྲོག་ཅིང་། སྐུ་གསུང་ཐུགས་ལས་འོད་
ཟེར་གྲངས་མེད་པ་འཕྲོས་པས་འཕགས་པའི་ཚོགས་རྣམས་མཆོད། བདག་གཞན་སེམས་ཅན་ཐམས་
ཅད་ཀྱི་སྡིག་སྒྲིབ་ཉེས་ལྟུང་གི་ཚོགས་རྣམས་བྱང་ཞིང་དག །མཆོག་ཐུན་མོང་གི་དངོས་གྲུབ་མ་ལུས་པ་
སྩོལ་བར་གྱུར། དེ་ནས་ཡི་གེ་དྲུག་པ་ཉིད་ལ་འབད་ཅིང་། ཉིན་ལྟར་སྔ་ཐུན་ལ་གསལ་འདེབས་སུ་ཆོ་ག་ཚར་རེ། ཐུན་གང་
ཡང་རུང་བ་ལ་ཁྲུས་གསོལ། ཐུན་ཐ་མ་ལ་གཏོར་མ་གསོས་བརླབས། འཕགས་པའི་ཚོགས་ཀྱི་ལྗགས་འོད་ཟེར་གྱི་
སྦྲ་གུས་དྲངས་ཏེ་གསོལ་བར་གྱུར། ཨོཾ་ཨཱརྱ་ལོ་ཀེ་ཤྭ་ར་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།
བདུན་ནམ་གསུམ་གྱིས་ཕུལ། ཕྱག་དང་ཕྱག་ཡུལ་གཉིས་སྟོང་པའི། །སོགས་ཀྱིས་ཡན་ལག་བདུན་པ་དང་། བསྟོད་
པ་གསོལ་འདེབས་ཇི་ལྟར་འཚམས་པ་དང་། སྒྲོལ་མ་བཅུ་གཉིས་ཀྱི་གཏོར་འབུལ་གྲུབ་ན་ལེགས། བདག་བསྐྱེད་ཉིན་རེ་
བཞིན་ཐུན་ཐ་མ་ལ་བསྡུས་ཀྱང་ཆོག །མགོ་ཚུགས་པ་ནས་མཇུག་མ་རྫོགས་བར་སྔགས་རྒྱུན་མ་ཆད་པ་དང༌། ཁྲུས་དང་གཙང་
སྦྲ་ཤིན་ཏུ་གལ་ཆེ་ཞིང་། མཐར་གཏང་རག་གི་གཏོར་འབུལ། མཆོད་འཕྲེང་། བསྟོད་པ་འདོད་གསོལ་བསྔོ་སྨོན་གང་རྒྱས་
བྱས་ནས་ཡི་གེ་བརྒྱ་པ་གང་མང་བརྗོད། ནོངས་པ་བཟོད་པར་གསོལ་ཞིང་། གཞལ་ཡས་ཁང་བུམ་པ་ལ་ཐིམ། དམ་
ཚིག་པ་དང་ཡེ་ཤེས་པ་དབྱེར་མེད་པའི་རྒྱལ་བ་རྒྱ་མཚོ་རྣམས་ཡོན་མཆོད་འཁོར་དང་བཅས་པ་ལ་
- 605 -



-༔ - -
-
- -
， -
- -
-
，
-
- -
-
： ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
དགྱེས་བཞིན་དུ་འོད་དུ་ཞུ་ནས་རིལ་བུའི་རྣམ་པར་གྱུར། དེ་ནས་ཤིས་བརྗོད་རྒྱས་བསྡུས་ཅི་རིགས་པ་བྱའོ། །
རྒྱལ་བ་ཀུན་གྱི་ཐུགས་རྗེ་གཅིག་བསྡུས་པ། །མཁའ་མཉམ་འགྲོ་ལ་བརྩེ་བའི་སྤྱན་རས་ཀྱིས། །
རྟག་ཏུ་གཟིགས་པ་རྒྱལ་བའི་འབྱུང་གནས་ལ། །སྒོ་གསུམ་གུས་པས་རྒྱུན་དུ་ཕྱག་འཚལ་ལོ། །གང་གི་
ཡེ་ཤེས་སྒྱུ་མའི་རོལ་པ་ལས། །ལེགས་གྲུབ་མཁའ་འགྲོའི་བརྡ་སྐད་རྭ་སྒྲེང་ཞེས། །གྲགས་སྙན་སྲིད་
པའི་ཁོངས་ལས་རབ་བརྒལ་བའི། །འདུས་སྡེ་ཚང་མས་གསོལ་བ་བཏབ་པའི་ངོར། །ཕུལ་བྱུང་ཡབ་
སྲས་རྣམ་ཐར་ལ་དད་པ། །སྙོམས་ལས་ངག་དབང་བྱམས་པས་བྲིས་པའི་དགེ །མར་གྱུར་འགྲོ་བ་
ཀུན་ལ་ཕན་ཕྱིར་བསྔོ། །བདེ་ལེགས་ཕུན་སུམ་ཚོགས་པའི་བཀྲ་ཤིས་ཤོག །མངྒལཾ།། །།
;
(
-606-



༄༅། །བཀའ་གདམས་ཐིག་ལེ་བཅུ་དྲུག་གི་གསལ་བྱེད་དངུལ་དཀར་མེ་ལོང་། །༼ཕ༽
༈ སྒྲོལ་མ་བཅུ་གཉིས་ཀྱི་གཏོར་འབུལ་བཞུགས་སོ། །
༈ ཨོཾ་སྭསྟི། བྷོ རྒྱལ་བ་ཀུན་ཡུམ་ཤེར་ཕྱིན་མ། །སྣ་ཚོགས་འཇིགས་པའི་ཆ་བྱད་ཀྱིས། །ཨ་ཏི་ཤ་
ཡི་རྗེས་འབྲངས་ཏེ། །ལྷ་ཆོས་བདུན་ལྡན་བཀའ་བསྲུང་གཙོ། །གསེར་མཚོ་མ་དང་འོད་མཚོ་མ། །བསྟན་
སྐྱོང་མ་དང་ཡིད་འཛིན་མ། །སྟོབས་མོ་ཆེ་དང་དྲག་ཤུལ་ཅན། །ཁྲག་མདོག་མ་དང་དུད་ཁ་མ། །ཐོགས་
མེད་མ་དང་སྟོབས་མོ་ཆེ། །དབང་སྡད་མ་དང་ལས་འཇོམས་མ། །རང་རང་འཁོར་ཚོགས་རྒྱ་མཚོར་
བཅས། །རྩེ་གཅིག་གདུང་བས་སྤྱན་འདྲེན་ན། །ཡིད་ལྟར་མགྱོགས་པའི་རྫུ་འཕྲུལ་གྱིས། །འདིར་
གཤེགས་དགྱེས་པའི་གདན་ལ་བཞུགས། །ཕྱི་ནང་གསང་བའི་མཆོད་སྤྲིན་དང་། །དམ་རྫས་གཏོར་མ་
འདི་བཞེས་ཤིག །ཨོཾ་ཏཱ་རེ་དྭ་ད་ཤ་ས་པ་རི་ཝཱ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ། སྔགས་མཐར་
ཨརྒྱུ་སོགས་དང་། ཨོཾ་ཨཱ༔ཧཱུྃ་གིས་ནང་མཆོད་ཀྱང་འབུལ། བྷོ༔ ཤུགས་དྲག་སྙིང་རྗེས་རབ་བསྐྱོད་པས། །ཞི་
རྒྱས་དབང་དང་དྲག་པོའི་ལས། །རབ་འབྱམས་སྒྲུབ་པའི་མཐུ་ནུས་ཅན། །སྒྲོལ་མ་བཅུ་གཉིས་བསྟོད་
པར་བགྱི། །བཀའ་གདམས་གསར་རྙིང་བཤད་སྒྲུབ་ཀྱི། །བསྟན་པ་དབྱར་མཚོ་ལྟར་འཕེལ་ཞིང་། །
བསྟན་འཛིན་བུ་བཞིན་སྐྱོང་བ་དང་། །བསྟན་དགྲ་རྩད་ནས་ཚར་གཅོད་མཛོད། །ཁྱད་པར་རྣལ་འབྱོར་
དཔོན་སློབ་ཀྱི། །དམ་ཆོས་སྒྲུབ་པའི་ཕྱི་ནང་གི །འགལ་རྐྱེན་ཀུན་སོལ་མཐུན་རྐྱེན་རྣམས། །འབད་
མེད་ལྷུན་གྱིས་གྲུབ་པར་མཛོད། །
ཅེས་ཇོ་བོ་ཆེན་པོའི་རྗེས་སུ་འབྲང་བའི་སྒྲོལ་མ་བཅུ་གཉིས་ཀྱི་གཏོར་འབུལ་འདི་རང་གི་ཁ་ཏོན་དུ་བྱ་ཕྱིར་ཕུར་བུ་ལྕོག་
ཏུ་བྱམས་པས་བྲིས་པ་ཡིན་ནོ། །མངྒལཾ།། །།
-607 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
༄༅། །རྗེ་བཙུན་འཇམ་དཔལ་དབྱངས་ནང་སྒྲུབ་ཀྱི་སྒྲུབ་
ཐབས་ཤེས་རབ་སྣང་མཛོད་ཅེས་
བྱ་བ་བཞུགས་སོ། །
)
ས
༈ ན་མོ་གུ་རུ་མཉྫགྷོ་ཥཱ་ཡ། དངོས་གྲུབ་ཀུན་གྱི་རྩ་བ་བླ་མ་མཆོག །རབ་འབྱམས་རྒྱལ་བའི་ཡབ་
གཅིག་མཁྱེན་པའི་གཏེར། །དབྱེར་མེད་སྙིང་གི་ཟེའུ་འབྲུར་རྟག་བཞུགས་ནས། །མཁྱེན་བརྩེ་ཕུལ་བྱུང་
དངོས་གྲུབ་མྱུར་དུ་སྩོལ། །གང་ཞིག་ཡིད་ལ་དྲན་པ་ཙམ་གྱིས་ཀྱང་། །ཀུན་རྨོངས་དྲུངས་ནས་འབྱིན་
ཅིང་ཐབས་ཤེས་ལམ། །ཡོངས་རྫོགས་སྙིང་གི་བུམ་པར་འདོད་འཇོ་བའི། །བླ་མ་ཡི་དམ་དབྱེར་མེད་
སྒྲུབ་ཚུལ་བརྗོད། ། །
འདིར་ཆོས་ཀྱི་རྒྱལ་པོ་ཙོང་ཁ་པ་ཆེན་པོས་བླ་མ་དབུ་མ་པ་དཔའ་བོ་རྡོ་རྗེ་ལ་གསན་པའི། འཇམ་དབྱངས་ཆོས་སྐོར་གྱི་
ནང་ཚན་ཡི་དམ་ནང་སྒྲུབ་ཀྱི་སྒྲུབ་ཐབས་ཟབ་མོ་ཉམས་སུ་ལེན་པ་ལ། སྦྱོར་དངོས་མཇུག་གསུམ་ལས། དང་པོ་ནི། ཡིད་
མཐུན་གྱི་དབེན་པའི་གནས་སུ་བསམ་གཏན་གྱི་ཁང་བུ་བྱི་དོར་ལེགས་པར་བྱས་ལ། དྲི་བཟང་དང་བ་བྱུང་གིས་ཆག་ཆག་
ལེགས་པར་གདབ། མེ་ཏོག་སིལ་མ་བཀྲམ། རྗེ་བཙུན་གྱི་སྐུ་བྲིས་འབུར་ཇི་ལྟར་རིགས་པ་བཀོད་པས་མཛེས་པར་བཤམས་
པའི་མདུན་དུ། ནང་མཆོད། གཏོར་མ་ཤ་ཆང་སྨན་སྣ་རིན་ཆེན་སྣ་ཚོགས་དཀར་གསུམ་མངར་གསུམ་གྱིས་བརྒྱན་པ་འདབ་མ་
གསུམ་པ། ཆོས་རྒྱལ་དང་གཞི་བདག་གི་གཏོར་མ། ཆུ་གཉིས་ཉེར་སྤྱོད་ལྔ། མཎྜལ་སོགས་གཙང་སྦྲ་ཆེ་ལ་བཀོད་པ་མཛེས་པར་
བཤམས། ས་དཀར་གྱིས་གཡུང་དྲུང་ཆོས་སྐོར་དུ་བྲིས་པའི་སྟེང་དུ། རྩྭ་དུར་བ་མ་འཁྲུགས་པའི་འབོལ་སོགས་བསམ་གཏན་
གྱི་མལ་འཆའ། ལུས་རྣམ་སྣང་གི་ཆོས་བདུན་ལྡན་དུ་འཁོད་ནས། འདི་ལྟར་བསམས་ཏེ། སེམས་ཅན་ཐམས་ཅད་ཀྱང་བདེ་བ་
འདོད། སྡུག་བསྔལ་མི་འདོད་པ་ཤ་སྟག་ཡིན་མོད་ཀྱང་། བདེ་སྡུག་ཐམས་ཅད་དགེ་སྡིག་ལས་ཕྲ་མོ་ཙམ་ཡང་མ་འཆོལ་བར་
འབྱུང་། དགེ་སྡིག་གི་བླང་དོར་ཤེས་པ་དང་། ཤེས་ནས་བླང་དོར་བྱེད་པ་ལ་རང་འབྱོར་དང་། གཞན་འབྱོར་གྱིས་བརྒྱན་པའི་
མི་ལུས་རྣམ་དག་ཐོབ་དགོས་པར་འདུག་པ་ལ། འགྲོ་བ་ཕལ་ཆེར་མི་ཁོམ་པར་སྐྱེས། མི་ལུས་ཐོབ་པ་རྣམས་ཀྱང་ཕལ་ཆེར་མི་
-608-



(
༄༅། །རྗེ་བཙུན་འཇམ་དཔལ་དབྱངས་ནང་སྒྲུབ་ཀྱི་སྒྲུབ་ཐབས་ཤེས་རབ་སྣང་མཛོད། །༼བ༽
དགེ་བ་ལ་འཇུག་པ་མང་བས་ཕྱི་མ་ངན་འགྲོར་འགྲོ །དེས་ན་ད་རེས་བདག་གིས་དལ་འབྱོར་ཐོབ། བླང་དོར་ཤེས། སྒྲུབ་ནུས་
པའི་ལུས་རྟེན་ཐོབ་པ་འདི་ད་ལྟ་ཉིད་ནས་ཆོས་ལ་མ་བཀོལ་ན། ངེས་པར་ནི་འཆི། ནམ་འཆི་ཆ་མེད། འཆི་བའི་ཚེ། ཆོས་མ་
ཡིན་པ་གང་གིས་ཀྱང་མི་ཕན། ཆོས་ཀྱང་སྔར་བྱས་ཀྱི་སྡིག་པ་ལ་འཇིགས་ནས་སྐྱབས་འགྲོ་དང་བཤགས་སྡོམ། ཕྱིན་ཆད་
དཀར་ནག་ལས་ཀྱི་ངོ་བོ་དང་འབྲས་བུ་ཤེས་ནས་སྤང་བླང་བྱས་ན། བདེ་འགྲོར་སྐྱེ་མོད་ཀྱང་། ཞིབ་ཏུ་བསམས་ན་ལས་ཉོན་
གྱིས་རང་དབང་མེད་པར་སྐྱེ་བ་ཞིག་བླངས་ཕྱིན། འཁོར་བའི་ཕུན་ཚོགས་ཅི་འདྲ་ཞིག་ཐོབ་ཀྱང་མཐར་ངེས་པར་འདོར་དགོས་
པ་དང་། གནས་སྐབས་དེ་ཐམས་ཅད་ཀྱང་སྡུག་བསྔལ་གསུམ་པོ་གང་རུང་ལས་མ་འདས་པར་འདུག །དེ་ལྟར་འཁོར་བ་སྤྱི་
དང་བྱེ་བྲག་གི་སྡུག་བསྔལ་དང་། དེ་ཡི་རྒྱུ་ལས་ཉོན་ལ་འཇིགས་ནས། རང་གཅིག་པུ་འཁོར་བ་ལས་ཐར་བའི་ཐབས་སུ་
འབད་པས། མྱ་ངན་ལས་འདས་པ་ཐོབ་ཀྱང་། རང་ཁོ་ན་ལ་སེམས་པ་མ་རབས་ཀྱི་ཆོས་ལུགས་ཡིན་པར་མ་ཟད། རང་དོན་
སྤྱངས་པ་མཐར་ཐུག་དང་། གཞན་དོན་གཟུགས་སྐུ་མཐར་ཐུག་གང་ཡང་མེད་པས། མཐར་སངས་རྒྱས་ཀྱིས་བསྐུལ་ནས།
ངེས་པར་ཐེག་ཆེན་ལ་འཇུག་དགོས་ལ། དེ་ཡི་ཚེ་ཡང་སྔོན་ནས་ཧ་ཅང་སྟོང་ཉིད་ལ་གོམས་པས་བྱམས་པ་དང་སྙིང་རྗེའི་
དམིགས་རྣམ་འཆར་དཀའ། སྟོང་པ་ཉིད་ལ་འབྱམས་ནས་བསོད་ནམས་ཀྱི་ཚོགས་བསགས་པའི་སྒོ་འགགས་ནས། སངས་རྒྱ་
བ་ཆེས་ཆེར་བུལ་བར་གསུངས་འདུག །དེ་ཙམ་དུ་མ་ཟད་སེམས་ཅན་ཐམས་ཅད་བདག་གི་ཕ་མར་མ་གྱུར་པ་མི་འདུག་ཅིང་།
ཕ་མ་ནམ་བྱས་པའི་ཚེ། རང་གི་ནུས་པ་དང་བསྟུན་པའི་ཕན་པ་དང་བདེ་བ་ཚད་མེད་པ་བསྒྲུབས། གནོད་པ་དང་སྡུག་བསྔལ་
ཚད་མེད་པ་ལས་བསྐྱབས། བསྐྱབས་པའི་སེམས་ཅན་འདི་རྣམས་བདེ་བས་ཕོངས། སྡུག་བསྔལ་གྱིས་གདུངས་པ་འདི་རྣམས་
བདེ་བ་ཐམས་ཅད་དང་ལྡན། སྡུག་བསྔལ་ཐམས་ཅད་དང་བྲལ་བའི་སངས་རྒྱས་ཀྱི་ས་ལ་འགོད་པར་བྱ། དེའི་ཕྱིར་དུ་བླ་མ་
དཀོན་མཆོག་གསུམ་ལ་སྐྱབས་སུ་འགྲོ་སྙམ་པ་སྔོན་དུ་བཏང་ནས། ནམ་མཁའི་མཐའ་ཁྱབ་ཀྱི་སྐྱབས་ཡུལ་རྣམས་ཀྱི་ཡོན་ཏན་
དང་ཐུགས་རྗེ་དྲན་བཞིན་པས། ཕྱོགས་བཅུ་དུས་གསུམ་གྱི་ཞེས་སོགས་ཀྱིས་སྐྱབས་འགྲོ། སངས་རྒྱས་ཆོས་དང་
ཚོགས་ཀྱི་མཆོག་རྣམས་ལ། །ཞེས་སོགས་ཀྱིས་སྨོན་སེམས། དཀོན་མཆོག་གསུམ་ལ་བདག་སྐྱབས་མཆི། །
ཞེས་སོགས་ཀྱིས་འཇུག་སེམས། སེམས་ཅན་ཐམས་ཅད་བདེ་བ་དང་། ཞེས་སོགས་ཚད་མེད་བཞི་རྒྱུད་དང་འདྲེས་
ངེས་བསྒོམ། རང་གཞན་གྱི་དོན་གཉིས་མཐར་ཕྱིན་པར་བྱ་བའི་ཕྱིར་ཟབ་ལམ་བླ་མའི་རྣལ་འབྱོར་བསྒོམ་
པར་བྱའོ། །སྙམ་དུ་བསམས་ལ། རང་ཡི་དམ་ཡབ་ཡུམ་དུ་གསལ་བའི་སྙིང་གར་སྣ་ཚོགས་པདྨ་འདབ་མ་
སྟོང་དང་ལྡན་པ་ཁ་གྱེན་དུ་ལྟ་བའི་སྟེང་དུ་ཧཱུཾ་ལས་རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་
གྲུ་བཞི། སྒོ་བཞི་རྩིག་པ་རིམ་པ་ལྔ་དང་ལྡན་པ། རྒྱན་དུ་མས་སྤྲས་པའི་གཞལ་ཡས་ཁང་ཆེན་པོའི་ཕྱི་
རོལ་ཏུ་དུར་ཁྲོད་ཆེན་པོ་བརྒྱད། ཕྱོགས་སྐྱོང་བརྒྱད། ཤིང་བརྒྱད། ཞིང་སྐྱོང་བརྒྱད་ལ་སོགས་པ་
- 609 -



© ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཐམས་ཅད་ཀྱིས་བསྐོར་བའི་དབུས་སུ་སེང་གེ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་དང་། པདྨ་
དང་ཉི་མའི་གདན་ལ། རང་གི་རྩ་བའི་བླ་མའི་ཐུགས་བདེ་སྟོང་དབྱེར་མེད་ཀྱི་ངོ་བོ་དྷིཧཱིཝའོད་དུ་ཞུ་བ་
ལས༑ རྩ་བའི་བླ་མ་དང་རྗེ་བཙུན་ཙོང་ཁ་པ་ཆེན་པོ་ཡི་དམ་གསུམ་དབྱེར་མེད་པའི། རྗེ་བཙུན་འཇམ་
པའི་དབྱངས་དམར་པོ་རྡོ་རྗེ་དང་དྲིལ་བུ་འཛིན་པས། དབྱངས་ཅན་མ་དམར་མོ་གྲི་གུག་དང་ཐོད་པ་
འཛིན་པ་དང་མཉམ་པར་སྦྱོར་བ། གཉིས་ཀའང་རུས་པ་དང་རིན་པོ་ཆེའི་རྒྱན་དུ་མས་བརྒྱན་ཅིང་།
ཡབ་རྡོ་རྗེའི་སྐྱིལ་ཀྲུང་དང་
། ཡུམ་པདྨའི་སྐྱིལ་ཀྲུང་གིས་བཞུགས་པའི་དཔྲལ་བར་ཨོཾ། མགྲིན་པར་ཨཱ༔
ཐུགས་ཀར་ཧཱུྃ། དེ་ལས་འོད་ཟེར་འཕྲོས་པས་རྒྱ་ཆེན་སྤྱོད་རྒྱུད། ཟབ་མོ་ལྟ་རྒྱུད། ཉམས་ལེན་བྱིན་
རླབས་བརྒྱུད་པ་སོགས་ཀྱི་བླ་མ། ཡི་དམ་རྒྱལ་བ་སྲས་བཅས་ཉན་རང་བསྟན་སྲུང་ཡེ་ཤེས་པའི་ཚོགས་
ཐམས་ཅད་སྤྱན་དྲངས་ཏེ་མཚོ་ལ་ཁ་བ་བབས་པ་བཞིན་དུ་ཐིམ་པར་གྱུར། དེ་ལྟར་སྐྱབས་ཡུལ་དེ་
རྣམས་དང་གཉིས་སུ་མེད་པའི་བླ་མ་ཡབ་ཡུམ་གྱི་ཉོན་མོངས་པ་ལྔ་ཡེ་ཤེས་ལྔ། མི་དགེ་བ་བཅུ་སྟོབས་
བཅུ༑ ཁམས་བཅོ་བརྒྱད་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད། ཕུང་པོ་ལྔ་སྐུ་ལྔ། འབྱུང་བ་
བཞི་ཡུམ་བཞི། ཕྱག་སོར་བཅུ་ཁྲོ་བོ་བཅུ། ཞབས་སོར་བཅུ་ཁྲོ་མོ་བཅུ། སྒལ་ཚིགས་པ་རྣམས་སེམས་
དཔའ་བཅུ་དྲུག་དང་སེམས་མ་བཅུ་དྲུག །ཡན་ལག་བཞི་སྒོ་མ་བཞི། ཚིགས་ཆེན་བཅུ་གཉིས་མཆོད་
པའི་ལྷ་མོ་བཅུ་གཉིས་མཆོད་རྫས་དུ་མ་ཐོགས་ནས། བླ་མ་འཁོར་དང་བཅས་པ་ལ་མཆོད་པ། སྤྱི་
བོར་རྣམ་པར་སྣང་མཛད། མགྲིན་པར་འོད་དཔག་མེད། ཐུགས་ཀར་མི་བསྐྱོད་པ། མིག་ཏུ་བྱང་ཆུབ་
སེམས་དཔའ་སའི་སྙིང་པོ། རྣ་བར་ཕྱག་ན་རྡོ་རྗེ། སྣར་ནམ་མཁའི་སྙིང་པོ། ལྕེར་འཇིག་རྟེན་དབང་
ཕྱུག ༑ལུས་སྒྲིབ་པ་རྣམ་སེལ། ཡིད་ཀུན་ཏུ་བཟང་པོ། བྱང་སེམས་དཀར་པོའི་ངོ་བོ་ཨཱ་ལི་ལུགས་
འབྱུང་ལུགས་ལྡོག་སོ་གཉིས་མཚན་སོ་གཉིས། བྱང་སེམས་དམར་པོའི་ངོ་བོ་ཀཱ་ལི་ལུགས་འབྱུང་
ལུགས་ལྡོག་བརྒྱད་ཅུ་དཔེ་བྱད་བརྒྱད་ཅུའི་རྣམ་པར་ཤར་བའོ། །སྙམ་དུ་བསམས་ལ། བཀའ་དྲིན་གསུམ་
ལྡན་རྩ་བའི་བླ་མ་དང༌། །དབྱེར་མེད་བརྟན་པའི་འཁོར་ལོ་ཡབ་ཡུམ་ལ། །སྒོ་གསུམ་གུས་པ་
ཆེན་པོས་ཕྱག་འཚལ་ལོ། །ཕྱི་ནང་གསང་བའི་མཆོད་སྤྲིན་རྒྱ་མཚོ་འབུལ། །སྡོམ་པ་གསུམ་དང་འགལ་
རྣམས་སྙིང་ནས་བཤགས། །རང་གཞན་རྣམ་དཀར་ཚོགས་ལ་རྗེས་ཡི་རང་། །རྒྱུ་འབྲས་ཐེག་པའི་
ཆོས་འཁོར་བསྐོར་བའི་ཕྱིར། །སྲིད་མཐར་མྱ་ངན་མི་འདའ་བརྟེན་པར་བཞུགས། །ཇི་སྙེད་དགེ་བ་ཟུང་
འཇུག་ཐོབ་ཕྱིར་བསྔོ། །རྒྱས་པར་འདོད་ན་མཆོད་འཕྲེང་ཚིགས་བཅད་ཅི་རིགས་སམ། སྔགས་འབུལ་སོགས་ཇི་ལྟར་
-60-



༄༅། །རྗེ་བཙུན་འཇམ་དཔལ་དབྱངས་ནང་སྒྲུབ་ཀྱི་སྒྲུབ་ཐབས་ཤེས་རབ་སྣང་མཛོད། །(བ༽
-
-
=-
རིགས་པ་བྱ། དེའི་མཚམས་ནས་མཎྜལ་རྒྱས་པའམ་ཚོམ་བུ་བདུན་མ། བདག་གཞན་ལུས་ངག་ཡིད་གསུམ་ལོངས་
སྤྱོད་དུས་གསུམ་དགེ་ཚོགས་བཅས། །ཞེས་སོགས་དང་། དེང་ནས་བྱང་ཆུབ་སྙིང་པོའི་བར། །ཞེས་པ་ནས།
བྱིན་གྱིས་བརླབ་ཏུ་གསོལ། །ཞེས་པའི་བར་དང་། དེ་ནས་བླ་མའི་གསོལ་འདེབས་ཇི་ལྟར་རིགས་པ། དམིགས་བརྩེ་
མ་ ཡབ་ཡུམ་གྱི་སྔགས་བཟླ་བ་དང་། ཞི་རྒྱས་དབང་དྲག་གི་དམིགས་པ་རྣམས་སྐབས་དང་སྦྱར་རོ། །དེ་ལྟར་གདུང་
ཤུགས་དྲག་པོས་གསོལ་བཏབ་པས། །བླ་མ་ཡབ་ཡུམ་དགྱེས་པས་གནས་གསུམ་གྱི། །འོད་ཟེར་བདུད་
རྩིས་རང་ལུས་རིམ་གྱིས་གང་། །དབང་བཞི་ཐོབ་ཅིང་སྐུ་བཞི་མངོན་དུ་གྱུར། །ཞེས་བརྗོད་ཅིང་དེ་ལྟར་
བསམ་པའམ་ཡང་ན་བརྒྱུད་འདེབས་ལོགས་ནས་འབྱུང་བ་ལྟར་གྱིས་གསོལ་བ་བཏབ་ལ། བླ་མ་ཡབ་ཡུམ་སྦྱོར་
མཚམས་ནས་ཁམས་དཀར་དམར་བྱང་ཆུབ་ཀྱི་སེམས་ཀྱི་རྒྱུན་བྱུང་བས། རང་གི་སྨིན་མཚམས་དང་
མགྲིན་པ་དང༌། སྙིང་ཁ་དང་རྐང་མཐིལ་གྱི་བར་རིམ་བཞིན་གང་བས་དབང་བཞི་རིམ་བཞིན་ཐོབ།
ལུས་ངག་ཡིད་གསུམ་གྱི་སྒྲིབ་པ་རགས་པ་དང་། ཤིན་ཏུ་ཕྲ་བ་རྣམས་ཀྱང་རིམ་བཞིན་དག །འབྲས་
བུ་སྐུ་བཞི་མངོན་དུ་བྱེད་པའི་རྟེན་འབྲེལ་ཁྱད་པར་ཅན་རིམ་བཞིན་འགྲིག་པར་གྱུར། ཅེས་བརྗོད་ཅིང་
མོས་པ་བརྟན་པོ་བྱ། དེ་ནས་བླ་མའི་ཐུགས་ཀའི་ས་བོན་ལས་འོད་ཟེར་འཕྲོས་དུར་ཁྲོད་ནས་རིམ་གྱིས་
འོད་དུ་ཞུ་ནས་ཐུགས་ཀའི་དྷིལ་ཐིམ་ཞིང་། དེའང་རིམ་བཞིན་འོད་དུ་ཞུ་ནས་རང་སེམས་སྟོང་པ་ཉིད་
དང་དབྱེར་མེད་པའི་བདེ་སྟོང་གི་ངང་ལ་གནས་པར་གྱུར། དེ་ལྟར་ཅི་ནུས་སུ་མཉམ་པར་བཞག་པའི་མཐར།
སླར་ཡང་རང་ཡི་དམ་ཡབ་ཡུམ་དུ་བཞེངས་པར་མོས་ལ། དགེ་བ་འདི་ཡིས་མྱུར་དུ་བདག །དཔལ་ལྡན་བླ་མ་
འགྲུབ་གྱུར་ནས། །ཞེས་སོགས་བསྔོ་སྨོན་ཅི་རིགས་པར་བྱའོ། །
གཉིས་པ་དངོས་གཞི་ན། རང་གི་རྒྱུད་ཀྱི་ང་དང་ངའོ་སྙམ་པ་སྐྱེ་བའི་གཞི། ང་དང་ཕུང་པོ་སོགས་རང་རང་གི་གདགས་
གཞིའི་སྟེང་དུ་རྟོག་པས་ཕར་བཏགས་པ་ཙམ་ལས། རང་ངོས་ནས་གྲུབ་པ་མེད་པའི་དོན་དྲན་བཞིན་པས། ཨོཾ་སྭ་བྷ་ཝ་
ཤུདྡྷ་སརྦ་དྷརྨ་སྭ་བྷ་ཝ་ཤུདྡྷོཉཧཾ། ཞེས་བརྗོད་ཅིང་བདེ་སྟོང་སྦྱར་ལ་ཆོས་སྐུའི་ང་རྒྱལ་བཞག །དེ་ལྟ་བུའི་ངང་ནས།
བདེ་སྟོང་དབྱེར་མེད་ཀྱི་གཟུང་རྣམ་པཾ་ལས་པདྨ་དཀར་པོ་འདབ་མ་དྲུག་པ། དེའི་སྟེང་དུ་རཾ་ལས་ཉི་
མའི་དཀྱིལ་འཁོར། དེའི་སྟེང་དུ་དྷིཧཱིཝཞལ་སྦྱོར་དུ་འཁོད་པ་ལས་འོད་ཟེར་འཕྲོས། འོད་ཟེར་ལ་ལའི་
སྣེ་ལ་མཆོད་པའི་ལྷ་མོ་མཆོད་རྫས་སྣ་ཚོགས་པ་ཐོགས་པ་རྣམས་ཀྱིས་འཕགས་པ་མཆོད། འོད་ཟེར་
ལ་ལའི་སྣེ་ལ་ཡི་དམ་ཡབ་ཡུམ་ཞལ་སྦྱོར་དུ་བཞུགས་པ་རྣམས་སེམས་ཅན་ཐམས་ཅད་ཀྱི་སྤྱི་བོར་
སྙོམས་པར་ཞུགས་པའི་སྦྱོར་མཚམས་ནས་བདུད་རྩིའི་རྒྱུན་བབས་པས་སེམས་ཅན་རྣམས་ཀྱི་སྡིག་
- 6l1-



༄༅། །ལུར་ལྕོག་ངག་དབང་བྱམས་པའི་གསུང་འབུམ ༣༼༡༽
སྒྲིབ་དང་མི་ཤེས་པའི་མུན་པ་བསལ་ནས། རྗེ་བཙུན་ཡབ་ཡུམ་གྱི་གོ་འཕངས་ལ་བཀོད། དེ་རྣམས་
འོད་ཟེར་དང་བཅས་པ་སླར་འདུས་པ་ལས་རང་འཇམ་དཔལ་དབྱངས་རལ་གྲི་དང་གླེགས་བམ་
འཛིན་པས། དབྱངས་ཅན་མ་རལ་གྲི་དང་གླེགས་བམ་འཛིན་པ་དང་མཉམ་པར་སྦྱོར་བ། གཉིས་
ཀའང་སྐུ་མདོག་དམར་སེར། རྡོ་རྗེ་དང་པདྨའི་སྐྱིལ་ཀྲུང་གིས་བཞུགས་པ། རིན་པོ་ཆེ་དང་རུས་པའི་
རྒྱན་གྱིས་བརྒྱན་པ། གཙོ་བོའི་སྙིང་གར་སྣ་ཚོགས་པདྨ་འདབ་མ་བཞི་པའི་དབུས་སུ་མི་བསྐྱོད་པ་སྔོན་
པོ་མཱ་མ་ཀཱི་དང་མཉམ་པར་སྦྱོར་བ། ཤར་ནས་རིམ་པ་བཞིན་རྣམ་སྣང་དཀར་པོ་སངས་རྒྱས་སྤྱན་མ་
དང་མཉམ་པར་སྦྱོར་བ། རིན་འབྱུང་སེར་པོ་རིན་ཆེན་སྒྲོལ་མ་དང་མཉམ་པར་སྦྱོར་བ། འོད་དཔག་
མེད་དམར་པོ་གོས་དཀར་མོ་དང་མཉམ་པར་སྦྱོར་བ། དོན་ཡོད་གྲུབ་པ་ལྗང་གུ་དམ་ཚིག་སྒྲོལ་མ་དང་
མཉམ་པར་སྦྱོར་བ། དེ་ཐམས་ཅད་ཀྱང་གླེགས་བམ་དང་རལ་གྲི་འཛིན་པ། རྡོ་རྗེ་དང་པདྨའི་སྐྱིལ་
ཀྲུང་གིས་བཞུགས་པ། རིན་པོ་ཆེ་དང་རུས་པའི་རྒྱན་གྱིས་བརྒྱན་པ། དེ་རྣམས་ཀྱི་དཔྲལ་བར་ཨོཾ།
མགྲིན་པར་ཨཱཿ ཐུགས་ཀར་ཧཱུཾ། ཐུགས་ཀའི་ཧཱུྃ་ལས་འོད་ཟེར་འཕྲོས་པས། རྗེ་བཙུན་ཡབ་ཡུམ་ལ་
རྒྱལ་བ་སྲས་བཅས་ཀྱིས་བསྐོར་བ་སྤྱན་དྲངས་ཏེ་མདུན་གྱི་ནམ་མཁའ་ལ་བཞུགས་པར་གྱུར། པར་
བསམས་ལ། ནང་མཆོད་ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་ཨ་ལས་བྱུང་བའི་ཐོད་པ་
ཡངས་ཤིང་རྒྱ་ཆེ་བའི་ནང་དུ་ཨོཾ་ཨཱཿཧཱུྃ་གསུམ་ཞུ་བ་ལས་བྱུང་བའི་ཤ་ལྔ་དང་བདུད་རྩི་ལྔའི་ངོ་བོར་གྱུར།
ཨོཾ་ ཨཱཧཱ། ཞེས་ལན་གསུམ་བརྗོད། ཉེར་སྤྱོད་རྣམས། གོང་བཞིན་བསངས་སྦྱངས་ལ། སྟོང་པའི་ངང་ལས་ ཨོ་ལས་
བྱུང་བའི་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན།
ཞབས་བསིལ། མེ་ཏོག །བདུག་སྤོས། སྣང་གསལ། དྲི་ཆབ། ཞལ་ཟས། རོལ་མོ་རྣམས་རང་བཞིན་
སྟོང་པ། རྣམ་པ་མཆོད་རྫས། བྱེད་ལས་དབང་པོ་དྲུག་གི་སྤྱོད་ཡུལ་དུ་ཟག་པ་མེད་པའི་བདེ་བ་
ཁྱད་པར་ཅན་བསྐྱེད་པར་གྱུར། ཨོཾ་ཨགྷཾ་ཨཱཧཱུྃ། ཞེས་པ་ནས། ཤཔྟའི་བར་བརྗོད་ཅིང་བྱིན་གྱིས་བརླབས། ཨོཾ་
ཨཱརྱ་མཉྫ་ཤྲཱི་སརྦ་བུདྡྷ་བོ་དྷི་སཏྭ་ས་པ་རི་ཝཱ་ར་ཨོཾ་ཨཱཿཧཱུྃ། ཞེས་པས་ནང་མཆོད་འབུལ། སྙིང་ཁ་ནས་སྤྲོས་པའི་ལྷ་
མོ་རྣམས་ཀྱིས་མཆོད་པར་བསམས་ལ། ཨོཾ་ཨཱརྱ་མཉྫ་ཤྲཱི་སརྦ་བུདྡྷ་ཞེས་སོགས་ཀྱི་མཐར། ཨཧཱུྃ་པྲ་ཏིཙྪ་ཧཱུྃ་སྭཱཧཱ།
ཞེས་སོགས་རིམ་བཞིན་སྦྱར་ལ། ཆུ་གཉིས་ཉེར་སྤྱོད་རོལ་མོ་དང་བཅས་པ་འབུལ། དེ་ནས། ཇི་ལྟར་མགོན་པོ་ཁྱོད་
ཀྱིས་ནི། །སྔོན་ཚེ་འགྲོ་ལ་དབང་བསྐུར་ལྟར། །དེ་བཞིན་ཐུགས་རྗེས་བདག་ལའང་། །དབང་བསྐུར་
དམ་པ་སྩལ་དུ་གསོལ། །ཞེས་ལན་གསུམ་གསོལ་བ་བཏབ་པས། དེ་རྣམས་ཀྱིས་བུམ་པའི་ཆུས་སྤྱི་བོ་
འི
- 612 -



2
༄༅། །རྗེ་བཙུན་འཇམ་དཔལ་དབྱངས་ནང་སྒྲུབ་ཀྱི་སྒྲུབ་ཐབས་ཤེས་རབ་སྣང་མཛོད། །༼བ༽
ནས་དབང་བསྐུར་ཞིང་། ཇི་ལྟར་སྔོན་ཚེ་འགྲོ་རྣམས་ལ། །དབང་བསྐུར་དམ་པ་མཛད་ཇི་བཞིན། །དེ་
རིང་ཡེ་ཤེས་བདུད་རྩིའི་ཆུས། །བུ་ཁྱོད་ལ་ནི་དབང་བསྐུར་རོ། །ཨོཾ་ཨཱརྱ་མཉྫཤི་སརྦ་ཏ་ཐཱ་ག་ཏ་ཨ་བྷི་
ཥེ་ཀ་ཏ་ས་མ་ཡ་ཤྲཱི་ཡེ་ཧཱུྃ། ཞེས་གསུངས་པས་ཆུ་རྒྱུན་དེས་ལུས་ཐམས་ཅད་གང་། དྲི་མ་ཐམས་ཅད་
དག ༑དབང་བཞི་ཐོབ། ཆུ་ལྷག་མ་ཡར་ལུད་པ་ལས་ཐམས་ཅད་ལ་རྡོ་རྗེ་རྩེ་ལྔ་པ་རེས་དབུ་བརྒྱན།
དབང་ལྷ་རྣམས་ཡེ་ཤེས་སེམས་དཔའི་ཚུལ་གྱིས་རང་ལ་ཐིམ་པར་གྱུར། དེ་ནས་རིགས་ལྔའི་ཐུགས་
ཀར་ཟླ་བའི་གདན་ལ་དྷི༔ ཡུམ་ལྔའི་ཐུགས་ཀར་ཉི་མའི་གདན་ལ་ཧཱིཝཡིག་གི་མཐར། ཨོཾ་ཨ་ར་པ་ཙ་
ན་ཞེས་པའི་སྔགས་ཀྱིས་བསྐོར་བ་ལས་འོད་ཟེར་འཕྲོས་ལུས་ཀྱི་ནང་ཐམས་ཅད་གསལ་བར་བྱས།
བ་སྤུའི་བུ་ག་ནས་ཕྱིར་འཕྲོས་པས་སངས་རྒྱས་བྱང་སེམས། ཉན་རང་། ཕྱི་ནང་གི་མཁས་གྲུབ་རྣམས་
ཀྱི་འཆད་རྩོད་རྩོམ་གསུམ་གྱི་བློ་གྲོས་ཐམས་ཅད་སྐུ་གཟུགས། ཕྱག་མཚན་ཡིག་འབྲུའི་རྣམ་པར་
བསྡུས་ནས་སྔགས་འཁོར་ལ་ཐིམ། གཞན་ཡང་འཇིག་རྟེན་དང་འཇིག་རྟེན་ལས་འདས་པའི་ཕུན་
ཚོགས་ཐམས་ཅད། བཀྲ་ཤིས་རྟགས་བརྒྱད། རྒྱལ་སྲིད་སྣ་བདུན་གྱི་རྣམ་པར་བསྡུས་ནས་སྔགས་
འཕྲེང་ལ་ཐིམ་ཞིང་། འོད་ཟེར་གྱིས་ལུས་ཀྱི་ནང་ཐམས་ཅད་གང་བས་མི་ཤེས་པའི་མུན་པ་དང་སྡིག་
སྒྲིབ་ཐམས་ཅད་དག་པར་བྱས། བདུད་རྩི་དཀར་སེར་གྱིས་ལུས་ཐམས་ཅད་མེར་ཏེ་གང་བས་ཚེ་དང་
བསོད་ནམས་འཆད་རྩོད་རྩོམ་གསུམ་གྱི་བློ་གྲོས་ཡི་དམ་གྱི་ལྷ་དང་ཁྱད་པར་མེད་པ་ཐོབ་པར་གྱུར།
བར་བསམས་ལ་སྔགས་ཀྱི་བཟླས་པ་ཅི་འགྲུབ་བྱ། ཡང་འོད་ཟེར་དང་བདུད་རྩི་ཕྱིར་འཕྲོས་པས་སེམས་ཅན་ཐམས་ཅད་ཀྱང་
དེ་ལྟ་བུའི་ཡོན་ཏན་ཐོབ་པར་བསམ་ཞིང་། ལྷ་ཡི་སྐུ་སྣང་ལ་རང་བཞིན་མེད་པ་དང་། ཐུགས་སྙིང་རྗེ་དང་སྟོང་པ་ཟུང་དུ་འཇུག་
པའི་ཟུང་འཇུག་རྡོ་རྗེའི་སྐུ་དེ་ངའོ་སྙམ་པའི་ང་རྒྱལ་དང་། སྙིང་ཁའི་རིགས་ལྔ་ཡབ་ཡུམ་སོགས་གསལ་བཞིན་པའི་ངང་ནས་
འབྲུ་བརྒྱད་ཀྱི་བཟླས་པ་གང་འགྲུབ་བྱས་མཐར་ཡིག་བརྒྱ་ལན་གསུམ་ལ་སོགས་པ་བརྗོད་པར་བྱའོ། །ཤེས་རབ་རྒྱས་པ་
དང༌༑ འཛིན་བཟང་བ་སོགས་ཀྱི་དམིགས་པ་རྒྱས་པར་འདོད་ན། གཞུང་ནས་འབྱུང་བ་ལྟར། རང་གི་གནས་ལྔ་སོགས་སུ་པད་
ཟླར་ཕྱག་མཚན་དང་ས་བོན་བཀོད་པ་ལས་འོད་ཟེར་སྤྲོ་བསྡུ་བྱེད་ཚུལ་སོགས་བླངས་ན་ལེགས་སོ། །
གསུམ་པ་རྗེས་ཀྱི་རིམ་པ་ཐུན་མཐར་གཏོར་མ་འབུལ་བ་ནི། མཆོད་གཏོར་རྣམས་གོང་བཞིན་བྱིན་གྱིས་བརླབས་ལ།
གཏོར་མགྲོན་རྒྱས་པར་ན། མདུན་གྱི་ནམ་མཁར་པད་ཉིའི་གདན་ལ་དྷིཧཱིཞལ་སྦྱོར་དུ་ཞེས་སོགས་ནས།
རང་ཉིད་ཅེས་པ། བླ་མ་འཇམ་དཔལ་དབྱངས་ཞེས་དང་། དབང་བསྐུར་གྱི་སྐབས་བདག་ལ་ཞེས་པ་འདི་ལ་
ཞེས་དང་། བུ་ཁྱོད་ལ་ནི་ཞེས་པ། འདི་ཉིད་ལ་ནི་ཞེས་དང་། ཡེ་ཤེས་པའི་ཚུལ་དུ་དེ་ཉིད་ལ་ཐིམ་པར་གྱུར།
613 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
ཅེས་པ་རྣམས་འདོན་པ་བསྒྱུར་ལ་བརྗོད། ཡང་བསྡུ་ན། རང་གི་སྙིང་ཁ་ནས་འོད་ཟེར་འཕྲོས་རང་བཞིན་གྱི་
གནས་ནས་རྗེ་བཙུན་ཡབ་ཡུམ་ལ་རྒྱལ་བ་སྲས་བཅས་ཀྱིས་བསྐོར་བ་སྤྱན་དྲངས། མདུན་གྱི་ནམ་
མཁར་བཞུགས་པར་གྱུར་པའི་ལྗགས་འོད་ཟེར་སེར་པོའི་སྦུ་གུའི་རྣམ་པ་ཅན་གྱིས་གསོལ་བར་གྱུར།
ཨོ་ཨཱརྱ་（ཨོཾ་ཨཱཧཱུྃ། ཞེས་པས་ནང་མཆོད་འབུལ། ཨོཾ་ཨཱརྱ་མཉྫ ཤྲཱི་སརྦ་བུདྡྷ་ཞེས་པའི་མཐར། ཨི་དཾ་བ་ལི་
ཏ་ཁ་ཁ་ཁཱ་ཧི་ཁཱ་ཧི༔ ཞེས་ལན་གསུམ་མམ་བདུན་གྱིས་གཏོར་མ་འབུལ། སྔགས་ཀྱི་མཐར། ཨནྡྷཾ་སོགས་བཏགས་པས་
མཆོད། བསྟོད་པ་ནི་གང་བློ་མ་དང་། བསྟོད་སྤྲིན་རྒྱ་མཚོ་དང་། དེ་ཙམ་མ་གྲུབ་ན་འདི་ལྟར་བསྟོད་ཅིང་གསོལ་བ་གདབ་པར་
བྱ་སྟེ། དམིགས་མེད་སྙིང་རྗེ་དམིགས་ཡུལ་ཡང་དག་མཐའ། །ཟུང་འཇུག་བརྗོད་བྲལ་མཚན་མ་མེད་
པའི་སྐུ། །མཚན་དཔེ་ཡིད་འཕྲོག་ཡིད་བཞིན་དྲུག་ཅུའི་གསུང་། །ཀུན་ཁྱབ་གསང་གསུམ་ཀུན་གྱི་
བདག་པོར་འདུད། །དམིགས་པའི་ལྟ་བ་དྲུངས་ནས་འབྱིན་པ་དང་། །འགྲོ་ཀུན་རང་ལས་གཅེས་པར་
འཛིན་པ་དང་། །བགྲངས་ཡས་རྒྱལ་སྲས་སྤྱོད་ལ་མི་ཞུམ་ཞིང་། །ཟུང་འཇུག་སྐུ་མཆོག་ཚེ་འདིར་ཐོབ་
པར་མཛོད། །རང་བཞིན་གྲུབ་མཐའི་བྱེ་བྲག་སྣ་ཚོགས་དང་། །ཁྱད་པར་མདོ་སྔགས་ཐེག་ཆེན་རྣམ་
གཉིས་ཀྱི། །ཚིག་དོན་འབྱེད་པའི་རྣམ་དཔྱོད་ཕུལ་བྱུང་དང་། །འཆད་རྩོད་རྩོམ་པའི་སྤོབས་པ་རྒྱས་
པར་མཛོད། །མདོར་ན་རྗེ་བཙུན་ཡབ་ཡུམ་ཇི་ལྟ་བར། །ནམ་མཁའ་ཇི་སྲིད་ཉམ་ཐག་འགྲོ་བའི་ཕྱིར། །
དཔག་མེད་རྒྱལ་སྲས་སྤྱོད་པ་དེ་དང་དེས། །དམ་ཆོས་འཛིན་ཅིང་འགྲོ་རྣམས་སྒྲོལ་བར་ཤོག །ཅེས་
བརྗོད་ལ་ཡི་གེ་བརྒྱ་བས་ལྷག་ཆད་ཀྱི་ཉེས་པ་དག་པར་བྱ། མ་བརྙེད་ཡོངས་སུ། ཞེས་སོགས་ཀྱིས་བཟོད་པར་གསོལ།
གཏོར་མགྲོན་གྱི་རྗེ་བཙུན་ཡབ་ཡུམ་རང་ལ་ཐིམ་པར་གྱུར། ཅེས་བརྗོད་ཅིང་དེ་ལྟར་བསམས་ལ། ཡང་གཏོར་
འབུལ་མི་བྱེད་ན། ཐུན་མཐར་ཕྱི་ནང་གི་མཆོད་པ་དང་། བསྟོད་པ་ཅི་རིགས་པ་བྱ་ཞིང་། བདག་བསྐྱེད་ཉེར་བསྡུ་ནི། རང་གི་
ཐུགས་ཀ་ནས་འོད་ཟེར་འཕྲོས་པས་སྣོད་བཅུད་འོད་དུ་ཞུ་ནས་རང་ཡབ་ཡུམ་ལ་ཐིམ། ཡུམ་ཡབ་ལ་
ཐིམ༔ ཡབ་ཐུགས་ཀའི་རིགས་བཞི་ལ་ཐིམ། དེ་རྣམས་མི་བསྐྱོད་པ་དང་། དེ་ཡང་ས་བོན་དྷིལ་དང་།
དེ་ཡང་རིམ་བཞིན་འོད་གསལ་དུ་ཐིམ་པར་གྱུར། བར་བསམས་ལ་ཅི་ནུས་སུ་མཉམ་པར་བཞག །འོད་གསལ་
ལས་སྐད་ཅིག་གིས་རྗེ་བཙུན་ཡབ་ཡུམ་གྱི་སྐུར་ལངས་པའི་གནས་གསུམ་དུ་འབྲུ་གསུམ་གྱིས་མཚན་
པར་གྱུར། པར་བསམས་ལ། གང་ཚེ་བལྟ་བར་འདོད་པའམ། ཞེས་སོགས་དང་། ཕྱོགས་བཅུ་ནམ་མཁའི་
མཐས་གཏུགས་པའི། སོགས་དང་། སྟོན་པ་བླ་ན་མེད་པའི། ཞེས་པ་ནས། ལེགས་ལྡན་ནག་པོ་ལ་སོགས་
སྲུང་མས་ཀྱང་། །གཡེལ་བ་མེད་པར་རྟག་ཏུ་གྲོགས་བྱེད་ཤོག །ཅེས་དང་། ཤིས་བརྗོད་ཅི་རིགས་པར་བྱའོ། །
-6I4 -



༄༅། །རྗེ་བཙུན་འཇམ་དཔལ་དབྱངས་ནང་སྒྲུབ་ཀྱི་སྒྲུབ་ཐབས་ཤེས་རབ་སྣང་མཛོད། །ཁ༽
ཐུན་མཚམས་དང་ཉལ་བའི་རྣལ་འབྱོར་ནི། བཟའ་བཏུང་རྣམས་འབྲུ་གསུམ་གྱིས་བྱིན་གྱིས་བརླབས་ལ། རང་ལྷར་བསྒོམས་
ཏེ་ཟའོ། །ཉལ་བའི་རྣལ་འབྱོར་ནི་བླ་མ་དང་དབྱེར་མེད་པའི་ཡི་དམ་ལ་དམིགས་པ་གཏད་ལ་ཉལ་ལོ། །འགྲོ་འདུག་ཐམས་
ཅད་ལའང་ལྷའི་ང་རྒྱལ་དང་མ་བྲལ་བར་བྱའོ། །
འདིར་སྨྲས་པ། ལྷག་པའི་ལྷ་མཆོག་རྗེ་བཙུན་ཡབ་ཡུམ་གྱི། །སྒྲུབ་ཐབས་བླ་མའི་རྣལ་འབྱོར་བཅས་
པ་འདི། །འཇམ་དབྱངས་ཐུགས་བཅུད་རིན་ཆེན་འབྱུང་གནས་ལས། །རྣམ་དཔྱོད་དེད་དཔོན་མཁས་
པའི་སྟོབས་ཀྱིས་བླངས། །དད་ལྡན་བློ་གྲོས་འཕེལ་བའི་དགའ་སྟོན་མཛོད། །ནོངས་པ་ཅི་མཆིས་
མཁས་དང་ལྷ་ལ་བཤགས། །དགེ་བས་འགྲོ་ཀུན་རྗེ་བཙུན་ཡབ་ཡུམ་དང་། །མཉམ་པའི་མཁྱེན་བརྩེ་
ཡིད་ལ་རྟག་འགྲོགས་ཤོག །
དེ་ལྟར་རྗེ་བཙུན་འཇམ་དཔལ་དབྱངས་ཀྱི་ཆོས་སྐོར་གྱི་ནང་ཚན། འཇམ་དབྱངས་ནང་སྒྲུབ་ཀྱི་སྒྲུབ་ཐབས། བླ་མའི་
རྣལ་འབྱོར་དང་བཅས་པའི་ངག་འདོན་ཆོག་སྒྲིགས་འདི་ནི། འཕགས་མཆོག་ཕྱག་ན་པདྨོའི་བཀའ་སྩལ་སྤྱི་བོའི་རྒྱན་དུ་བཀོད་
དེ༑ བཀའ་འབངས་ཀྱི་ཐ་ཤལ་ངག་དབང་བྱམས་པས་རང་བཟོ་སྤངས་ཏེ། འཇམ་དབྱངས་ཆོས་སྐོར་ཉིད་ནས་གུང་བསྒྲིགས་
ཤིང༑ བླ་མའི་མན་ངག་གིས་བརྒྱན་ནས་ནག་པ་ཟླ་བའི་ཚེས་དགེ་བར། དཔལ་ལྡན་ཆབ་མདོ་བྱམས་པ་གླིང་གི་བླ་བྲང་
གཟིམས་ཆུང་དུ་སུག་བྲིས་བགྱིས་པའོ། །འདིས་ཀྱང་སངས་རྒྱས་ཀྱི་བསྟན་པ་རིན་ཆེན་རྒྱས་པར་བྱེད་ནུས་པར་གྱུར་ཅིག །
མངྒལམ།། །།
༈ རབ་འབྱམས་འཁོར་ལོའི་མགོན་པོ་རྡོ་རྗེ་འཆང་། །མཁྱེན་པའི་གཏེར་དང་དཔའ་བོ་རྡོ་རྗེའི་
ཞབས། །རྒྱལ་བ་གཉིས་པ་འཇམ་དཔལ་རྒྱ་མཚོ་ལ། །གསོལ་བ་འདེབས་སོ་ཟབ་ཡངས་ཤེས་རབ་
སྩོལ༑ ༑དགེ་ལེགས་དཔལ་བཟང་ཆོས་ཀྱི་རྒྱལ་མཚན་དང་། །ཆོས་ཀྱི་རྡོ་རྗེ་བློ་བཟང་དོན་གྲུབ་
ཞབས། །སངས་རྒྱས་ཡེ་ཤེས་བློ་བཟང་ཆོས་རྒྱན་ལ། །གསོལ་བ་འདེབས་སོ་ཟབ་ཡངས་ཤེས་རབ་
སྩོལ༑ ༑བསྟན་འཛིན་འཕྲིན་ལས་ངག་དབང་བརྩོན་འགྲུས་དང་། །ཁྱབ་བདག་ངག་དབང་མཆོག་
ལྡན་བྱམས་པའི་དཔལ། །བཀའ་དྲིན་ཟླ་བྲལ་བླ་མ་ཡབ་སྲས་ལ། །གསོལ་བ་འདེབས་སོ་ཟབ་
ཡངས་ཤེས་རབ་སྩོལ། །མདོ་སྔགས་ཡོངས་རྫོགས་ལམ་གྱིས་རྒྱུད་ཕྱུག་ཅིང་། །བཤད་སྒྲུབ་བསྟན་
པའི་རྒྱལ་མཚན་འཛིན་པ་དང་། །མཐའ་ཡས་འགྲོ་བའི་རེ་བ་སྐོང་བ་ལ། །རྩ་བརྒྱུད་བླ་མ་རྣམས་དང་
མཚུངས་པར་ཤོག །བཀྲ་ཤིས། །མངྒལམ།། །།
- 615 -



(
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
+ +
-
-
++-
-
-
-
-
--
+
++--
༄༅། །སྒྲོལ་དཀར་ཡིད་བཞིན་འཁོར་ལོའི་བསྙེན་ཡིག་
བླ་མ་དམ་པའི་ཞལ་གྱི་བདུད་རྩི་
བཞུགས་སོ། །
༈ བླ་མ་དམ་པའི་ཞབས་ལ་ཕྱག་འཚལ་ལོ། །སྒྲོལ་དཀར་ཡིད་བཞིན་འཁོར་ལོའི་ཚེ་སྒྲུབ་རྒྱལ་
དབང་དགེ་འདུན་རྒྱ་མཚོས་མཛད་པ་ལ་མཁོ་བའི་མན་ངག་ཞལ་ཤེས་ནི། གཟའ་སྐར་འཕྲོད་སྦྱོར་
ལེགས་པའི་ཉི་མ་ལམ་དེ་དྲིས་པ་ན། འཕགས་མའི་སྐུ་རྟེན། གཏོར་མ་མཆོད་པ་སོགས་ཚོགས་ཀྱི་ཡོ་
བྱད་ཐམས་ཅད་ཚོགས་པར་བྱ། གནས་ཁང་བྱི་དོར་ལེགས་པར་བྱས། སྒྲུབ་པ་པོས་གོས་གསར་པ་
བགོས་སྟན་གསར་པ་དཀར་པོར་འཁོད་ནས་བྱང་ཆུབ་སེམས་ཀྱི་ཀུན་སློང་དང་ལྡན་པའི་ངང་ནས།
མཚམས་འོག་ཏུ་འཇོག་དགོས་རྣམས་ཡིད་བཤར་བྱས། བགེགས་བསྐྲད། སྲུང་འཁོར་མཚམས་མཐོ་
བསྐྱེད་ཆོག་ལེགས་པར་བྱས་སྔར་གྱི་གདན་ལ་འཁོད་ནས་སྐྱབས་འགྲོ་སེམས་བསྐྱེད་བྱས། མདུན་གྱི་
ནམ་མཁར་སེང་གེས་བཏེགས་པའི་རིན་པོ་ཆེའི་ཁྲིའི་སྟེང་དུ་འཕགས་མ་ཡིད་བཞིན་འཁོར་ལོ་ལ་
སྐྱབས་ཡུལ་མ་ཚང་བ་མེད་པས་བསྐོར་བའི་སྟེང་གི་ནམ་མཁའ་ལ་ཇོ་བོ་རྗེ་སོགས་བཀའ་གདམས་ཀྱི་
བླ་མ་རྣམས་བཞུགས་པ་ལ་དམིགས་ནས་ཡན་ལག་བདུན་པ་མཎྜལ་དང་བཅས་པ་ཕུལ་ནས་གསོལ་
བ་གདབ། དེ་ནས་སྒྲུབ་ཐབས་ཀྱི་མཆོད་བསྟོད་བར་བློ་ལ་ཤར་བར་བྱས་ཏེ་དལ་བུས་འདོན། བསྟོད་
པ་ཚར་ནས་རང་སྒྲོལ་མར་གསལ་བའི་ཐུགས་ཀར་འཁོར་ལོ་དཀར་པོ་མུ་ཁྱུད་གསུམ་རིམ་སྔགས་
འཁོར་དང་བཅས་པ། བླ་མ་ལྟ་བུའི་ཞབས་བརྟན་ལ་དམིགས་ནས་བྱེད་ན། འཁོར་ལོའི་ལྟེ་བར་ཏཾ་
ཡིག་དང་གོ་ས་གཅིག་ཏུ་ངོ་བོ་བླ་མ་ཡིན་པ་ལ་རྣམ་པ་སྒྲོལ་མ་དཀར་མོ་གསལ་བཏབ། མདུན་གྱི་ནམ་
མཁར་སྒྲོལ་མ་ཚོགས་ཞིང་ལྟར་གྱི་ཐུགས་ཀར་འཁོར་ལོ་སྔགས་འཁོར་དང་བཅས་པ་གསལ་བཏབ་
པའི་མདུན་བསྐྱེད་ཀྱི་ཐུགས་ཀའི་སྔགས་འཁོར་ལས་འོད་ཟེར་དཀར་པོ་འཕྲོས། རང་གི་ཐུགས་ཀའི་
སྔགས་འཕྲེང་ལ་ཕོག །དེ་ལས་འོད་ཟེར་དཀར་པོ་དཔག་ཏུ་མེད་པ་འཕྲོས་རང་དང་བླ་མའི་སྐུ་ལུས་ཀྱི་
- 6l6 -



： ༄༅། །སྒྲོལ་དཀར་ཡིད་བཞིན་འཁོར་ལོའི་བསྙེན་ཡིག །(ལ༽ ，
ནང་ཐམས་ཅད་གང་། ནད་གདོན་སྡིག་སྒྲིབ་དང་ཚེའི་བར་ཆད་ཞི་བར་བྱས། བ་སྤུའི་བུ་ག་ཐམས་
ཅད་ནས་འོད་ཟེར་ཕྱིར་འཕྲོས་ལུས་ཀྱི་ཕྱི་ནས་འོད་ཟེར་དཀར་པོའི་གུར་ཁྱིམ་སོག་གུར་ལྟ་བུས་
བསྐོར་ནས་ཞི་བའི་ལས་ཐམས་ཅད་འགྲུབ་པར་བྱས། དེ་བཞིན་དུ་འོད་ཟེར་སེར་པོ། དམར་པོ། མཐིང་
ནག ལྗང་གུ། མཆིན་ཁ་རྣམས་མདུན་བསྐྱེད་ཀྱི་ཐུགས་ཀ་ནས་འཕྲོས། རང་གི་ཐུགས་ཀར་ཕོག་དེ་
ལས་འོད་ཟེར་འཕྲོས་ནས་རང་དང་དམིགས་ཡུལ་གྱི་ལུས་གང་ཕྱིར་འཕྲོས་ནས་གུར་ཁྱིམ་གྱིས་བསྐོར་
ཚུལ་འོད་ཟེར་སོ་སོའི་ལས་སོ་སོ་སྒྲུབ་ཚུལ་སྒྲུབ་ཐབས་ལྟར་ལ་ལྷག་པར་སྙིགས་མའི་དུས་སུ་ལམ་
སྒྲུབ་པ་ལ་བར་དུ་གཅོད་པ་མངོན་སྤྱོད་ཀྱིས་འདུལ་དགོས་པ་རྣམས་དྲག་པོས་མ་བསྒྲལ་ན་ཁོ་རེངས་
ནས་ལམ་ལ་བར་གཅོད་ཤིན་ཏུ་ཆེ་བས་མངོན་སྤྱོད་ཀྱི་ལས་ཤིན་ཏུ་གལ་ཆེ་བར་རྗེ་བླ་མས་གསུངས་
པ་ཡིན་གསུང་། དེ་ལྟ་བུའི་འོད་ཟེར་གྱི་གུར་རྣམས་གཅིག་ལ་གཅིག་མ་རེག་པའི་བར་ཐམས་ཅད་
ཨུཏྤ་ལའི་ཚོགས་ཀྱིས་གང་བ། དེ་དག་ཀྱང་ངོ་བོ་སྒྲོལ་མའི་ཐུགས་ཡིན་པ་ལ་རྣམ་པ་རྗེ་བཙུན་མའི་
ཕྱག་མཚན་གྱི་རྣམ་པ་ཅན། ཕྱག་མཚན་དེ་ཡང་། དཀར་ཕྱོགས་པ་རྣམས་ལ་མེ་ཏོག །ནག་ཕྱོགས་པ་
རྣམས་ལ་མཚོན་ཆའི་རྣམ་པ་སྣང་བར་ནུས་པ། འོད་ཟེར་དྲུག་པོ་དེ་ཡང་དཀར་ཕྱོགས་རྣམས་ལ་
འཇའ་འོད་ཀྱི་གུར། ནག་ཕྱོགས་རྣམས་ལ་བསྐལ་པའི་མེ་དཔུང་འབར་བར་སྣང་བར་ནུས་པ་བསམ་
གྱིས་མི་ཁྱབ་པ་མངའ་བ་ཡིན་ལ། སྤྱོད་ལམ་ཐམས་ཅད་དུ་རང་དེ་ལྟ་བུའི་གུར་ཁྱིམ་ནང་དུ་གནས་
པའི་མོས་པ་བྱེད་ཅིང་རང་ལ་སྐྱབས་འཇུག་ཞུ་བ་རྣམས་ཀྱང་དེར་ཚུད་པའི་མོས་པ་བྱེད། འཚུབ་ཆ་ཆེ་
ན་ལྷོ་བྲག་ཕྱག་རྡོར་གྱིས་མཛད་པའི་སྒྲུབ་ཐབས་ལས་འབྱུང་བའི་འཁོར་ལོའི་གུར་ཁང་བསྒོམ་པ་ཡིན་
གསུང་། འོད་ཟེར་དྲུག་བསྐོར་གྱི་དམིགས་པ་དེའི་མུ་ནས་རང་གི་ཐུགས་ཀའི་སྔགས་ཕྲེང་རྣམས་ལས་
འོད་ཟེར་འཕྲོས། རང་དང་དམིགས་ཡུལ་གྱི་སྐུ་ཚེ་མི་མ་ཡིན། འཆི་བདག་གཤིན་རྗེ། རྒྱལ་གདོན་
སོགས་ཀྱིས་བརྐུས་པ་ཕྲོགས་པ་ཡར་བ་འཐོར་བ་ཉམས་ཆགས་སུ་གྱུར་པ་ཐམས་ཅད་ལ་ཕོག །ཁབ་
ལེན་གྱི་རྡོས་ལྕགས་ཕྱེ་སྡུད་པ་ལྟར་བུམ་པ་བདུད་རྩིས་གང་བ་ཐོད་པ་བདུད་རྩིས་གང་བ་ལ་སོགས་
པའི་རྣམ་པར་རང་དབང་མེད་པར་བསྡུས་ཏེ་རང་དང་དམིགས་ཡུལ་གྱི་སྤྱི་གཙུག་ནས་ཞུགས་སྐུ་ལུས་
ཀྱི་ནང་ཐམས་ཅད་གང་བས་འཆི་མེད་ཚེའི་དངོས་གྲུབ་ཐོབ་པར་བསམ། སྤྱི་གཙུག་གི་པགས་པ་ལ་
བུག་པ་མེད་ཀྱང་རུས་པ་ལ་བུག་པ་ཡོད་ཅིང་དེ་ནས་གསང་གནས་ཀྱི་བར་བུག་པ་ཧར་རེ་ཡོད་པས་དེ་
ནས་ཐིམ་པའི་དམིགས་པ་བྱེད་པ་ཡིན་གསུང་། ཡང་འོད་ཟེར་འཕྲོས་རྒྱུ་འབྱུང་བ་བཞི་འབྲས་བུ་འབྱུང་
-6i7 -



༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
འགྱུར་བཞིའི་བཅུད་ཐམས་ཅད་བསྡུས་ཏེ་སྔར་ལྟར་ཐིམ། དེ་བཞིན་དུ་འཇིག་རྟེན་དང་འཇིག་རྟེན་
ལས་འདས་པའི་མཁྱེན་བརྩེ་ནུས་གསུམ་སོགས་ཕུན་ཚོགས་ཐམས་ཅད་དང་། སངས་རྒྱས་བྱང་སེམས་
རྣམས་ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ཅད་བསྡུས་ཏེ་སྔར་བཞིན་ཐིམ་པས་འཆི་མེད་ཚེའི་
དངོས་སྒྲུབ་ཐོབ་པར་བསམ། རེས་འགའ་མདུན་བསྐྱེད་ཀྱི་ཐུགས་ཀ་ནས་འོད་ཟེར་འཕྲོས་ཏེ་རང་གི་
ཐུགས་ཀར་ཕོག་དེ་ལས་འོད་ཟེར་འཕྲོས་ནས་ཚེ་འགུགས་པ་སོགས་སྔར་ལྟར་བྱ། དེའི་ཚེ་ཡང་རང་
སྒྲོལ་མ་ཡིད་བཞིན་འཁོར་ལོ་མོའི་དབང་པོ་དང་བཅས་པ་དམིགས་ཡུལ་ཡང་དེ་དང་ལུས་ཐམས་ཅད་
ཤ་རུས་རྡོས་བཅས་མ་ཡིན་པ་སྟོང་སང་ངེ་བ་ཕྱི་ནང་མི་སྒྲིབ་པ། དེའི་དབུས་སུ་རྩ་དབུ་མ་གཡས་སུ་རོ་
མ་གཡོན་དུ་རྐྱང་མ་དང་བཅས་པ། སྤྱི་བོ་དང་མགྲིན་པ་ལ་སོགས་པའི་རྩ་གནས་དྲུག་གི་རྩ་འཁོར་དེ་
ཐམས་ཅད་ཕྱོགས་བཞིར་རེ་རེ་གྱེས་པར་འདྲ་བས་ནོར་བུའི་དབུས་སུ་དེ་ལྟ་བུའི་རྩ་འདབ་བཞི་པ།
གསང་གནས་དང་སྙིང་གར་དེ་རེ་རེ་ལས་གཉིས་གཉིས་གྱེས་པས་བརྒྱད་པ། མགྲིན་པར་བརྒྱད་པོ་དེ་
རེ་རེ་ལས་གཉིས་གཉིས་གྱེས་པས་བཅུ་དྲུག། །སྤྱི་བོར་དེ་རེ་རེ་ལ་གཉིས་གཉིས་གྱེས་པས་སོ་གཉིས།
ལྟེ་བར་དེ་རེ་རེ་ལ་གཉིས་གཉིས་གྱེས་པས་རེ་བཞི་སྟེ་ཐམས་ཅད་ཀྱང་བུག་པ་ཧར་རེ་ཡོད་པ་གསལ་
བཏབ་ནས་རིམ་གྱིས་སྤྱི་བོའི་རྩ་འཁོར་བདུད་རྩིས་གང་། དེ་ནས་མགྲིན་པའི་རྩ་འཁོར་སོགས་གང་།
མཐར་ལུས་ཐམས་ཅད་བདུད་རྩིས་གང་བས་འཆི་མེད་ཚེའི་དངོས་གྲུབ་ཐོབ་བྱུང་སྙམ་པའི་མོས་པ་
བརྟན་པོ་དང་བཅས་ཐོག་མར་རྟེན་འབྲེལ་སྙིང་པོ། དེ་ནས་གསལ་བྱེད། དེ་ནས་དབྱངས་རྣམས་ཚར་
རེ་སྔོན་དུ་བཟླས། དེ་ནས་སྔགས་སྤེལ་ཚིག་དང་བཅས་པ་ཉེར་གཅིག་ཙམ་དང་། བར་དུ་ཡི་གེ་བཅུ་
པ་ཉིད་ལ་དྲིལ་ནས་ཐུན་མཐར་ཡང་སྤེལ་ཚིག་བཏགས་པ་ཉེར་གཅིག་ཙམ་བཟའ་བཏུང་དང་གཏམ་
གྱི་བར་མ་ཆོད་པར་བཟླའོ། །དེ་ནས་ལྷག་ཆད་ཀྱི་ཉེས་པ་ཞི་བའི་ཕྱིར་ཡིག་བརྒྱ་བཏོན་ནས་མཆོད་
བསྟོད་གསོལ་གདབ་བསྔོ་སྨོན་བྱ་སྟེ། ཐུན་མཚམས་ལ་འཇུག་པ་ན་རང་གི་གོས་ཀྱིས་གདན་གྱི་དྲོད་
མི་ཡལ་བའི་ཐབས་བྱས་ཏེ་དེའི་སྟེང་དུ་ཕྲེང་བ་བཞག་སྟེ་དེ་ནི་བར་ཆད་མི་འཇུག་པའི་ཐབས་སོ། །
དེ་ནས་ཐུན་མཚམས་སུ་ལྷའི་ང་རྒྱལ་དང་མ་བྲལ་བའི་དྲན་ཤེས་བརྟན་པར་བྱ་སྟེ། ངག་མཚམས་
དམ་པོ་བྱེད་ཕྱིན་ཚུགས་པ་ནས་མ་གྲོལ་གྱི་བར་ལྷའི་ཉེར་བསྡུ་མི་བྱེད་པར་གུར་ཁང་གི་ནང་དུ་གནས་
པའི་མོས་པ་བྱེད། གྲུབ་ན་ཐུན་ཐམས་ཅད་ཀྱི་མཐར་གཏོར་མ་འབུལ། མ་གྲུབ་ན་དགོང་ཐུན་གྱི་
མཐར་འབུལ། དེ་ཡང་སྤག་སྐམ་གྱི་མཐེབ་ཀྱུ་ལྟ་བུ་མ་ཡིན་པ་གཏོར་མའི་མཐའ་ནས་དཔངས་སོར་རེ་
-618-



ནོ ) ༄༅། །སྒྲོལ་དཀར་ཡིད་བཞིན་འཁོར་ལོའི་བསྙེན་ཡིག །(མ）
ཙམ་ཡོད་པ་གཏོར་མའི་འདབ་མ་དང་མཚམས་མ་དོད་པས་གཏོར་མ་འཁོར་བར་གསོས་བརླབས།
གཏོར་མགྲོན་བསྐྱེད་ནས་གཏོར་མ་ཕུལ། མཆོད་བསྟོད་འདོད་གསོལ་བྱས་ནས་ཡེ་ཤེས་པ་གཤེགས།
དམ་ཚིག་པ་རང་ལ་བསྡུ། འབྱོར་ན་ཚོགས་འཁོར་ཕུན་སུམ་ཚོགས་པ་བཤམས་ཏེ་ཚུགས་ནས་མ་
གྲོལ་བར་ཉིན་རེ་བཞིན་གསོས་ཏེ་འབུལ། གྲོལ་ཐུན་ལ་སྒྲུབ་པ་པོ་ཚོགས་ལ་རོལ་ཏེ་ཚོགས་ལྷག་་་་
འབུལ་བར་བྱའོ། །ཐུན་གྲངས་ནི་བཞིའམ་དྲུག་ཏུ་བྱ། དེ་ཡང་བསྙེན་ཡིག་འགའ་རེ་ན་ཉིན་དང་པོ་ལ་
ཐུན་གྲངས་ཇི་ལྟར་བྱས་པ་ལྟར་གྲངས་ངེས་ཅན་དགོས་པར་བཤད་ཀྱང་འགའ་རེ་འགའ་རེ་ན་དེ་ཙམ་
གྱི་བཀག་པ་མེད་པས་གཟུགས་པོས་ནད་མ་ཁྱག་པ་སོགས་བྱུང་ན་ཐུན་གྲངས་ངེས་པ་ཅན་མ་བྱུང་
ཡང་མི་སྐྱོན་གསུང་།
ཐུན་རྣམས་ལ་ཆོ་ག་ཇི་ལྟར་འདོན་པ་ནི། ཉིན་བཞིན་ཐུན་དང་པོ་རྣམས་ལ་ཆོ་ག་རྒྱས་པ་ཚར་རེ་
དང་ཐུན་རྗེས་མ་རྣམས་ལ་སྐད་ཅིག་གིས་དྲན་ཡུལ་དུ་ལྷ་གསལ་འདེབས་རེ་བྱས་ནས། བཟླས་པ་
དམིགས་པ་དང་བཅས་པ་ལ་དྲིལ་བར་བྱའོ། །དབང་པོ་རྣོ་འབྲིང་རྟུལ་བའི་ཆོ་ག་འདོན་ཚུལ་མི་འདྲ་
ཞིང་༑ དབང་པོ་རྣོན་པོས་འཇིགས་བྱེད་ལྟ་བུ་འདོན་ན་སྦྱང་གཞི་སྐྱེ་ཤི་བར་དོའི་གནད་ཚང་བའི་རྟེན་
དང་བརྟེན་པའི་དཀྱིལ་འཁོར་སྐད་ཅིག་གིས་གསལ་བཏབ་ནས་བྱ་བ་བྱེད་རྒྱུ་མ་གཏོགས་མེད། འབྲིང་
རྟུལ་གཉིས་ཀྱིས་དེ་ལྟ་བུའི་གནད་ཚང་བའི་བསྐྱེད་རིམ་ཡིད་ཡུལ་དུ་ཤར་བར་བྱས་ཏེ་དེའི་སྟེང་དུ་ཆོ་
ག་ཚིག་རིས་ལྟར་འདོན་པ་ཡིན་གསུང་། ཡང་ལུགས་གཅིག་ལ་དགོང་ཐུན་གྱི་མཐར་སྣོད་ཐམས་ཅད་
བཅུད་ལ་ཐིམ། དེ་ཡང་འོད་ཀྱི་གུར་ཁང་ཕྱི་མ་ལ་ཐིམ་གུར་ཁང་རྣམས་ཀྱང་ཕྱི་མ་ཕྱི་མ་ནང་མ་ནང་མ་
ལ༑ རང་ཡང་འཁོར་ལོ་སྔགས་འཕྲེང་དང་བཅས་པ་ལ། དེ་རྣམས་ཀྱང་རིམ་གྱིས་ཏཾ་ཡིག་ལ། དེ་ཡང་
ཀླད་ཀོར་ལ། དེ་ཡང་མི་དམིགས་པར་བཏང་སྟེ་སྟོང་པ་དྲན་ཡུལ་ནས་མ་ཤོར་བར་བྱས་ཏེ་གཉིད་ལ་
འགྲོ་བཅུག་ནས་ཐོ་རངས་སྟོང་པའི་ངང་ལས་སྒྲོལ་མའི་སྐུར་བཞེངས་ཏེ་བདུད་རྩི་རིལ་བུས་ཁ་དག་
པར་བྱ། དེ་ཡང་ཁ་བཤལ་ནས་ཕྱིར་མི་འབོ། རྒྱུད་བྱིན་གྱིས་རློབ་པ་དང་རྟོགས་པ་སྐྱེ་སླ་བའི་ཆེད་དུ་
ཁོང་པར་མིད་པ་ཡིན་གསུང་། དེ་ནས་སྐྱབས་འགྲོ་སེམས་བསྐྱེད་ཚར་ནས་ངག་བྱིན་རླབས་བྱའོ། །
འོད་གསལ་སྒོམ་པ་ནི་བསྲུང་བའི་མཆོག་ཏུ་མ་གཅིག་ལབ་སྒྲོན་གྱིས་ཡང་ཡང་གསུངས་པས་སྔར་
ལྟར་མཚམས་མ་གྲོལ་བར་མི་བསྡུ་བ་དང་འདི་གཉིས་གང་བདེ་ཡིན་གསུང་། གྲོལ་ཐུན་ལ་དེ་ལྟ་བུའི་
ཉེར་བསྡུ་ཚར་ནས་བསྔོ་བ་སྨོན་ལམ་ཤིས་བརྗོད་རྒྱས་པ་དང་། རྒྱལ་ཆེན་ལ་གཏང་རག་མཆོད་པ་
-ti-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
གཤེགས་གསོལ་སོགས་བྱའོ། །མཚམས་ཀྱི་རིང་ལ་སྤྱིར་བཏང་ཇི་ལྟར་བྱ་བ་ནི་རང་གིས་གཞན་མ་
མཐོང་བ་དང་། གཞན་གྱིས་རང་མ་མཐོང་བ་དང༌། ཟླ་བོ་ཡོད་མེད་གང་ལྟར་ཡང་ངག་མ་ཤོར་བ་དང་།
སོག་མའམ་སྨུག་སྦུག་ལྟ་བུའི་རྒྱུད་ནས་མ་ཡིན་པར་མེ་དང་ཇ་ཐུག་ལ་ཕུ་མི་རྒྱག་པ་དང༌། ཁྲུས་མི་
བྱེད༑ སྐྲ་དང་ཁ་སྤུ་མི་འབྲེག །གནས་ཁང་ལ་ཕྱག་དར་མི་བྱེད་རང་གི་འདུག་སར་གཞན་འདུག་ཏུ་མི་
འཇུག །རང་དང་གཞན་ཁ་ཕོར་མི་བསྲེ། ལྷའི་གྲུབ་རྟགས་འོང་ངམ་མི་འོང་སྙམ་པའི་རེ་དོགས་མི་བྱེད།
སྔར་བཤད་པ་ལྟར་གྱི་ཐུན་དངོས་གཞི་དང་ཐུན་མཚམས་སུ་ཇི་ལྟར་བྱ་བ་ལ་འབད་ཅིང་། ལྷག་པར་
ཐུན་མཚམས་སུ་རྗེ་བཙུན་མའི་ཚོགས་ཞིང་ལ་ཡན་ལག་བདུན་པ་དང་མཎྜལ་ཕུལ་ནས་གསོལ་བ་
ཤུགས་དྲག་རྒྱུན་དུ་འདེབས། དེ་ལྟ་བུ་ལ་བརྩོན་པར་བྱས་པ་ན་གྲུབ་རྟགས་རབ་དངོས་སུ་ལྷའི་ཞལ་
མཐོང་ཞིང་དལ་འབྱོར་དང་འཆི་བ་དྲན་པ་སོགས་ལམ་གྱི་རྟོགས་པ་སྐྱེ། འབྲིང་ཉམས་སྣང་ལ་ལྷའི་
ཞལ་མཐོང་བ་དང་། རང་སྟོང་པ་ཉིད་ལ་སིབ་སྟེ་ཐིམ་པ་ལྟ་བུའི་སྣང་བ་འབྱུང་། ཐ་མ་རྨི་ལམ་དུ་མགོ་
མཇུག་ལོག་ནས་འཕུར་བ་ལྟ་བུ་མ་ཡིན་པར་ནམ་མཁའ་ལ་འཕུར་བ་ལྷའི་ཞལ་མཐོང་བ། ཞོ་དང་འོ་
མ་འཐུང་བ་མཆོད་རྟེན་མཐོང་བ་ནི་འདིའི་སྐབས་རྨི་ལྟས་བཟང་ཤོས་ཡིན་གསུང་། དེ་ལྟ་བུའི་རྟགས་
གང་བྱུང་ཡང་རྗེས་ཀྱི་ལག་རྗེས་སྣ་ཐུང་དུ་སོང་། ཚེ་འདིའི་དངོས་ཞེན་སོགས་ཉོན་མོངས་ཆེ་རུ་སོང་
འདུག་ན་བདུད་ཀྱིས་ཁྱེར་བ་ཡིན་ལ། བཤེས་གཉེན་ལ་དད་པ་བྱམས་སྙིང་རྗེ་སོགས་ཆེ་རུ་སོང་
འདུག་ན་རྟགས་ཡང་དག་པར་ཤེས་པར་བྱའོ། །
སྒྲོལ་མ་དཀར་མོའི་བུམ་སྒྲུབ་སོགས་བྱེད་ན་བསྙེན་པ་སྔོན་དུ་སོང་ནས་བུམ་པ་མགུལ་ཆིངས་
དཀར་པོ་ཅན་གུ་གུལ་གྱིས་བདུག་བུ་མོ་གྲོང་པའི་ཆོས་ཀྱིས་མ་གོས་པས་བླངས་པའི་ཆུས་སུམ་གཉིས་
བཀང་བུམ་རྫས་ཉེར་ལྔ་བཏབ་དུང་ཆོས་ཁ་རྒྱན་གཟུངས་ཐག་རྡོ་རྗེ་སོགས་སྤྱི་ལྟར་ལ་རིགས་ལྔས་
བརྒྱན། དཀྱིལ་འཁོར་པདྨ་འདབ་བརྒྱད་ཀྱི་དབུས་སུ་བཞུགས་སུ་གསོལ་བའི་མཐའ་མཆོད་པས་
བསྐོར། སྒྲུབ་པ་པོ་བདག་བསྐྱེད་ལ་གནས་པའི་བུམ་པ་ཨ་མྲྀ་ཏས་བསངས་སྦྱངས་བསྐྱེད་པའི་དབུས་
སུ་འཕགས་མ་བདག་བསྐྱེད་ལྟར་བསྐྱེད་ལ་བཟླས་པའི་སྐབས་སུ་སྒྲུབ་པ་པོའི་ཐུགས་ཀ་ནས་སྔགས་
ཕྲེང་མུ་ཏིག་གི་ཕྲེང་བ་ལྟར་གཟུངས་ཐག་ལ་བརྟེན་ནས་སོང་བ་བུམ་པའི་ལྷའི་སྔགས་ཕྲེང་ལ་ཐིམ།
དེ་ལས་བདུད་རྩི་འོ་མའི་རྒྱུན་ལྟ་བུ་བབས་པས་བུམ་པ་གང་བར་བསམ་ཞིང་། སྔགས་ལ་ཞི་རྒྱས་
སྐབས་སྦྱར་གྱི་སྤེལ་ཚིག་བཏགས་ནས་གང་འགྲུབ་བཟླས་ཏེ་བུམ་པའི་ལྷའི་ཡེ་ཤེས་པ་གཤེགས།
D
- 620 -



） ༄༅། །སྒྲོལ་དཀར་ཡིད་བཞིན་འཁོར་ལོའི་བསྙེན་ཡིག །(མ༽
དམ་ཚིག་པ་བུམ་པའི་ཆུ་དང་རོ་གཅིག་ཏུ་བསམས་ནས་བསྒྲུབ་བྱ་ལ་ཁྲུས་བྱས་པས་ཞི་རྒྱས་ཀྱི་ལས་
གང་ཡིན་པ་དེ་ཐོགས་མེད་དུ་འགྲུབ་པར་བསམ་མོ། །
ཞེས་པ་འདི་ནི་སྒྲུབ་སྡེ་གསུམ་གྱི་དབུ་མཛད་རྣམས་ལ་ཞབས་བརྟན་གྱི་ཚེ་སྒྲུབ་སྐབས་གསུངས་པ་རྣམས་དང་སྐབས་
གཞན་དུ་རྩ་བའི་བླ་མའི་ཞལ་ལས་ཐོས་པ་གང་ངེས་རྣམས་ངག་དབང་བྱམས་པ་རང་གི་བརྗེད་ཐོར་བྲིས་པ་ནོར་འཁྲུལ་གང་
མཆིས་རྩ་བའི་བླ་མ་ལ་སྙིང་ནས་བཤགས་སོ།། །།
༈ ངག་མཚམས་དམ་པར་བྱེད་རྒྱུ་ཡིན་ན་དབུ་ཚུགས་ནས་མ་གྲོལ་གྱི་བར་ལ་བདག་མདུན་གྱི་ལྷ་
མི་བསྡུ་བ་འདུག་ཅིང་། ད་ལམ་མདུན་བསྐྱེད་ནི་མི་བསྡུ། ཚེ་སྒྲུབ་སྐབས་བདག་བསྐྱེད་བསྡུ་མི་བསྡུ་
གསལ་ཁ་མ་ངེས། སྤྱོད་ལམ་ཀུན་ཏུ་ལྷའི་ང་རྒྱལ་གྱི་དྲན་པ་བརྟེན་ན་འཐུས་རྒྱུ་ཡིན་འདྲ། བདག་
བསྐྱེད་ཉེར་བསྡུ་བྱེད་ཀྱང་རུང་ཉིན་རེ་བཞིན་སྔ་དྲོའི་ཐུན་དང་པོ་ལ་གསལ་འདེབས་ཀྱི་ཚུལ་དུ་བདག་
མདུན་གྱི་ཆོ་ག་ཚར་རེ། ཐུན་གཞན་རྣམས་ལ་སྐད་ཅིག་གིས་དྲན་པའི་གསལ་འདེབས་རེ་བྱེད།
བཟླས་པ་ཉིད་ལ་དྲིལ་ནས་ཐུན་རེ་ལ་མཆོད་བསྟོད་རེ་དང་དགོང་ཐུན་ལ་གཏོར་འབུལ་སོགས། གྲོལ་
ཉིན་མདུན་བསྐྱེད་ལ་མཆོད་བསྟོད་འདོད་དོན་ལ་གསོལ་བཏབ་བཟོད་གསོལ་བྱས་ནས་ཉེར་བསྡུ་མ་
བྱས་པར་བསྐྱེད་ཆོག་བྱེད་བཞིན་པ་དེ་ག་ངེད་ཀྱིས་གདན་འདྲེན་ཞུ། གྲོལ་ཐུན་མཐར་བདག་བསྐྱེད་
མཆོད་བསྟོད་མི་དམིགས་པའི་རྒྱས་འདེབས། སླར་ཡང་ལྷའི་སྐུར་ལངས་ནས་སྤྱོད་ལམ་ལ་འཇུག་
ཀྱང་རུང་བ་འདུག་ལགས། མི་གཞན་གྱིས་མི་ཤེས་པ་བྱེད་པ་ཚེ་སྒྲུབ་ཀྱི་ལུགས་ཡིན་ཐུགས་ལ་
(བཞུགས་ཞག་)། འདི་ནི་ཕུར་བུ་ལྕོག་ཏུ་ཚེ་ཆོག་ (གཙུག་འཛུགས) སྐབས་འདོན་ཚུལ་ཞུས་པའི་ལན་
དུ་རྩ་བའི་བླ་མས་བཀའ་སམ་དུ་གནང་བ་ཤུས་པ་ལགས།། །།
- 621 མ



» ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
༈ སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས་བཞུགས་སོ། །
༈ ན་མོ་ཨཱརྱ་ཏཱ་རེ་ཡ། སངས་རྒྱས་ཆོས་ཚོགས་མ་ལན་གསུམ། སེམས་ཅན་ཐམས་ཅད་བདེ་བ་དང་
སོགས་གསུམ། མདུན་གྱི་ནམ་མཁར་རིན་ཆེན་སྣ་ཚོགས་ལས། །གྲུབ་པའི་སེང་ཁྲི་པད་ཟླའི་གདན་སྟེང་
དུ༑ ༑རྩ་བའི་བླ་མ་སྐྱབས་གནས་ཀུན་འདུས་དང་། །དབྱེར་མེད་རྗེ་བཙུན་ཡིད་བཞིན་འཁོར་ལོ་ནི། །
སྐུ་མདོག་རབ་དཀར་ཞལ་གཅིག་ཕྱག་གཉིས་མ། །གཡས་པ་མཆོག་སྦྱིན་གཡོན་པས་ཨུཏྤལ་
བསྣམས། །རྡོ་རྗེ་སྐྱིལ་ཀྲུང་རིན་ཆེན་རྒྱན་མང་དང་། །ལྷ་རྫས་དར་གྱི་ན་བཟའ་ལྷབ་ལྷུབ་གཡོ། །འོད་
ཟེར་དྲུག་གི་གུར་ཁྱིམ་འབར་བ་ཡི། །གནས་གསུམ་ཨོཾ་ཨཱཿཧཱུྃ་གིས་མཚན་པར་གྱུར། །ཐུགས་ཀའི་ཧཱུཾ་
ལས་འཕྲོས་པའི་འོད་ཟེར་གྱིས། །པོ་ཊ་ལ་ནས་ཡེ་ཤེས་སེམས་དཔའ་ལ། །ཕྱོགས་དུས་ཀུན་གྱི་
སྐྱབས་གནས་མ་ལུས་པས། །བསྐོར་བ་སྤྱན་དྲངས་ཐིམ་པས་དབྱེར་མེད་གྱུར། །རྒྱལ་བ་སྲས་བཅས་
ཀུན་གྱི་མཁྱེན་བརྩེ་ནི། །ཡིད་འཕྲོག་འཇོ་སྒེག་ལྷ་མོའི་སྐུར་བསྟན་ནས། །འཆི་མེད་ཚེ་དང་འདོད་རྒུའི་
དངོས་གྲུབ་ཀུན། །དྲན་པ་ཙམ་གྱིས་སྩོལ་མཛད་ཁྱོད་ཕྱག་འཚལ། །ཟག་མེད་དཔལ་སྟེར་མཆོད་སྤྲིན་
རྒྱ་མཚོ་འབུལ། །སྒོ་གསུམ་སྡིག་ལྟུང་མ་ལུས་སོ་སོར་བཤགས། །རང་གཞན་རྣམ་དཀར་ཚོགས་ལ་
རྗེས་ཡི་རང་། །ཆོས་འཁོར་བསྐོར་ཞིང་སྲིད་མཐར་བརྟན་པར་བཞུགས། །དགེ་བ་མཐའ་དག་བྱང་
ཆུབ་ཆེན་པོར་བསྔོ། །དེ་ནས་རྗེ་བཙུན་མའི་བཟླས་པ་གང་འགྲུབ་བྱས་ཏེ། ཤུགས་དྲག་སྡུག་བསྔལ་ཉོན་མོངས་
ཀྱིས་གདུངས་པའི། །འགྲོ་ཀུན་བུ་ལྟར་གཟིགས་པའི་སྙིང་རྗེའི་རླབས། །རབ་དཀར་ལྷ་མོའི་གཟུགས་
སུ་ཤར་བ་ཁྱོད། །ནམ་ཡང་གཡེལ་མེད་མགོན་སྐྱབས་དཔུང་གཉེན་མཛོད། །མི་འདོད་ཉེར་འཚེ་རྒྱུ་
བཅས་ཞི་བར་མཛོད། །ཚེ་དང་བསོད་ནམས་ལེགས་ཚོགས་འཕེལ་རྒྱས་མཛོད། །མི་ནོར་ཟས་སོགས་
དབང་དུ་འདུ་བར་མཛོད། །གདུག་ཅན་རེངས་པ་དྲག་པོས་ཚར་གཅོད་མཛོད། །མདོར་ན་དེང་ནས་ཕྱི་
མའི་མཐར་ཐུག་བར། །གནས་སྐབས་འདོད་དོན་འབད་མེད་འགྲུབ་པ་དང་། །མཐར་ཐུག་གཏན་གྱི་
བཙན་ས་ཟིན་གྱུར་ནས། །མཐའ་ཡས་འགྲོ་བའི་མགོན་དུ་འགྱུར་བར་མཛོད། །དེ་ལྟར་གསོལ་བས་
འཕགས་མའི་ལྷ་ཚོགས་རྣམས། །དགྱེས་བཞིན་རང་བཞིན་གནས་སུ་གཤེགས་པར་གྱུར། །འདིར་
- 622 -



༄༅) ༄༅། །སྒྲོལ་དཀར་ཡིད་བཞིན་འཁོར་ལོའི་བསྙེན་ཡིག །༼མ༽
འབད་དགེ་བ་ཇི་སྙེད་བསགས་པ་རྣམས། །བསྟན་པ་རྒྱས་ཤིང་འགྲོ་ཀུན་བདེ་བ་དང༌། །ཚོགས་
གཉིས་མཐར་ཕྱིན་སངས་རྒྱས་ཐོབ་ཕྱིར་བསྔོ། །བཀྲ་ཤིས་བདེ་ལེགས་ཆེན་པོས་ཁྱབ་པར་ཤོག །
ཅེས་པ་འདི་སྤེལ་རྐྱང་པ་ཚེ་དབང་བསམ་འགྲུབ་ཀྱིས་ཞུས་ངོར་སུག་བྲིས་སུ་འགྱིས་པ་དགེ་ལེགས་སུ་གྱུར་ཅིག །
མངྒལཾ།། །།
-623-



༄༅། །ཕུར་ལྕོག་ངག་དབང་བྱམས་པའི་གསུང་འབུམ། ༼༡༽ .
=
=='
ཅཁཁ
ག
: ཁ
:-
-
-
- ---
- ---
- ༡=
=།
༑
༈ སྒྲོལ་དཀར་ཡིད་བཞིན་འཁོར་ལོའི་བསྙེན་པ་སྔོན་དུ་སོང་
ནས་གཞན་དོན་དུ་བུམ་སྒྲུབ་བྱེད་ཚུལ་
བཞུགས་སོ། །
༈ ན་མོ་ཨཱརྱ་ཏཱ་རེ་ཡ། འདིར་སྒྲོལ་དཀར་ཡིད་བཞིན་འཁོར་ལོའི་བསྙེན་པ་སྔོན་དུ་སོང་ནས་གཞན་དོན་དུ་བུམ་སྒྲུབ་
བྱེད་ན། བུམ་པ་མཚན་ཉིད་དང་ལྡན་པ་གཙང་མར་བྱས་གུ་གུལ་གྱིས་བདུག་བུ་མོ་གྲོང་པའི་ཆོས་ཀྱིས་མ་གོས་པས་ཆུ་མིག་
གམ་འབབ་ཆུ་གཙང་མ་ནས་ཆུ་བུམ་པ་དེ་ཉིད་ཀྱིས་བླངས་པའི་ནང་དུ་བུམ་རྫས་ཉེར་ལྔ་དང་དྲི་བཟང་བཏབ། བུམ་གོས་
དཀར་པོ་དང་མགུལ་ཆིངས་སྤྲོག་གསུམ་ལྡན་དུ་བྱས་པ་སྟེགས་གཙང་མའི་ཁར་པད་དཀར་འདབ་བརྒྱད་བྲིས་པའི་དབུས་སུ་
ཀུ་ཤའི་གདན་ལ་བཞུགས། ཁོ་རྒྱན་འབྲས་བུ་ཅན་གྱི་ཤིང་དང་། དུང་ཆོས་གཟུངས་རྡོར་རྣམས་བཤམས་པའི་མདུན་དུ་ཆུ་
གཉིས་ཉེར་སྤྱོད་རོལ་མོ་འབུལ་གཏོར་རྣམས་ཚུལ་བཞིན་བཀོད་པས་མཛེས་པར་བྱས་ནས། བདག་བསྐྱེད་བཟླས་པ་དང་
བཅས་པ་གྲུབ་ནས་བུམ་པ་ཨ་མྲྀ་ཏས་བསངས་སྦྱངས་སྟོང་པའི་ངང་ལས་པཾ་ལས་པདྨ་དཀར་པོ་འདབ་མ་བརྒྱད་
པའི་དབུས་སུ་བཾ་ལས་བྱུང་བའི་བུམ་པ་དཀར་པོ་ལྟོ་བ་ཆེ་བ་མགྲིན་པ་རིང་བ་མཆུ་འཕྱང་བ་ལྷ་རྫས་
ཀྱི་གོས་ཀྱིས་མགུལ་བ་དཀྲིས་ཤིང་དཔག་བསམ་ཤིང་གིས་ཁ་བརྒྱན་པ་དྭངས་ཤིང་གསལ་བར་གྱུར།
ཨོཾ་ཏཔེ་ཏཔེ་མཧཱ་ཏཔེ་སྭཱཧཱ། ལྷའི་ཆུ་བོ་གང་དང་བུམ་པའི་ཆུ་དབྱེར་མི་ཕྱེད་པར་གྱུར། བུམ་པའི་ནང་དུ་
པཾ་ལས་པདྨ་དང་ཨ་ལས་ཟླ་བའི་སྟེང་དུ་ཡི་གེ་ཧཱུྃ་ཡིག་དཀར་པོ་དེ་ལས་འོད་འཕྲོས། ཞེས་པ་ནས། འོད་
དཔག་མེད་ཀྱིས་དབུ་བརྒྱན་པར་གྱུར། ཅེས་པའི་བར་བདག་བསྐྱེད་ལྟར་དང༌། དེ་ནས། ཨོཾ་བཛྲ་ཨ་མྲྀ་ཏ་ཞེས་
སོགས་མཆོད་པའི་བྱིན་རླབས་ཀྱང་བདག་བསྐྱེད་ལྟར་བྱས་ནས། རབ་འབྱམས་རྒྱ་མཚོ་དཔག་མེད་ན། །མཆོད་
ཡོན་ཇི་སྙེད་ཡོད་པ་རྣམས། །བདག་གི་དད་པས་འབུལ་ལགས་ཀྱིས། །ཅི་བདེ་བར་ནི་བཞེས་སུ་
གསོལ། །ཨོཾ་ཨཱརྱ་ཏཱ་རེ་ས་པ་རི་ཝཱ་ར་ཨཧཱུྃ་པྲ་ཏིཙྪ་ཧཱུྃ་སྭཱཧཱ། དེ་བཞིན་དུ་ཤཔྟའི་བར་འབུལ། རབ་འབྱམས་
རྒྱལ་བའི་མཁྱེན་བརྩེའི་ཡེ་ཤེས་རྣམས། །ཞེས་སོགས་ཀྱིས་བསྟོད། གཟུངས་ཐག་སྙིང་ཁར་བཟུང་ནས། ཨོཾ་བཛྲ་
ཨུད་ད་ཀ་ཧཱུཾ། ལན་བདུན་བཟླས། དུང་ཆོས་ཀྱི་ཆུ་ཡེ་ཤེས་ཀྱི་བདུད་རྩིར་བྱས་པའི་རྡོ་རྗེའི་རྡུལ་ཕྲ་རབ་ཏུ་
གྱུར༑ རང་གི་སྙིང་ག་ནས་སྔགས་ཀྱི་འཕྲེང་བ་གཟུངས་ཐག་ལ་འཁྲིལ་ཏེ་སོང་བས་བུམ་ནང་གི་ལྷའི་
-624-



( ） ༄༅། །སྒྲོལ་དཀར་ཡིད་བཞིན་འཁོར་ལོའི་བསྙེན་ཡིག །༼མ༽
ཐུགས་རྒྱུད་བསྐུལ་དེའི་ཐུགས་ཀ་ནས་འོད་ཟེར་འཕྲོས་པས་སྦྱིན་པའི་བདག་པོའི་སྐུ་ཚེ་ཡར་བ་འཐོར་
བ་ཉམས་ཆགས་སུ་གྱུར་པ་རྣམས་བུམ་པ་བདུད་རྩིས་གང་བའི་རྣམ་པ་དང་། འབྱུང་བ་ལྔའི་བཅུད་
རྣམས་འོད་དང་བདུད་རྩི་ཁ་དོག་ལྔའི་རྣམ་པ་དང་། སེམས་ཅན་ཐམས་ཅད་ཀྱི་ཚེ་དང་བསོད་ནམས་
ཐམས་ཅད་བཀྲ་ཤིས་རྫས་རྟགས་ཀྱི་རྣམ་པ་དང༌། རྒྱལ་བ་སྲས་བཅས་ཀྱི་བྱིན་རླབས་ཐམས་ཅད་སྐུ་
གཟུགས་ཡིག་འབྲུ་ཕྱག་མཚན་གྱི་རྣམ་པར་བསྡུས་ནས་བུམ་ནང་གི་ལྷའི་ཐུགས་ཀའི་སྔགས་ཕྲེང་ལ་
ཐིམ༑ དེ་ལས་བདུད་རྩི་དང་འོད་ཟེར་དམར་སྔོ་ལྗང་མཆིན་ཁའི་མདོག་ཅན་རྒྱུན་ཆད་མེད་པར་བབས་
པས་བུམ་པ་གང་བར་གྱུར། ཅེས་བརྗོད་ནས་དམིགས་པ་དང་བཅས་པས་ཐོག་མར་རྟེན་འབྲེལ་སྙིང་པོ་ཚར་གསུམ། དེ་
ནས་གསལ་བྱེད་ཚར་གསུམ། དེ་ནས་དབྱངས་ཚར་གསུམ། དེ་ནས་ཡི་གེ་བཅུ་པའི་མཇུག་ཏུ་མི་དབང་བསོད་ནམས་
སྟོབས་རྒྱས་ཀྱི་སྐུ་ཚེ་དང་བསོད་ནམས་འཕེལ་བར་གྱུར་ཅིག་སྭཱཧཱ། ཞེས་སྤེལ་ཚིག་དང་བཅས་པ་ཐུན་གཅིག་
གམ་ཞག་བདུན་ལ་སོགས་པར་བཟླའོ། །ཐུན་གྱི་མཇུག་ཏུ་ཡིག་བརྒྱ་དང་མཆོད་བསྟོད་འདོད་གསོལ་བྱ། ཉིན་རེ་བཞིན་ཐུན་
དང་པོ་ལ་བུམ་པ་བསྐྱེད་ཆོག་བྱེད་ཅིང་ཐུན་རྗེས་མ་རྣམས་ལ་བདག་མདུན་གྱི་ལྷ་ཡིད་ཀྱིས་གསལ་བཏབ་ནས་རང་གི་སྙིང་ག་
ནས་སྔགས་ཀྱི་ཕྲེང་བ་ཞེས་སོགས་མཆོད་བསྟོད་ཀྱི་བར་བྱ། ཐུན་ཐ་མ་ལ་གཏོར་འབུལ་མཆོད་བསྟོད་འདོད་གསོལ་བྱས་ནས་
བདག་བསྐྱེད་ཉེར་བསྡུ་བྱ། སྒྲུབ་པ་ཚར་ནས་བུམ་པ་བསྡུ་བ་ན། གཏོར་མ་ཕུལ་ནས་ཨོཾ་ཨཱརྱ་ཏཱ་རེ་ཧཱུྃ། ཞེས་དུང་ཆོས་ཀྱི་
མཆོད་ཡོན་ཕུལ། ཨོཾ་ཨཱརྱ་ཏཱ་རེ་པུཊྚེ་ནས་ཤཔྟའི་བར་གྱིས་མཆོད། རྒྱས་པར་ན་མཁྱེན་བརྩེ་དྲི་མེད་སོགས་ཀྱིས་
བསྟོད་ཅིང་འདོད་གསོལ་བྱས་ནས་ཡིག་བརྒྱ་ཚར་གསུམ་བརྗོད། མ་རྙེད་ཡོངས་སུ་མ་ཤེས་སོགས་དང༌། ལྷག་པ་
དང་ནི་སོགས་ཀྱིས་བཟོད་པར་གསོལ། བུམ་པའི་ལྷ་ཡེ་ཤེས་པ་གཤེགས་དམ་ཚིག་པ་འོད་དུ་ཞུ་ནས་བུམ་
པའི་ཆུ་དང་རོ་གཅིག་ཏུ་གྱུར། ཅེས་བརྗོད་པར་བྱའོ། ། ། །
རྣམ་ཀུན་མཆོག་ལྡན་འོ་མའི་རྒྱ་མཚོ་ནས། །རྣམ་པར་འཇོ་སྒེག་ལྷ་མོའི་གཟུགས་སྣང་བ། །རྣམ་
ཀུན་འགྲོ་བ་བདུད་བཞིའི་འཇིགས་པ་ལས། །རྣམ་པར་སྒྲོལ་མཛད་ཡིད་བཞིན་འཁོར་ལོར་འདུད། །
གང་གི་བརྩེ་བའི་སྤྱན་རས་གཡོ་བ་ཡིས། །ལུས་ཅན་ཀུན་ལ་རྟག་ཏུ་གཟིགས་མོད་ཀྱི། །ཐུགས་རྗེ་
བསྐུལ་བྱེད་བུམ་བསྐྱེད་ཆོག་སྒྲིགས་འདི། །དགེ་འདུན་འགྱུར་མེད་ཀྱིས་བསྐུལ་བྱམས་པས་བྲིས། །
མངྒལཾ།། །། །
ཨོཾ་སྭསྟི། ངག་ལ་དབང་འབྱོར་རྒྱལ་དང་དེ་སྲས་ཀྱི། །རླབས་ཆེན་སྤྱོད་མཆོག་དང་མཚུངས་
བྱམས་ཐུགས་ཀྱིས། །འགྲོ་ཀུན་གཏན་བདེའི་སར་འགོད་སྐྱབས་ཀྱི་ཕུལ། །བཤེས་གཉེན་དམ་པའི་
-625 -



) ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཞབས་ལ་གུས་ཕྱག་འཚལ། །མགོན་པོ་ཁྱོད་ཀྱིས་ཇི་ལྟར་བསྒོ་བའི་བཀའ། །བརྩོན་པས་སྒྲུབ་དང་
གུས་པས་སྲིད་ཞུ་སོགས། །རྣམ་དཀར་ལས་ཐབས་དངོས་བཤམས་ཡིད་སྤྲུལ་གྱིས། །སྒྲིབ་བྲལ་
གསང་གསུམ་དགྱེས་པའི་མཆོད་པར་འབུལ། །ཐོག་མ་མེད་ནས་མ་རིག་ཏིལ་མར་གྱིས། །ཡོངས་སུ་
སྦགས་པའི་རང་རྒྱུད་རས་བལ་གོས། །ཉེས་གསུམ་དྲི་མས་ནོངས་གྱུར་ཅི་མཆིས་པ། །མགོན་ཁྱོད་
ཐུགས་རྗེའི་ཆབ་ཀྱིས་ཡོངས་བྱང་མཛོད། །གང་གསུང་འཁྲུལ་མེད་སྣང་བའི་ཆ་རེས་ཀྱང་། །མ་རྟོགས་
ལོག་རྟོག་རྨོངས་མུན་རབ་བཅིལ་ནས། །ལུང་རྟོགས་བསྟན་པའི་ཆུ་སྐྱེས་ཕྱོགས་ཀུན་ཏུ། །རྒྱས་པར་
མཛད་པའི་ཚུལ་ལ་རྗེས་ཡི་རངས། །སྙིགས་མའི་སྐྱོན་བརྒྱ་གསོས་ཀའི་ཚ་གདུང་གིས། །འགྲོ་འདིའི་
གཏན་བདེའི་མྱུ་གུ་སྐེམས་པའི་དུས། །འཇམ་མགོན་བླ་མའི་དགོངས་བཅུད་ལེགས་བཤད་ཀྱི། །ཟབ་
རྒྱས་དམ་ཆོས་ཆར་ཆེན་དབབ་ཏུ་གསོལ། །སྡུག་བསྔལ་ཆུ་མཚོ་འཁྲུག་ལས་ཐར་འདོད་རྣམས། །ལུང་
རིག་བ་དན་དཀར་པོས་ཉེར་མཛེས་པའི། །ཁྱོད་གསུང་གྲུ་བོ་ཆེ་འདི་རྟེན་མཐོང་ནས། །གུས་པས་པར་
དུ་བསྐྲུན་པའི་དགེ་བ་འདིས། །བདག་སོགས་མཁའ་མཉམ་འགྲོ་ཀུན་རྣམ་མཁྱེན་གྱི། །གོ་འཕང་
མངོན་དུ་མ་གྱུར་དེ་སྲིད་དུ། །སྐྱབས་མགོན་དགེ་བའི་བཤེས་ཀྱིས་དགྱེས་བཞིན་དུ། །སྐྱེ་ཞིང་སྐྱེ་བར་
འབྲལ་མེད་རྗེས་འཛིན་ཤོག །
ཅེས་སྐྱབས་མགོན་དམ་པ་ངག་དབང་བྱམས་པའི་ཞལ་སྔ་ནས་ཀྱི་གསུང་སྔོན་ཆད་ཡི་གེར་འཁོད་པ་རྣམས་སྐལ་ལྡན་
གྱི་གདུལ་བྱ་རྣམས་ལ་ཕན་ཆེད་མགོན་དེའི་ཞབས་པད་གུས་པས་སྤྱི་བོར་མཆོད་པ་དགའ་བཞི་གུང་གིས་བྱ་ཡུལ་བྱམས་པ་
ཆོས་གླིང་གཞིས་ཀར་པར་དུ་བསྒྲུབས་པའོ། །སརྦ་མངྒལཾ། །
- 626 -



༄༅། །པར་བྱང་སྨོན་ཚིག །
།
མཁ： ཁ，
- "
་
=
=
༄༅། །པར་བྱང་སྨོན་ཚིག །
सर्वज्ञासूत्रमन्त्रधर्मनयामृतस्य कोशं सर्वतः परमसाराणां ग्रन्धानां वपुलाय।
सर्वथा संगृहीतविस्तरवृद्धकल्याणेन सर्वसमुदयाश्च फलानि च परिभिन्दन्तु॥
སརྦ་ཛྷཱ་སཱུ་ཏྲ་མནྡྲ་དྷརྨ་ན་ཡཱ་མྲྀ་ཏ་སྱ་ཀོ་ཤཾ། ། སརྦ་ཏ་པ་ར་མ་སཱ་རཱ་ཎཱ་གྲནྡྷཱ་ནཾ་བི་པུ་ལཱ་ཡ། །
སརྦ་ཐཱ་ས་གྲོ་ཤཱི་ཏ་བིསྟ་ར་བྲིདྡྷཱ་ཀལྟ་ཆེ་ན། ། སརྦ་ས་མུ་ད་ཡ་ཕ་ཝཱ་ནི་ཚ་པ་རི་བྷིནྡནྟུ།། །།
ཀུན་མཁྱེན་མདོ་སྔགས་ཆོས་ཚུལ་བདུད་རྩིའི་མཛོད། ། ཀུན་ནས་རྒྱས་སླད་དམ་པའི་ཉིང་བཅུད་གཞུང་། །
ཀུན་ལས་བཏུས་ཏེ་རྒྱ་ཆེར་སྤེལ་བའི་དགེས། ། ཀུན་འབྱུང་འབྲས་བཅས་དྲུང་ནས་འབྱིན་པར་ཤོག །
कल्याणिनो नयं शुभं शुभमार्गानां हि श्रेष्ठं कल्या दशधर्मचर्या चर्योङगोद्गहस्योपायः।
कल्याणस्य समुदयमुदयं प्रजाभैषज्यं कल्यराशिनिधिस्थानं स्थानं वृद्धिं च भवतु॥
ཀལྱཱ་ཎི་ནོ་ན་ཡཾ་ཤུ་དྷོ་ཤུ་བྷ་མཱནྟྲ་ནཱི་ཧི་ཧྥེ། ། ཀལྱཱ་ད་ཤ་དྷརྨ་ཙརྱ་ཙརྩོདོདྨ་ཧ་མྱོ་པཱ་ཡ། །
ཀལྱཱ་ཎ་སྱ་ས་མུ་ད་ཡ་མུ་ད་ཡ་པྲ་ཛཱ་བྷི་ཥཛྲ། ། ཀ་རཱ་ཤི་ནི་དྷི་སྣ་ནི་སྣ་ནི་བྲིདྡྷི་ཙ་བྷ་བ་ཏུ།། །།
དགེ་ལྡན་ལུགས་བཟང་བཟང་པོའི་ལམ་གྱི་ཕུལ། ། དགེ་བཅུའི་ཆོས་སྤྱོད་སྤྱོད་པའི་ལག་ལེན་ཐབས།
དགེ་ལེགས་ཀུན་འབྱུང་འབྱུང་འགྱུར་སྐྱེ་རྒུའི་སྨན། ། དགེ་ཚོགས་གཏེར་གནས་གནས་ཤིང་འཕེལ་གྱུར་ཅིག །
तद्विधौ भावयत्यतिशिक्लं प्रसन्नं चित्तं
यः शक्तिप्रत्ययं प्रकाशयञ्जनगणस्तत्र
ཏ་དཱི་བྷོ་བྷ་ཝ་ཡ་ཏྱ་ཏི་ཤཱཀྑཾ་པྲ་སནྣཾ་ཙིཏྟཾ། །
ཡ་ཤསྟི་པྲཏུ་ཡཾ་པྲ་ཀཱ་ཤ་ཡཉྫ་ན་ག་ཎེས་ཏ་ཏྲ། །
ཚུལ་འདི་སྒྲུབ་ལ་རྣམ་དཀར་དང་བའི་སེམས། །
གང་དག་མཐུན་རྐྱེན་བསྐྲུན་པའི་སྐྱེ་བོའི་ཚོགས། །
चित्तेन शुद्धेन च संचकार यः
तत्र द्विसंभारसमुद्रपारं निष्ठं गच्छतु॥
ཙིཏྟེ་ན་ཤུདྡྷེ་ན་ཙ་རི་ཏེ་ན་ཙ་སཾ་ཙ་ཀཱ་ར་ཡ།
ཏ་ཏཱ་དཱི་སཾ་བྷཱ་ར་ས་མུ་དྲ་པཱ་ར་ནིཊྚ་གཙྪ་ཏུ།། །།
སེམས་དང་སྤྱོད་པ་དག་པས་འདུ་བགྱིས་གང་། །
ཚོགས་གཉིས་རྒྱ་མཚོའི་ཕ་མཐར་སོན་པར་ཤོག །
- 627-



| | ASS="534&ress (73|||)
遍智显密法范甘露藏遍传广弘善妙心要论
遍集增上广大诸善根遍断苦因苦果愿速净
善哉胜妙妙善格鲁道 善于法行行持方便要
善成众生生苦疗愈药善聚众宝宝藏愿往增
成办此者纯白净信心心行清净二者和合集
集诸顺缘出版流通众众资大海彼岸愿速至
བཞག་པ་རིན་པོ་ཆེ་དགེ་ལེགས་མཁས་གྲུབ་འཇམ་དཔལ་རྒྱ་མཚོས་གསུངས་སོ།།
-628.



༄༅། །སྨོན་ཚིག །
ས་
དr
=
སྨོན་ཚིག
༡། འདིར་རྒྱལ་བའི་བསྟན་པའི་ཉིང་ཁུ་བྱུང་པ་དཔལ་མཉམ་མེད་རི་བོ་དགེ་ལྡན་པའི་
རིང་ལུགས་ཀྱི་གདུགས་དཀར་འདེགས་པ་ལ་ཐུགས་སྨོན་གྱི་མཐུ་བཙན་ཞིང་། རྒྱལ་བ་པཎ་ཆེན་
གཉིས་ཀྱི་ཡོངས་འཛིན་དུ་གྱུར་པ། སྙན་བརྒྱུད་གདམས་པའི་མཛོད་འཛིན་ཕུར་ལྕོག་པ་ངག་དབང་
བྱམས་པ་རིན་པོ་ཆེའི་གསུང་འབུམ་འདི་ཧ་ཅང་དཔེ་དཀོན་པར་མཐོང་ཞིང་། སྔགས་ཆེན་རྡོ་རྗེ་འཆང་
ནས་བཀའ་ནན་ཕེབས་པའི་ཐུགས་དགོངས་བཞིན། ཕུར་བུ་ལྕོག་གི་དགེ་རྒན་ཕུན་ཚོགས་རབ་
རྒྱས་ཀྱིས་པར་སྐྲུན་གྱི་གྲ་སྒྲིག་བགྱིས་པ་ལ། ། འགྲོ་གྲོན་གྱི་དཀའ་ངལ་ཕྲན་གྱིས་ཆོས་གྲོགས་
བཞག་པ་རིན་པོ་ཆེ་ཚང་ལ་ཞུས་པས་ཁོང་ནས་དེབ་གྲངས་དྲུག་སྟོང་ཐམ་པ་པར་སྐྲུན་བགྱིས་པའི་འགྲོ་
སོང་ཆ་ཚང་གནང་བ་ལ་སྙིང་ནས་བཀའ་དྲིན་ཆེ་ཞུ་བ་དང་འབྲེལ། ལས་གྱི་བགྱི་བ་འདི་ལ་ལུས་
སེམས་ཀྱི་ངལ་བ་བྱས་པའི་སྐྱེ་བོ་ཀུན་འཕྲལ་ཕུག་བདེ་དགས་འཚོ་ཞིང་གང་བསམ་ལྷུན་གྱིས་འགྲུབ་
བའི་སྨོན་འདུན་བཟང་བོས་མཚམས་སྦྱོར་བགྱིད་པ་ལགས།
བས་ས
འi་
སབ་ས་ཀ་་ལ བ་བྱས་པ་
་་སས་་འ་ག་འགག་
•
ཞེས་སྒང་བ་བསྟན་པའི་རྒྱལ་མཚན་པས་སྤོས་ལྡན་རི་བོའི་གྲོང་ཁྱེར་དུ་སྤྱི་ཟླ་ཚེས་ལ།
༢༠༡༣.༣.༡༣
- 629 -



( ） ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
༄༅། །གསུང་འབུམ་སྤྱིའི་དཀར་ཆག་ལས་གླེགས་བམ་
དང་པོའི་དཀར་ཆག །
༼ཀ༽
བཀའ་དྲིན་མཚུངས་མེད་རྗེ་བཙུན་ངག་དབང་བྱམས་པ་རིན་པོ་
ཆེའི་རྣམ་པར་ཐར་པ་དད་པའི་འདབ་བརྒྱ་
བཞད་པར་བྱེད་པའི་ཉི་མ།
པཎ་ཆེན་དཔལ་ལྡན་ཡེ་ཤེས།
་་་་་་་་་་་་ (2)
(༡) སྐུ་བལྟམས་ཤིང་ཁྱིམ་གྱི་གནས་སུ་ཇི་ལྟར་མཛད་པའི་སྐོར།
(༢) རབ་ཏུ་བྱུང་ནས་དབུས་གཙང་གི་ཕྱོགས་སུ་ཞབས་སེན་
བཀོད་པའི་སྐོར།....
་་་་་་་་་་་་་་་་་ (7)
(༣) དཀའ་བའི་གནད་རྣམས་ལ་བློ་གྲོས་ཀྱི་འཇུག་པས་ཐོས་བསམ་གྱིས་
སྒྲོ་འདོགས་བཅད་པའི་སྐོར།་་་༌་
•༌༌༌༌ (12)
(༤) དབེན་པའི་རི་ཁྲོད་དུ་རྒྱལ་བ་དགྱེས་པའི་ལམ་བཟང་ལ་གཞོལ་བས་ཇི་ལྟ་ཇི་སྙེད་ཀྱི་
ཆོས་ཀུན་ལ་མངའ་འབྱོར་ཞིང་གཞན་དོན་འཕྲིན་ལས་ཀྱི་སྒོ་འཕར་
ཐོག་མར་བྱེ་བའི་སྐོར།༌༌༌་་་་་་་
བ• (:32)
(༢） རྒྱལ་བའི་བསྟན་པ་ལ་ལོག་པར་ཞུགས་པའི་སྨྲ་བ་ངན་པ་དྲུངས་ཕྱུང་བ་སོགས་ཀྱི་
མཛད་པའི་སྐོར།་་་་་
-- (51)
-630 -



..... --༌ (86)
་་་་་ ([79)
--
་་་་་་་་་་་༌ (203)
)
༌་་་༌་་་་་་་་་་་ (:32 1)
(༦) ༄༅། །གསུང་འབུམ་སྤྱིའི་དཀར་ཆག ། །
(༦） རྒྱལ་མཆོག་འཇམ་དཔལ་རྒྱ་མཚོའི་རིགས་ཀྱི་ཅོད་པན་དུ་ཕེབས་པ་
སོགས་ཀྱི་སྐོར།
(༧) ཡོངས་སུ་མྱ་ངན་ལས་འདས་པའི་མཛད་པ་
བསྟན་པའི་སྐོར།་་་་་་
༼ཀ༽ རྟོགས་བརྗོད་རིན་པོ་ཆེ་འདུན་ལེགས་མའི་འགྲེལ་བ་མཁས་པའི་
གཞུང་ལམ།་་་་་་་་
ཁ༽ རྟེན་འབྲེལ་བསྟོད་པའི་ཊིཀྐ་འོད་དཀར་འཕྲེང་བ།་་་་་་་་་་་་་་་་་ (279)
ག༽ འཇམ་དཔལ་དབྱངས་ཀྱིས་རྗེ་བླ་མ་ལ་དངོས་སུ་གནང་བའི་གདམས་པ་
མདོར་བསྡུས་ཀྱི་ཊིཀྐ་གནད་དོན་གསལ་བ།་་་་་་་་་་་་་་་ (31:3)
༼ང༽ རྒྱལ་བ་མ་ཕམ་པ་ལ་བསྟོད་པ་ཚངས་པའི་ཅོད་པན་གྱི་དོན་འགྲེལ་
ཚིག་དོན་གསལ་བ།
༼༡༽ སྟག་ཚང་ལོཙཱ་བའི་བརྒལ་ལན་རྡོ་རྗེའི་གཟེགས་མ།
༼ཆ༽ ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་དོན་སློབ་དཔོན་
སེང་བཟང་དང་ཕྱོགས་གླང་གཉིས་ཀྱི་འཆད་ཚུལ་
མདོར་བསྡུས་སྒྲོན་གསལ།་་་་་་་་་་་་་་་་
༼ཇ༽ སྡོམ་པ་གསུམ་གྱི་ཉེས་ལྟུང་རགས་པ་ངོས་བཟུང་ནས་བཤགས་སྡོམ་
བྱེད་ཚུལ་ཟླ་བའི་འོད་ཟེར།་་་་་་་་་་་
༼ཉ༽ བཀྲ་ཤིས་ལྷུན་པོའི་དཀའ་ཆེན་ཡེ་ཤེས་རྒྱལ་མཚན་ཁལ་ཁ་རྗེ་བཙུན་
དམ་པའི་དབུ་བླར་ཕེབས་ནས་དཔྱད་པ་ཞིབ་མོ་མཛད་པའི་
དྲིས་ལན་སོམ་ཉི་གཅོད་པའི་རལ་གྲི།་་་་་་་་་་་་་་་་་་་་་་་་༌༌ (391)
(༡) འབྲས་བྱ་བྲལ་དགེ་བཤེས་ཆེན་པོ་བློ་བཟང་དགེ་ལེགས་ཀྱིས་དྲིས་པའི་ལན་
ཕྱོགས་འགྲོ་ཙམ།............
(༢) མིའི་དབང་པོ་བསོད་ནམས་སྟོབས་རྒྱས་ལ་ཞལ་གདམས་སུ་
གནང་བ།
་་་་་་་་་་་་་་་་་་་་ (0)
• (:3:31)
༌༌་་་་༌་་་ (37:3)
ཟབ༌་་་་་༌ (380)
་༌༌་་་་་་༌༌༌་ (398)
-631-



་་་༌་་་་་༌་་ ( 1 (05)
་་་་་་་ ( 1（9) )
་་་་༌༌་་་་་ (5:36)
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །(༡༽
ཏེ༽ གསུང་མགུར་ལེ་ཚན།
༼ཐ༽ བླ་མའི་མན་ངག་སྐྱེས་བུ་ཆེན་པོའི་སྐོར།
༼ད༽ བྱང་ཆུབ་ལམ་རིམ་ལས་བརྩམས་པའི་དྲིས་ལན།་་་་་་་་་་་་་་་་་ (520)
(༡) བྱ་ཁྱུང་དཀའ་བཅུ་བློ་བཟང་རབ་བརྟན་གྱི་དྲིས་ལན།
（༢) དལ་འབྱོར་གྱི་ཆོས་སྐོར་དཔེ་དོན་སྦྱོར་ཚུལ་ལེགས་པ་དང་
བླ་མཆོད་འདོན་ཚུལ།
་་་་་ (541)
༼ན༽ འཇིགས་བྱེད་གཙོ་རྐྱང་གི་མངོན་རྟོགས་དང་སེང་གདོང་མའི་
སྒྲུབ་ཐབས་ཟུར་རྒྱན།་་་་
(༡) རྒྱལ་དབང་དགེ་འདུན་གྲུབ་པས་མཛད་པའི་སེང་གདོང་མའི་
སྒྲུབ་ཐབས།་་་
(༢） རྒྱལ་དབང་དགེ་འདུན་གྲུབ་ཀྱིས་མཛད་པའི་སེང་གདོང་མའི་
སྒྲུབ་ཐབས་ཀྱི་ཟུར་རྒྱན།་་་་་་་་་་་་་་་་་་
་་་ (5/19)
(༣） རྟ་མགྲིན་གསང་སྒྲུབ་ཀྱི་སྒྲུབ་ཐབས་མདོར་བསྡུས།་་་་་་་་་་་་་ ་་་ (553)
༼པ༽ ལྟ་བ་བཀར་བཏགས་ཀྱི་ཕྱག་རྒྱ་བཞིའི་ནང་ནས་བདག་མེད་པའི་
ཆོས་ཀྱི་ཕྱག་རྒྱ་གཏན་ལ་འབེབས་པ་
ཡིད་ཀྱི་གདུང་སེལ།
་་་ (555)
༼ཕ༽ བཀའ་གདམས་ཐིག་ལེ་བཅུ་དྲུག་གི་གསལ་བྱེད་
དངུལ་དཀར་མེ་ལོང་།
（༡) སྙིང་གི་ཐིག་ལེའི་ཆུ་རྒྱུན་རྒུད་པ་ཀུན་སེལ།་་་
(༢） སྒྲོལ་མ་བཅུ་གཉིས་ཀྱི་གཏོར་འབུལ།
་་་་་་་་་་ (607)
༼བ༽ རྗེ་བཙུན་འཇམ་དཔལ་དབྱངས་ནང་སྒྲུབ་ཀྱི་སྒྲུབ་ཐབས་
ཤེས་རབ་སྣང་མཛོད།་་་་་་་་་
མི་ སྒྲོལ་དཀར་ཡིད་བཞིན་འཁོར་ལོའི་བསྙེན་ཡིག་བླ་མ་དམ་པའི་
ཞལ་གྱི་བདུད་རྩི།
་་་༌ (616)
་་་་་་་་་་་་་་་་་་་ (589)
་་་་་་་་་་་་་་་་་་་ (602)
་༌་་༌་་་་་་༌ (608)
-632 -



་༌་་་་༌ (622)
༄༅། །གསུང་འབུམ་སྤྱིའི་དཀར་ཆག ། ཡྻ
(༡) སྒྲོལ་དཀར་ཡིད་བཞིན་འཁོར་ལོའི་སྒྲུབ་ཐབས།་་༌་་་་་་་་་་་་་
(༢） སྒྲོལ་དཀར་ཡིད་བཞིན་འཁོར་ལོའི་བསྙེན་པ་སྔོན་དུ་སོང་ནས་གཞན་དོན་དུ་
བུམ་སྒྲུབ་བྱེད་ཚུལ།
པར་བྱང་སྨོན་ཚིག་་་་་་་
སྨོན་ཚིག་་་་
+
+
+
-
-
-
་་་་་ (624)
(627)
་༌༌ (629)
༼ཙ༽
ཙ་ཙ་་་་་་་་་་་་་་
༼ཚ༽
་་་་་་་་་་་་་་༌༌ (60)
ཛ༽
གླེགས་བམ་གཉིས་པའི་དཀར་ཆག།
དྲིན་ཅན་བླ་མ་དགེ་ལེགས་རྒྱ་མཚོའི་རྣམ་པར་ཐར་པ་
ཕྱོགས་ཙམ་བརྗོད་པ་དགེ་ལེགས་
ཆར་འབེབས།་་་་་་་
་༌་༌་་་ (1)
བྱང་ཆུབ་ཀྱི་སེམས་ལ་བློ་སྦྱོང་ཚུལ་གྱི་གདམས་ངག་ཐོར་བུ་
ཟིན་བྲིས་སུ་བཀོད་པ།་་་་་་་་་
རྗེ་རིན་པོ་ཆེས་མཛད་པའི་གསང་འདུས་འཇམ་རྡོར་སྒྲུབ་ཐབས་འཇམ་དཔལ་
དབྱངས་ཀྱི་དགོངས་པ་གསལ་བ་ངག་འདོན་དུ་བྱ་ཚུལ་
འདོད་འཇོའི་བུམ་བཟང་།
་་༌་་་་༌༌་་༌་་་༌ (102)
གསང་འདུས་འཇམ་རྡོར་གྱི་བུམ་པ་དང་དཀྱིལ་འཁོར་བསྒྲུབ་པ་དང་
བདག་འཇུག་ངག་འདོན་གྱི་རིམ་པ་
དངོས་གྲུབ་འདོད་འཇོ།
(130)
གསང་འདུས་འཇམ་དཔལ་རྡོ་རྗེའི་ཞི་རྒྱས་ཀྱི་སྦྱིན་སྲེག་
འདོད་འཇོའི་བུམ་བཟང་།་་་་་་
་་་་་༌༌ (163)
སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་འདུས་པའི་
བསྐྱེད་རིམ་རིན་ཆེན་འཕྲེང་བ།
་༌་་་་་་་་ (177)
(ཝ༽
[ཞེ༽
༼༽
་་་་་་་་་་་་་་་་་་་་་་་་་་་་་་་་་་་་་་་
-633-



༼འ༽
........... (230)
༼ཡ༽
་་་་་་་་་་་་་་་་་
་་་་་་༌ (260)
༼ར༽
༼ལ༽
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
སློབ་དཔོན་ཆེན་པོ་ཡེ་ཤེས་ཞབས་ལུགས་ཀྱི་གསང་བ་འདུས་པའི་
རྫོགས་རིམ་རིན་ཆེན་འཕྲེང་བ།་་་
དཔལ་གསང་བ་འདུས་པའི་བསྐྱེད་རིམ་དངོས་གྲུབ་
རྒྱ་མཚོའི་སྙིང་པོ།་་་་་་་་་་
དཔལ་གསང་བ་འདུས་པའི་རྫོགས་རིམ་རིམ་ལྔ་
གདན་རྫོགས་ཀྱི་སྙིང་པོ།
(296)
དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་
ཟ་མ་ཏོག་གི་སྙིང་པོ།
དཔལ་རྡོ་རྗེ་འཇིགས་བྱེད་ཀྱི་རྫོགས་རིམ་རྣལ་འབྱོར་བཞི་
ཉམས་སུ་ལེན་ཚུལ་མདོར་བསྡུས་
ཟུང་འཇུག་གསལ་བ།་་་་་་་
་་༌་ (329)
དཔལ་འཁོར་ལོ་བདེ་མཆོག་ལཱུ་ཨི་པའི་རིམ་པ་དང་པོའི་དམར་འཁྲིད་
ཟབ་མོ་དཔལ་ལྡན་སྲད་རྒྱུད་པའི་མན་ངག་ཟིན་
བྲིས་སུ་བཀོད་པ་བདེ་ཆེན་གསལ་བའི་
(316)
༼ཤ༽
༼སེ༽
དགོངས་རྒྱན།་༌་་་
་(337)
(420)
༼ཧེ༽ གྲུབ་ཆེན་ཀུན་ཏུ་དགེ་བའི་ལུགས་ཀྱི་རྫོགས་རིམ་རྣལ་འབྱོར་
ཆེན་པོའི་དམིགས་རིམ་སྐྱོང་ཚུལ་
མདོར་བསྡུས།་་་་་་་
(༡) བདེ་མཆོག་ལཱུ་ཨི་པའི་བསྙེན་པ་བྱེད་ཚུལ་བདེ་ཆེན་
གསལ་བའི་སྙིང་པོ།་༌་་་
༼ཨ༽ དཔལ་འཁོར་ལོ་སྡོམ་པའི་བསྙེན་ཡིག་
གསལ་བའི་སྒྲོན་མེ།
ཀི། འཇམ་ལུགས་ཚེ་དབང་རིགས་ལྔའི་ཟུར་འདེབས་འཆི་མེད་ །
སྲོག་གི་དཔལ་སྦྱིན།་་་་་
་་་་་་་་་་་་་་་|
གས་འ
(428)
་་་་་་ (435)
(438)
634-



ཁུ༽
ག༽
་་་་་་་་་་
༼ཛོ༽
༄༅། །གསུང་འབུམ་སྤྱིའི་དཀར་ཆག །
རྡོར་སེམས་ཀྱི་བུམ་སྒྲུབ་དང་རིལ་སྒྲུབ་བྱེད་ཚུལ་གསང་འདུས་
བདག་བསྐྱེད་ནས་བྱུང་བ་
བཞིན་བཀོད་པ།་་་་་་་
(447)
མ་ཎི་བུམ་སྒྲུབ་དང་དེའི་ཟུར་རྒྱན་སོགས་
ཉེར་མཁོའི་རིགས།་་་༌་
(451)
(༡) བཟང་སྤྱོད་འཆི་བླུ་བྱེད་ཚུལ་དང་སྒྲོལ་མ་
མཎྜལ་བཞི་ཆོག༌
་༌༌་་་་་་་་༌༌ (455)
(༢） པཎ་ཆེན་བློ་བཟང་ཆོས་རྒྱན་གྱིས་མཛད་པའི་དཔའ་བོ་གཡུལ་འཇུག་མའི་
འཕོ་འཁྲིད་ཀླགས་ཆོག་མ་དང་བསྙེན་གནས་
བསྲུང་ཚུལ།་་་་་་་་་་་
་༌༌(458)
རིགས་གསུམ་སྤྱི་སྒྲུབ་ཀྱི་བླ་མའི་རྣལ་འབྱོར་
ཤིན་ཏུ་བསྡུས་པ་སོགས།་་་་་་་་
་་་་་་་༌ (463)
(༡) རྗེ་རིན་པོ་ཆེས་མཁས་གྲུབ་རིན་པོ་ཆེ་ལ་གདམས་པ་ཆིག་བརྒྱུད་ཀྱི་ཚུལ་དུ་
གནང་བའི་བླ་མའི་རྣལ་འབྱོར།-
་༌་་ (466)
(༢) གཙུག་གཏོར་རྣམ་པར་རྒྱལ་མའི་ལྷ་ཚོགས་དང་བླ་མ་དབྱེར་མེད་ལ་
གསོལ་བ་འདེབས་ཚུལ་བྱིན་རླབས་
ཆར་རྒྱུན།༌་་་་
་་་་༌་་་་་ (468)
(༣） རང་གི་རྩ་བའི་བླ་མ་དང་རྒྱལ་བ་བྱམས་པ་དབྱེར་མེད་བྱས་ནས་
གསོལ་བ་འདེབས་ཚུལ།་་་་་་་
་༌ (470)
(༤) འཇམ་དབྱངས་ཆོས་སྐོར་གྱི་ནང་ཚན་འཇམ་དབྱངས་
དཔའ་བོ་གཅིག་པ་སྒྲུབ་ཚུལ།་་་་་་
(༥） ཕྱག་རྡོར་འབྱུང་འདུལ་གྱི་མངོན་རྟོགས་བསྡུས་པ།
--- (476)
(༦) ལྷ་མོ་དང་བླ་མ་ལ་གསོལ་བ་འདེབས་ཚུལ་ཤིན་ཏུ་
བསྡུས་པ་སོགས། ་་་༌་
་་་་་ (478)
་་་་་་་་་་་་་་་༌་༌་
་་་་ (473)
- 635 -



3༽
༼ཆུ་༽
བབས་
རྗེ༽
༼ཉི༽
༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
རྡོ་རྗེ་འཆང་དོན་ཡོད་མཁས་གྲུབ་དཔལ་བཟང་པོའི་རྣམ་པར་ཐར་པ་
བདེ་གཤེགས་གཞུང་ལམ།་་་་་་
་་་་་་༌ (481)
བྱང་ཆུབ་ལམ་གྱི་རིམ་པའི་འཁྲིད་ཉམས་སུ་ལེན་ཚུལ་འཁྱེར་བདེ་
གནད་དོན་ཀུན་གསལ་
་་་་་་་་་་་་་་་ (528)
སྙིང་པོ་དོན་གསུམ་ཉུང་ངུ་གསལ་བ།་་་
(538)
རྒྱལ་བ་བྱམས་པའི་ཐུགས་རྗེ་བསྐུལ་བའི་
གསོལ་འདེབས་སྨོན་ལམ།་་་་་
་༌༌༌ (544)
གསོལ་འདེབས་བསྟོད་ཚོགས་ཀྱི་རིམ་པ་རྣམས། ་༌༌༌་་༌་་༌་ (548)
འདོད་གསོལ་སྨོན་ལམ་གྱི་རིམ་པ།-
་་་་༌ (590)
ཞབས་བརྟན་གསོལ་འདེབས་ཀྱི་རིམ་པ་དང་སྤྲུལ་སྐུ་མྱུར་འབྱོན་
གསོལ་འདེབས་ལེ་ཚན་བཅས།་་་་་་་་་་་་་་་་་་་་་་་་་་་་ (599)
པར་བྱང་སྨོན་ཚིག་
་༌༌་་༥ (620)
སྨོན་ཚིག -
་་༌་་་་་་༌ (622)
ཏི༽
ཐུ༽
དེ)
-
-+
+
++-
-
----
-
-
-
-
གླེགས་བམ་གསུམ་པའི་དཀར་ཆག།
༼ནི། དཀར་ཆག་སྨོན་ལམ་གྱི་རིམ་པ་དུ་མ་ལས་རྭ་སྒྲེང་ཇོ་བོའི་
བཞུགས་ཁང་དང་ཆུམ་མདའ་གཙུག་ལག་
ཁང་གི་དཀར་ཆག་་་་
(༡） ལྷ་ལྡན་གཙུག་ལག་ཁང་གི་རྒྱ་ཕིབས་ནུབ་མ་གསར་བཞེངས་ཀྱི་
དཀར་ཆག་སོགས།་་་་་་་་་་་
(༢) སེར་བྱེས་འདུ་ཁང་དང་དེའི་གཙང་ཁང་དབུས་མའི་རྟེན་རྣམས་ཀྱི་
དཀར་ཆག་སོགས། །
==
་་་་་་་་་་་་་་་་་་་་་་་་༌ (21)
-636 -



༌༌་་༌༌༌་་༌༌ (64)
་་་་
iiiii
༄༅། །གསུང་འབུམ་སྤྱིའི་དཀར་ཆག །
(༣） འུ་ཤང་རྡོའི་ལྷ་ཁང་དང་སྐུ་འབུམ་བྱམས་པ་གླིང་གི་རྒྱ་ཕིབས་
གསར་བཞེངས་ཀྱི་དཀར་ཆག་སོགས།
(༤) ཆབ་མདོ་བྱམས་པ་གླིང་གི་བྱམས་ཆེན་མཐོང་བ་དོན་ལྡན་གཙོ་འཁོར་
བཅུ་གསུམ་གྱི་དཀར་ཆག་སོགས།་་་་་་་་
༠༠༠འ་བ༌ (91)
པི ཐང་སྐུའི་རྒྱབ་ཡིག་ལེ་ཚན་དང་མཆོད་རྫས་གསར་བསྐྲུན་གྱི་
འདོད་གསོལ་སྨོན་ལམ་གྱི་རིམ་པ། ་་་་་ ་་་་་༌་་་་་་ (117)
ཕུ༽ ལམ་འཁྲིད་འཇམ་དཔལ་ཞལ་ལུང་གི་སྟོད་སྨད་རྣམས་སུ་བློ་དམན་
རང་ལ་དོགས་པ་ཇི་ལྟར་བྱུང་བ་རྣམས།་་་་་་་་་་་་་་་་་་་ (160)
བེ) གྲྭ་ས་ཆེན་པོ་བཞི་དང་རྒྱུད་སྟོད་སྨད་ཆགས་ཚུལ་པད་དཀར་
འཕྲེང་བ་ལས་དགའ་ལྡན་དགོན་པ་
ཆགས་བཏབ་ཚུལ།་་་་་༌་
་༌་་་་་་་་་(169)
(༡） ཆོས་སྡེ་ཆེན་པོ་དཔལ་ལྡན་འབྲས་སྤུངས་ཀྱི་དགོན་པ་ཆགས་བཏབ་ཚུལ།་་་་་་་་་ (188)
（༢） ཆོས་སྡེ་ཆེན་པོ་སེ་ར་ཐེག་ཆེན་གླིང་གི་དགོན་པ་ཆགས་བཏབ་ཚུལ།་་་་་་་་་་་་་་་ (200)
（༣） ཆོས་སྡེ་ཆེན་པོ་བཀྲ་ཤིས་ལྷུན་པོའི་དགོན་པ་ཆགས་བཏབ་ཚུལ།༌་་་་་་་་་་་་་་་༌ (216)
(༤) རྒྱུད་སྟོད་སྨད་ཆགས་ཚུལ།༌་་༌༌༌་
(230)
སྨོ༽ གཏོར་འབུལ་གྱི་རིམ་པ།
(238)
༼ཙ༽ བཅའ་ཡིག་གི་རིམ་པ་ཐར་པའི་ཐེམ་སྐས་ལས་ཞོག་གུར་སྨོན་
ཆོས་སྡེའི་བཅའ་ཡིག་སོགས།
(260)
(༡) ཆོས་སྡེ་ཆེན་པོ་དཔལ་སྡིངས་ཀྱི་བཅའ་ཡིག་རིན་ཆེན་ཕྲེང་བ།
(269)
(༢） རི་ཁྲོད་སེམས་དཔའ་ལྕོག་གི་བཅའ་ཡིག་བྱང་ཆུབ་ཏུ་
བགྲོད་པའི་ཐེམ་སྐས།་་་་་་་ པས་་་་༌་༌་༌༌་་་་་་་་་༌་་་་༌༌་་་ (273)
(༣） རྫོང་ཆུང་དགའ་ལྡན་འཕེལ་རྒྱས་གླིང་གི་བཅའ་ཡིག་-
༌༌ (278)
ཚུ༽ པཎ་ཆེན་ཐམས་ཅད་མཁྱེན་པ་ཆེན་པོའི་དོགས་གཅོད་
གསུང་ལན་དང་འཕྲིན་ཡིག་སོགས།་་་
་་་་ (281)
- 637-



( ༄༅། །ཕུར་ལྕོག་ངག་དབང་བྱམས་པའི་གསུང་འབུམ། །༼༡༽
(༡) པཎ་ཆེན་ཐམས་ཅད་མཁྱེན་གཟིགས་ཆེན་པོ་ནས་བཀའ་གནང་བའི་ཞལ་ལུང་
བདེ་ལམ་གཉིས་ཀྱི་སེམས་བསྐྱེད་མཆོད་པའི་
ཕྱག་ལེན་བཀའ་རྩོམ།
་༌ (299)
རྗེ༽ བསྔོ་བ་དོན་གཉིས་ཕུན་ཚོགས་སོགས།་་་་་་་་་་་་་་་་་་་་་་་་་ (302)
༼ཝཾ༽ དྲིན་ཅན་བླ་མ་དམ་པ་ངག་དབང་བྱམས་པའི་ཞལ་སྔ་ནས་ལམ་རིམ་
འཇམ་དཔལ་ཞལ་ལུང་གི་ཁྲིད་གནང་སྐབས་
གསུང་ཟིན་བྲིས་སུ་བཏབ་པ་་་་་་་་་་་་་་་་་་་་་་་་་་་་་་་་་ (309)
བསྟན་བཅོས་འགྱུར་རོ་ཅོག་གསུང་པར་དུ་བསྒྲུབས་པའི་དཀར་ཆག་
ཚངས་པའི་དབྱངས།་་་་་་་་་་་
་་་་་་་་་་ (398)
་༌་་་་་་༌ (617)
སྨོན་ཚིག་
་་་་་་་་་་་་་་་་༌་་༌་་༌་་༌་་༌༌ (619)
SPOTTISTEPEEPTOPSPOP099CPC
P
TY
པར་བྱང་སྨོན་ཚིག་
-638-



རྩོམ་སྒྲིག་འགན་འཁུར་པ།
ཏིང་འཛིན་བཀྲ་ཤིས།
སྒྲོལ་མ་སྐྱིད།
ཕུར་ལྕོག་ངག་དབང་བྱམས་པའི་གསུང་འབུམ། དེབ་དཀྱུས་མ། ༡-༣
རྩོམ་པ་པོ། ཕུར་ལྕོག་ངག་དབང་བྱམས་པ།
རྩོམ་སྒྲིག་མཁན། ཕུར་བུ་ལྕོག་དགོན་གཞུང་།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན།། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། པེ་ཅིན་གྲོང་ཁྱེར་ཧོ་ཕིང་ལི་བྱང་ལམ་ཨང་14པ།
སྦྲག་སྲིད་ཨང་གྲངས། ། 100013
ཁ་པར་ཨང་གྲངས། 010-64227665
བརྒྱུད་ཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
787mmx1092mm 1/16
པར་ཤོག།
121.25
པར་གཞིའི་སྒྲིག་ཐེངས། 2012ལོའི་ཟླ་12པར་པར་གཞི་དང་པོ་བསྒྲིགས།
པར་ཐེངས། 2012ལོའི་ཟླ་12པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས།
0001-1000
དེབ་ཡོངས་ཀྱི་རིན་གོང་། སྤྱི་བསྡོམས་སྒོར 220.00
ISBN=978-7-105-12167-1/B • 571 (བོད། 252 )



(责任编辑:当增扎西卓玛吉
(
།
༽ ད༽
ད་
བརྗིད་ཆགས་བྲག་དཀར་ཕུར་དབྱིབས་ལྕོག་མཛེས་ནང་། །
ནང་བཅུད་རིགས་གསུམ་འཁོར་ལོ་སྡོམ་པའི་ཞིང་། །
ཞིང་མཆོག་སྐལ་ལྡན་བྱང་ཆུབ་སྒྲུབ་པའི་གནས། །
གནས་གཞི་ཁྱད་འཕགས་ངོ་མཚར་རྨད་བྱུང་གླིང་། །
ISBN 978-7-105-12467-1
9 "787 0512671''>
ཚོ6t : 220.00 Oc
